1ᐊᖓᔪᖅᑳᖅᔪᐊᖅ ᐱᐅᓪᓴᔮ ᓂᕆᕕᒡᔪᐊᖅᑎᑦᓯᓚᐅᖅᐳᖅ ᐊᖓᔪᖅᑳᖁᑎᒥᓂᒃ 1,000-ᓂᒃ, ᕔᓂᑐᖃᑎᒋᓪᓗᒋᓪᓗ. 
2ᐱᐅᓪᓴᔮᓕ ᕔᓂᒥᒃ ᐃᒥᖅᑎᓪᓗᒍ, ᐱᖁᔨᓚᐅᖅᐳᖅ ᕾᑕᐅᖁᔨᓪᓗᓂ ᐃᒥᐅᑎᓂᒃ ᒎᓗᓂᒃ ᓯᐅᓪᕕᕆᓂᒡᓗ, ᐊᑖᑕᖓᑕ ᓂᐱᑯᓁᓴᐅᑉ ᐱᓚᐅᖅᑕᕕᓂᖏᓐᓂᒃ ᔪᕉᓴᓚᒻᒥᑦ; ᐊᖓᔪᖅᑳᖅᔪᐊᖅ ᐊᖓᔪᖅᑳᖁᑎᖏᓪᓗ, ᑖᑦᓱᒪᓗ ᓄᓕᐊᖏᑦ, ᐊᕐᖕᓇᖁᑎᖏᓪᓗ ᑖᒃᑯᓂᖓ ᐃᒥᐅᑎᖃᖁᓪᓗᒋᑦ. 
3ᐃᒥᐅᑏᓪᓗ ᒎᓗᐃᑦ ᕾᑕᐅᕗᑦ, ᔪᕉᓴᓚᒥᑦ ᐱᔭᐅᓯᒪᔪᑦ ᒎᑎᐅᑉ ᐃᒡᓗᖓᓂᑦ; ᐊᖓᔪᖅᑳᖅᔪᐊᓪᓗ ᐊᖓᔪᖅᑳᖁᑎᖏᓪᓗ, ᑖᑦᓱᒪᓗ ᓄᓕᐊᖏᑦ, ᐊᕐᖕᓇᖁᑎᖏᓪᓗ ᑖᒃᑯᐊ ᐃᒥᐅᑎᒋᓕᖅᐰᑦ. 
4ᕔᓂᑐᖅᓗᑎᒡᓗ, ᒎᑎᑎᒃ ᒎᓗᐃᑦ ᓯᐅᓪᕕᕇᓪᓗ, ᖃᖁᖅᓖᓪᓗ, ᓴᕕᕋᔧᓪᓗ, ᕿᔪᐃᓪᓗ ᐅᔭᕅᓪᓗ ᓂᖅᑐᖅᐰᑦ.
5ᑕᕝᕔᓐᓇᖅ ᓴᖅᑭᑦᑐᖃᖅᐳᖅ ᐃᓅᑉ ᐊᒡᒐᖏᓐᓂᒃ, ᐃᒡᓘᓪᓗ ᐊᑭᓐᓇᖓᒍᑦ ᑎᑎᕋᖅᓗᑎᒃ, ᓇᓂᕈᐊᒃᑯᕕᐅᑉ ᖃᓂᒋᔮᒍᑦ ᐊᖓᔪᖅᑳᖅᔪᐊᑉ ᐃᒡᓗᖓᓂ: ᐊᖓᔪᖅᑳᖅᔪᐊᖅ ᑕᐅᑐᒃᐳᖅ ᐊᒡᒊᑦ ᑎᑎᕋᖅᑎᓪᓗᒋᑦ. 
6ᑮᓇᖓᑕ ᑕᐅᑦᑐᐊ ᖃᑯᖅᓯᕗᖅ, ᑲᑉᐱᐊᓱᒻᒪᕆᓕᖅᓗᓂ ᓰᖅᑯᖏᒡᓗ ᓴᔪᒃᐴᒃ, ᓂᐅᖏᒃ ᓄᑮᖅᓗᑎᒃ. 
7ᐊᖓᔪᖅᑳᖅᔪᐊᖅᓗ ᕾᖁᔨᕗᖅ ᓇᓚᐅᑦᑍᔨᓂᒃ, ᑳᓪᑎᐊᒥᐅᓪᓗ ᓯᓚᑐᔪᖁᑎᖏᓐᓂᒃ, ᐊᖓᒃᑯᓂᒡᓗ, ᐅᖃᐅᑎᓪᓗᒋᓪᓗ ᐹᐱᓘᓂᒥᐅᑦ ᓯᓚᑐᔪᖁᑎᖏᑦ, “ᓇᓪᓕᐊᑦ ᐅᑯᓂᖓ ᑎᑎᖅᑲᓂᒃ ᐅᖃᓕᒫᖅᑐᖅ, ᖃᓄᐃᓕᖕᒪᖔᑕᓗ ᐅᖃᐅᑎᓗᖓ, ᐊᓐᓄᕌᖅᑎᓐᓂᐊᖅᐸᕋ ᐊᐅᐸᓪᓚᕆᒃᑐᓂᒃ ᒎᓗᒥᒡᓗ ᐅᔭᒥᒃᑎᓪᓗᒍ, ᐊᖓᔪᖅᑲᐅᓂᓐᓂᓗ ᑐᖏᓕᕐᖕᒪ ᐱᖓᔪᒋᓕᕐᖕᓂᐊᐹ.” 
8ᐊᖓᔪᖅᑳᖅᔪᐊᓪᓕ ᓯᓚᑐᔪᖁᑎᖏᑦ ᕾᕗᑦ, ᑎᑎᕋᖅᓯᒪᔪᓪᓗ ᐅᖃᓕᒫᕈᓐᓇᓐᖏᓔᑦ, ᖃᓄᐃᓕᖕᒪᖔᑕᓗ ᖃᐅᔨᒪᓇᑎᒃ. 
9ᐊᖓᔪᖅᑳᖅᔪᐊᖅᓕ ᐱᐅᓪᓴᔮ ᑲᑉᐱᐊᓱᖕᓂᖅᓴᐅᒃᑲᓐᓂᓕᖅᐳᖅ, ᑮᓇᖓ ᖃᑯᕐᖕᓂᖅᓴᐅᓕᖅᓗᓂ, ᐊᖓᔪᖅᑳᖁᑎᖏᓪᓗ ᑕᑕᒥᓐᓂᐊᖅᐳᑦ.
10ᑯᐃᓐᓕ ᐊᖓᔪᖅᑳᖅᔪᐊᑉ ᓄᓕᐊᖓ ᑐᓴᕋᒥ ᐊᖓᔪᖅᑳᖅᔪᐊᑉ ᐊᖓᔪᖅᑳᖁᑎᖏᑕᓗ ᓂᐱᖏᓐᓂᒃ, ᓂᕆᕕᒡᔪᐊᖅᕕᖕᒧᑦ ᐃᑎᖅᐳᖅ ᐅᖃᖅᓗᓂ, “ᐊᖓᔪᖅᑳᖅᔪᐊᖅ ᐃᓅᒋᑦ ᐃᓱᖃᖏᑦᑐᒧᑦ! ᑕᑕᒥᓐᓂᐊᖏᓪᓗᑎᑦ ᑮᓇᖅᓕᖅᓯᒪᖏᓪᓗᑎᓪᓗ! 
11ᐊᖑᒻᒥᒃ ᐱᑕᖃᖅᐳᖅ ᐊᖓᔪᖅᑲᐅᕕᖕᓂ, ᒎᑎᑦ ᐃᑦᔪᕐᖕᓁᑦᑐᑦ ᐊᓂᕐᖕᓂᖏᓐᓂᒃ ᐱᓯᒪᔪᒥᒃ; ᐊᑖᑍᑦ ᓂᐱᑯᓁᓴ ᐃᓅᑎᓪᓗᒍ ᖃᐅᔨᒪᓂᖃᓚᐅᖅᑐᖅ ᑐᑭᓯᐅᒪᓂᖃᖅᓗᓂᓗ ᒎᑎᑎᑐᑦ, ᐊᖓᔪᖅᑳᖅᔪᐊᖅ, ᐅᖃᖅᐳᖓ, ᐊᖓᔪᖅᑳᖅᔪᐊᑉ ᐊᑖᑕᕕᑦ ᐊᖓᔪᖅᑳᓐᖑᖅᑎᓚᐅᖅᑕᖓ ᐊᖓᒃᑯᓄᑦ, ᓇᓚᐅᑦᑍᔨᓄᓪᓗ, ᑳᓪᑎᐊᒥᓗ ᓯᓚᑐᔪᓄᑦ, ᑐᖁᖓᔪᓂᒡᓗ ᐅᖃᖃᑎᖃᖅᐸᒃᑐᓄᑦ. 
12ᑖᓐᓇ ᑖᓂᐊᓕ, ᐊᖓᔪᖅᑳᖅᔪᐊᑉ ᐊᑎᖃᑎᓚᐅᖅᑕᖓ ᐱᐊᓪᓴᔮᕆᒥᒃ, ᐃᓱᒪᖃᑦᓯᐊᕐᖕᒪᑦ ᖃᐅᔨᒪᑦᓯᐊᖅᓗᓂᓗ, ᑐᑭᓯᒪᑦᓯᐊᖅᓗᓂᓗ, ᓯᓐᓇᒃᑐᐃᓪᓗ ᑐᑭᖏᓐᓂᒃ ᐅᖃᐅᓯᖃᕈᓐᓇᖅᓗᓂ, ᐅᖃᐅᓰᓪᓗ ᓇᓗᓇᖅᑐᑦ ᑐᑭᖏᓐᓂᒃ ᐅᖃᐅᓯᖃᕈᓐᓇᖅᓗᓂ, ᓇᓗᓇᖅᑐᓂᒡᓗ ᓇᓗᓁᖅᓯᔪᓐᓇᖅᓗᓂ; ᕾᖁᓚᐅᕈᒃ ᐅᖃᐅᑎᓂᐊᕐᖕᒪᑎᑦ ᑎᑎᕋᖅᓯᒪᔪᑦ ᖃᓄᖅ ᑐᑭᖃᕐᖕᒪᖔᑕ.”
13ᑖᓂᐊᓕᓗ ᕾᑎᑕᐅᕗᖅ ᐊᖓᔪᖅᑳᖅᔪᐊᑉ ᓵᖓᓄᑦ, ᐊᖓᔪᖅᑳᖅᔪᐊᓪᓗ ᐅᖃᐅᑎᕚ, “ᑖᓂᐊᓕᐅᕖᑦ ᐊᑖᑕᒪ ᔫᑕᒥᑦ ᑎᒍᓚᐅᖅᑕᖏᑕ ᐃᓚᖓᑦ? 
14ᑐᓴᓚᐅᕋᒪ ᒎᑎᑦ ᐊᓂᕐᖕᓂᖏᑕᒎᖅ ᐃᓚᒋᖕᒪᑎᑦ, ᖃᐅᔨᔪᓐᓇᕋᕕᒡᒎᖅ ᐃᓱᒪᑖᕈᓇᖅᓗᑎᓪᓗ ᑐᑭᓯᔪᓐᓇᖅᓗᑎᓪᓗ ᓯᓚᑐᓂᒃᑯᑦ. 
15ᐊᖑᑎᑦ ᓯᓚᑐᔪᑦ ᐊᖓᒃᑯᐃᓪᓗ ᕾᑎᑕᐅᓚᐅᕐᖕᒪᑕ ᐅᖃᓕᒫᖁᓪᓗᒋᑦ ᑎᑎᕋᖅᓯᒪᔪᓂᒃ ᐅᑯᓂᖓ ᑐᑭᖏᓐᓂᒡᓗ ᓇᓗᓁᖅᓯᖁᓪᓗᒋᑦ, ᐊᔪᓚᐅᖅᐳᓪᓕ. 
16ᑐᓴᓚᐅᕋᒪ ᓇᓗᓇᖅᑐᑦ ᑐᑭᖏᓐᓂᒃ ᓇᓗᓁᖅᓯᔪᓐᓇᕋᕕᒡᒎᖅ, ᐊᔪᕐᖕᓇᖅᑐᓪᓗᒎ ᑐᑭᓯᔭᒃᓴᐅᖏᑦᑐᑦ ᓇᓗᓇᕈᓐᓁᖅᑎᑦᓱᓐᓇᕋᕕᒋᑦ, ᑎᑎᕋᖅᓯᒪᔪᑦ ᐅᑯᐊ ᐅᖃᓕᒫᕈᓐᓇᕈᕕᒋᑦ ᐅᖃᐅᑎᓗᖓᓗ ᖃᓄᐃᓕᖕᒪᖔᑕ, ᐊᐅᐸᓪᓚᕆᒃᑐᒥᒃ ᐊᓐᓄᕌᖅᑎᑦᓱᒪᕙᒋᑦ ᐅᔭᒥᒡᓗᑎᓪᓗ ᒎᓗᒥᒃ, ᐊᖓᔪᖅᑳᓐᖑᖅᑎᑦᓱᒪᕙᒋᓪᓗ ᐊᖓᔪᖅᑲᐅᓂᕐᖕᒪ ᑐᖏᓕᖏᑕ ᐱᖓᔪᐊᓐᓄᑦ.”
17ᑖᓂᐊᓕᐅᑉ ᐊᖓᔪᖅᑳᖅᔪᐊᖅ ᑭᐅᕚ, “ᑐᓂᕐᕈᑎᑎᑦ ᐱᓯᒪᓕᒃᑭᑦ, ᐊᑭᓕᐅᑎᑎᓪᓗ ᐊᓯᓐᓄᑦ ᑐᓂᓗᒋᑦ: ᐊᖓᔪᖅᑳᖅᔪᐊᖅᓕ ᑎᑎᕋᖅᓯᒪᔪᓂᒃ ᐅᖃᓕᒫᕈᑎᓂᐊᖅᐸᕋ, ᑐᑭᖓᓂᒡᓗ ᐅᖃᐅᑎᓗᒍ.
18ᐊᖓᔪᖅᑳᖅᔪᐊᖅ, ᒎᑎᐅᑉ ᖁᑦᓯᖕᓂᖅᐹᑉ ᐊᑖᑍᑦ ᓂᐱᑯᓁᓴ ᑐᓂᓯᕕᒋᓚᐅᖅᐹ ᐊᖓᔪᖅᑲᐅᓂᕐᖕᒥᒃ, ᐊᖏᔪᖅᔫᓂᕐᖕᒥᒡᓗ, ᐅᐱᒋᔭᐅᓂᕐᖕᒥᒡᓗ, ᐱᐅᒋᔭᐅᒻᒪᕆᖕᓂᕐᖕᒥᒡᓗ. 
19ᐊᖓᔪᖅᑳᖅᔪᐊᖑᓂᖓᑕ ᐅᐱᒋᔭᐅᓂᖓᓂᒃ ᑐᓂᓯᕕᒋᓚᐅᕐᖕᒪᒍ, ᐃᓄᐃᑦ ᓇᓂᑐᐃᓐᓇᖅ ᐃᓅᖃᑎᒋᒃᔪᐃᓪᓗ ᓇᓂᑐᐃᓐᓇᖅ ᖃᓄᑐᐃᓐᓇᖅᓗ ᐅᖃᐅᓯᓖᑦ ᑲᑉᐱᐊᒋᓚᐅᖅᐹᑦ ᓯᕘᕋᒋᓪᓗᒍᓗ. ᑐᖁᑕᐅᖁᔭᓂᓗ ᑐᖁᑕᐅᑎᓚᐅᖅᐰᑦ; ᐆᒪᖁᔭᓂᓗ ᐆᒪᑎᓚᐅᖅᐰᑦ; ᐊᖓᔪᖅᑳᖑᖁᔭᓂᓗ ᐊᖓᔪᖅᑳᓐᖑᖅᑎᓚᐅᖅᐰᑦ; ᒥᑭᒡᓕᑎᖁᔭᖏᓪᓗ ᒥᑭᒡᓕᑎᓚᐅᖅᐳᑦ. 
20ᐊᔪᖏᓐᓇᓱᒋᓕᕐᖕᒪᓪᓕ ᐱᐅᔪᕆᓂᕐᖕᒧᓪᓗ ᓯᑎᔫᓕᕐᖕᒪᑦ, ᐊᖓᔪᖅᑳᖅᔪᐊᑉ ᐃᒃᓯᕙᐅᑕᖓᓂᑦ ᐲᖅᑕᐅᓚᐅᖅᐳᖅ ᐱᐅᒋᔭᐅᓂᖓᓗ ᓄᖑᓚᐅᖅᐳᖅ. 
21ᐃᓄᐃᑦ ᐃᓂᖓᓂᑦ ᐊᐅᓪᓚᖅᑎᑕᐅᓚᐅᖅᐳᖅ ᐆᒪᔫᑎᑐᓪᓗ ᐃᓱᒪᖃᓕᖅᓗᓂ; ᐃᓅᖃᑎᖃᓕᖅᓗᓂᓗ ᓯᐅᑎᖁᖅᑐᔪᓂᒃ ᓄᔪᐊᖅᑐᓂᒃ, ᐆᒪᔪᖅᑎᑐᓪᓗ ᐃᕕᒃᓱᒐᕐᖕᓂᒃ ᓂᕿᖃᓚᐅᖅᐳᖅ; ᑎᒥᖓᓗ ᖃᐅᓯᖅᑎᑕᐅᖃᑦᑕᓚᐅᖅᐳᖅ ᓯᓚᐅᑉ ᐂᔪᖓᑎᑦᓯᓂᖓᓄᑦ, ᖃᐅᔨᓚᐅᖏᓐᓂᖓᓂ ᒎᑎ ᖁᑦᓯᖕᓂᖅᐹᑉ ᐊᐅᓚᑦᓯᓂᖓᓂᒃ ᐃᓄᐃᑦ ᐊᖓᔪᖅᑳᖅᔪᐊᖑᕕᖏᓐᓂᒃ, ᐊᖓᔪᖅᑲᖅᔪᐊᖑᑎᑦᓯᕙᖕᒪᑦ ᓇᓪᓕᐊᓐᓂᒃ ᐱᖁᔭᒥᓂᒃ.
22ᐃᕝᕕᓪᓕ ᐱᐅᓪᓴᔮ, ᒥᑭᒡᓕᑎᓚᐅᖏᓐᓇᕕᑦ, ᑕᒪᒃᑯᓂᖓᓕᒫᖅ ᖃᐅᔨᒪᒐᓗᐊᖅᓗᑎᑦ. 
23ᐃᓕᖕᓂᒃ ᐊᖏᔪᕈᖅᑎᓯᒪᒐᕕᑦ ᐊᑭᕋᖅᑐᓕᖅᓗᑎᓪᓗ ᕿᓚᖕᒥᐅᑦ ᐊᑕᓂᖓᓄᑦ; ᐃᒡᓗᖓᑕ ᐱᖁᑎᖏᓐᓂᒃ ᐃᒥᐅᑎᓂᒃ ᐃᓕᖕᓄᑦ ᕾᑕᐅᖁᔨᓚᐅᕋᕕᑦ, ᐊᖓᔪᖅᑳᖁᑎᑎᑦ ᓄᓕᐊᑎᓪᓗ ᐊᕐᖕᓇᖁᑎᑎᓪᓗ ᐃᒥᖃᑎᒋᓪᓗᒋᑦ ᕔᓂᒥᒃ ᑖᒃᑯᐊ ᐊᑐᖅᓗᒋᑦ; ᓂᖅᑐᐃᓚᐅᕋᕕᓪᓗ ᒎᑎᖕᓂᒃ ᒎᓘᓂᒃ ᓯᐅᓪᕕᕆᓂᒡᓗ, ᑲᓐᓄᔭᓂᒡᓗ, ᓴᕕᕋᔭᖕᓂᒡᓗ, ᕿᔪᖕᓂᒡᓗ, ᐅᔭᕋᖕᓂᒡᓗ, ᑕᑯᔪᓐᓇᖏᑦᑐᓂᒃ ᑐᓵᔪᓐᓇᖏᑦᑐᓂᒡᓗ ᑐᑭᓯᐊᖏᑦᑐᓂᒃ, ᐅᐱᒋᓚᐅᖏᓐᓇᕕᐅᒃ ᒎᑎ ᐃᕝᕕᑦ ᐃᓅᓯᖓᓂᒃ ᑎᒍᒥᐊᖅᑐᖅ ᖃᓄᐃᓕᐅᕐᖕᓂᓕᒫᓂᒃ. 
24ᑍᒤᒻᒪᑦ ᐊᒡᒐᑦ ᑖᑦᓱᒪᓐᖓᑦ ᐱᓯᒪᔪᑦ ᑎᑎᕋᓚᐅᖅᐳᑦ ᑖᒃᑯᓂᖓ ᑎᑎᕋᖅᓯᒪᔪᓂᒃ.
25ᐃᒫᒃ ᑎᑎᕋᖅᓯᒪᕗᑦ: ᒥᓂ, ᒥᓂ, ᑎᑭᓪ, ᐹᕐᓯᓐ. 
26ᐃᒫᒃ ᐅᖃᐅᓯᖏᑦ ᑐᑭᖃᖅᐳᑦ, ᒥᓂ: ᒎᑎᐅᑉ ᐅᓪᓗᐃᑦ ᐊᖓᔪᖅᑳᖅᔪᐊᖑᓂᖅᑎᑦ ᓈᓴᖅᓯᒪᕔᑦ ᐃᓱᓕᑎᓯᒪᓪᓗᒋᓪᓗ. 
27ᑎᑭᓪ: ᐅᖁᒤᓐᓂᖅᓯᐅᕈᑎᓄᑦ ᐆᒃᑐᖅᑕᐅᓯᒪᕗᑎᑦ ᐅᕿᓗᐊᖅᓗᑎᓪᓗ, ᖃᐅᔨᔭᐅᓪᓗᑎᓪᓗ ᐱᔪᒪᓗᐊᕐᖕᓂᕐᖕᓂᒃ. 
28ᐹᕐᓯᓐ: ᐊᖓᔪᖅᑲᐅᕖᑦ ᐊᕕᒃᑕᐅᓯᒪᕗᖅ, ᑐᓂᔭᐅᓯᒪᓪᓗᓂᓗ ᒥᑎᐊᒥᐅᓄᑦ ᐴᕐᓯᐊᒥᐅᓄᓪᓗ.”
29ᐱᐅᓪᓴᔮᓪᓕ ᐱᖁᔨᓂᖓᓄᑦ, ᑖᓂᐊᓕ ᐊᓐᓄᕌᖅᑎᑉᐹ ᐊᐅᐸᓪᓚᕆᒃᑐᓂᒃ, ᐅᔭᒥᓕᖅᓗᒍᓗ ᒎᓗᒥᒃ, ᐊᖓᔪᖅᑳᓐᖑᖅᑎᓪᓗᒍᓗ ᐊᖓᔪᖅᑳᖅᔪᐊᑉ ᐊᖓᔪᖅᑲᐅᓂᖓᑕ ᑐᖏᓕᖏᑕ ᐱᖓᔪᖓᓐᓂᒃ. 
30ᐅᓐᓄᐊᒥᓗ ᑍᑦᓱᒪᓂ ᑲᐅᓪᑎᐊᒥᐅᑦ ᐊᖓᔪᖅᑳᖅᔪᐊᖓᑦ ᐱᐅᓪᓴᔮ, ᑐᖁᑕᐅᓚᐅᖅᐳᖅ. 
31ᑍᕉᓯᓗ ᒦᑎᒥᐅᑕᐅᑉ ᐊᖓᔪᖅᑳᖅᔪᐊᖑᖅᑎᑕᐅᓚᐅᖅᐳᖅ, ᐊᕐᕌᒍᖃᖅᓗᓂ 62-ᓂᒃ.
