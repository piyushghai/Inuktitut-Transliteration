1ᓱᓕ ᖁᒻᒧᑦ ᑕᑯᒋᐊᕐᖕᒥᒐᒪ, ᑕᑯᓕᕆᕗᖓ ᑎᑎᖅᑲᓂᒃ ᐃᒧᓲᓂ ᓯᓚᒃᑯᑦ ᐃᖏᕐᕋᔪᓂᒃ. 
2ᐂᖏᓕᐅᓪᓗ “ᐊᐱᕆᕚᖓ ᓱᓇᒥᒃ ᑕᑯᕕᑦ?” ᑭᐅᕙᕋᓗ “ᑕᑯᕗᖓ ᑎᑎᖅᑲᓂᒃ ᐃᒧᓲᓂᒃ ᓯᓚᒃᑯᑦ ᖃᖓᑕᔪᓂᒃ; 30-ᓂᒃ ᐃᑎᒐᓂᒃ ᑕᑭᓂᖃᖅᑐᓂᒃ 15-ᓂᒡᓗ ᐃᑎᒐᓂᒃ ᓴᓂᒧᑐᑎᒋᔪᓂᒃ.”
3ᐅᖃᐅᑎᕚᖓᓗ, “ᑖᒃᑯᓇᓂ ᓱᒋᐊᖅᑕᐅᑦᔪᑎᒃᓮᑦ ᑕᒫᓂ ᓄᓇᖃᖅᑐᓕᒫᓄᑦ ᑎᑎᕋᖅᓯᒪᕗᑦ; ᐃᒫᒃ ᑎᑎᖅᑲᑦ ᐃᒡᓗᐊᓂ ᑎᑎᕋᖅᓯᒪᖕᒪᑦ, ᑎᒡᓕᒃᐸᒃᑐᑦ ᓄᓇᒥᑦ ᐊᐅᓪᓚᖅᑎᑕᐅᔪᒫᖅᐳᑦ; ᑎᑎᖅᑲᓪᓗ ᑖᒃᑯᐊ ᑐᓄᐊᓂ ᐃᒤᓕᖓᒋᕗᑦ; ᐅᖃᕕᒃᓯᒪᓪᓗᑎᒃ ᓴᒡᓗᕙᒃᑐᑦ ᐊᐅᓪᓚᖅᑎᑕᐅᔪᒫᕆᕗᑦ. 
4ᐊᑕᓂᖅ ᐊᔪᒐᖃᖏᑦᑐᖅ ᐅᖃᕐᖕᒪᑦ, ᓱᒋᐊᖅᑕᐅᑦᔪᑎᒃᓮᑦ ᑖᒃᑯᐊ ᐊᐅᓪᓚᖅᑎᓐᓂᐊᕐᖕᓂᕋᖅᓗᒋᑦ, ᐃᑎᕐᖕᓂᐊᖅᐳᓪᓗ ᑎᒡᓕᒃᐸᒃᑐᓕᒫᑦ ᐃᒡᓗᖏᓐᓄᑦ, ᐅᖃᕕᒃᓯᒪᓪᓗᑎᒃ ᓴᒡᓗᕙᒃᑐᓪᓗ ᐃᒡᓗᖏᓐᓄᑦ. ᐅᐸᒃᑕᒥᓂᓗ ᐃᒡᓗᒥ ᑕᕝᕙᓃᖏᓐᓇᕐᖕᓂᐊᖅᐳᖅ ᓯᖁᒥᓐᓂᐊᖅᐹᓗ, ᕿᔪᐃᓪᓗ ᐅᔭᕋᖏᓪᓗ”
5ᐂᖏᓕ ᐅᕙᓐᓄᑦ ᐅᖃᓚᐅᖅᑐᖅ ᓴᖅᑭᒻᒥᒐᒥ ᐅᖃᐅᑎᒋᕚᖓ, “ᖁᒻᒧᑦ ᑕᑯᓴᕆᑦ, ᓴᖅᑭᓕᖅᑐᒥᒃ ᑕᑯᖁᓪᓗᑎᑦ.”
6ᐊᐱᕆᕙᕋ, “ᓱᓇᐅᖕᒪᑦ?” ᑭᐅᕚᖓ, “ᐃᕕᐅᔭᖅ ᓴᓇᓯᒪᔪᖅ ᓴᕿᑉᐳᖅ,” ᐅᖃᕆᓪᓗᓂ, “ᑖᓐᓇ ᑐᑭᖃᖅᑐᖅ ᓄᓇᒦᑦᑐᓕᒫᑦ ᐱᐅᖏᑦᑐᓕᓂᖏᓐᓂᒃ.”
7ᐃᕕᐅᔭᖅ ᒪᑐᖃᖅᐳᖅ ᑯᓯᖅᓯᐊᒥᒃ, ᒪᑐᐃᖅᑕᐅᖕᒪᓪᓗ, ᐊᕐᖕᓇᖅ ᐃᓗᐊᓂ ᐃᒃᓯᕚᖅᐳᖅ!
8ᐂᓐᖏᓕᐅᑉ ᐅᖃᐅᑎᕚᖓ, “ᑖᓐᓇ ᑕᕝᕙ ᐱᐅᖏᑦᑐᓕᓂᖅᔪᐊᖅ.” ᐂᓐᖏᓕᐅᑉ ᐃᓗᐊᓄᑦ ᐊᒡᔭᖅᓗᒍ ᐃᕕᐅᔭᖅ ᒪᑐᕚ. 
9ᖁᒻᒧᑦ ᑕᑯᓴᕋᒪ, ᐊᕐᖕᓈᖕᓂᒃ ᒪᕐᕉᖕᓂᒃ ᑕᑯᕗᖓ ᖃᖓᑕᓪᓗᑎᒃ ᕾᔫᖕᓂᒃ ᐅᕙᓐᓄᑦ ᐃᓴᕈᖏᑦ ᐱᔪᓐᓇᕐᖕᓂᖃᖅᐳᑦ ᑎᖕᒥᐊᑎᑐᑦ ᓯᑐᐊᕆᒃᒥᒃ ᑍᔭᐅᔪᑎᑐᑦ, ᑖᒃᑯᐊᒃ ᐃᕕᐅᔭᖅ ᑎᒍᕚᒃ ᑎᖏᑦᔪᑎᓪᓗᒍᓗ.
10ᐂᖏᓕ ᐊᐱᕆᕙᕋ, “ᐃᕕᐅᔭᖅ ᓇᒧᓐᖓᐅᑦᔭᐅᓕᖅᐹ?”
11ᑭᐅᕚᖓ, “ᓄᓇᒧᑦ ᓯᓇᕆᒧᑦ ᑍᑲᓂ ᑐᒃᓯᐊᖅᕕᖕᒥᒃ ᐃᒡᓗᓕᐅᖅᑕᐅᖁᓪᓗᒍ; ᐃᒡᓗ ᐱᔭᕇᖅᐸᑦ, ᐃᕕᐅᔭᖅ ᑕᕝᕙᓂ ᐃᓂᖃᕈᒫᕐᖕᒪᑦ ᑐᒃᓯᐊᖅᕕᐅᖁᓪᓗᒍ.”
