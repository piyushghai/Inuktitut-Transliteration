1ᐱᐅᖏᑦᑐᒥᒃ ᑕᑯᓯᒪᒋᕗᖓ ᓯᕿᓂᐅᑉ ᐊᑖᓂ ᐊᑐᖅᑕᐅᔪᒥᒃ, ᐃᓄᖕᓂᓪᓗ ᐅᓄᖅᑐᓂᑦ ᐊᑐᖅᑕᐅᓪᓗᓂ: 
2ᒎᑎᐅᑉ ᐃᓄᒃ ᑐᓂᓯᕕᒋᕚ ᐊᔪᖅᓴᖏᑦᔪᑎᓂᒃ, ᑮᓇᐅᔭᖃᖅᔪᐊᕐᖕᓂᕐᖕᒥᒡᓗ, ᐅᐱᒋᔭᐅᓂᕐᖕᒥᒡᓗ, ᓱᓇᒥᒃ ᑭᖒᒪᒋᔭᖃᖁᓇᒍ ᐱᔪᒪᔭᓕᒫᒥᓂᒃ; ᒎᑎᐅᓪᓕ ᑖᒃᑯᓂᖓ ᐃᒻᒥᓄᑦ ᐊᑐᖅᑎᓐᖏᓛ, ᓄᓇᖃᑎᒋᓐᖏᑕᖓᓂᓪᓕ ᑕᒪᒃᑯᐊ ᓄᖑᑕᐅᕗᑦ. ᑕᒪᓐᓇ ᑐᑭᖃᓐᖏᓚᖅ, ᐱᐅᖏᑦᑐᒧᓪᓗ ᐋᓐᓂᐊᖅᑎᑕᐅᓂᐅᓪᓗᓂ. 
3ᐊᖑᑦ ᕿᑐᕐᖓᖅᑖᖅᐸᑦ 100-ᓂᒃ ᐃᓅᓗᓂᓗ ᐊᕐᕌᒍᓂᒃ ᐅᓄᖅᑐᓂᒃ, ᐅᓪᓗᓂᒃ ᐅᓄᖅᑐᖅᔪᐊᓂᒃ ᐃᓅᒐᓗᐊᕈᓂ ᐊᕐᕌᒍᓂ ᐃᓅᕕᒋᔭᒥᓂ, ᖁᕕᐊᓱᒍᑎᖃᖏᒃᑯᓂᓕ ᐃᓅᓯᕐᖕᒥ ᐱᐅᔪᓂᒃ, ᐃᓗᕕᖅᑕᐅᑦᓯᐊᖏᓪᓗᓂᓗ, ᑍᒤᑉᐸᑦ ᑐᖁᖓᓪᓗᓂ ᐃᕐᖕᓂᐊᖑᓚᐅᖅᑐᖅ ᑖᑦᓱᒪᓐᖓᑦ ᐱᐅᓂᖅᓴᐅᕗᖅ. 
4ᓱᕙᓕᑭᐊᕐᖕᒧᑦ ᑎᑭᑉᐳᖅ ᑖᖅᑐᒧᓪᓗ ᐂᓪᓗᓂ, ᐊᑎᖓᓗ ᑖᖅᑐᒥᒃ ᐅᓕᒃᓯᒪᕗᖅ. 
5ᓯᕿᓂᕐᖕᒥᒃ ᑕᑯᓚᐅᖏᒃᑲᓗᐊᕋᒥ ᓱᓇᒥᒡᓘᓐᓃᑦ ᖃᐅᔨᓚᐅᖏᒃᑲᓗᐊᕋᒥ ᐃᓄᖕᒥᑦ ᐊᔪᖅᓴᖏᑦᑐᒥᑦ ᐃᓂᓪᓚᖓᑦᓯᐊᕐᖕᓂᖅᓴᐅᕗᖅ. 
6ᐃᓅᒐᓗᐊᕈᓂ ᐊᕐᕌᒍᓂᒃ 1,000-ᓂᒃ ᒪᕐᕈᐃᖅᑑᑎᓪᓗᐊᖏᓐᓂᒃ, ᐱᐅᔪᒥᒡᓗ ᖃᐅᔨᖏᓪᓗᓂ. ᑕᒪᕐᖕᒥᒡᓕ ᐊᑕᐅᓯᕐᖕᒧᑦ ᐂᖏᓛᑦ?
7ᐃᓅᑉ ᑎᒥᒥᓄᑦ ᓴᓇᓗᓂ ᐊᒃᓱᕈᕐᖕᓂᖏᑦ ᖃᓂᕐᖕᒧᑦ ᑐᕌᖅᑐᐃᓐᓇᐅᕗᑦ, ᐃᓄᖕᒥᒡᓕ ᐊᕿᐊᑦᑐᖅᑎᑦᓯᓐᖏᓚᑦ. 
8ᓱᓇᒥᒃ ᓯᓚᑐᔪᖅ ᐊᔪᖏᓐᓂᖅᓴᐅᑦᔪᑎᖃᖅᐹ ᓯᓔᑦᑐᒥᑦ? ᓱᓇᒥᒃ ᐱᕚᓪᓕᕈᑎᖃᖅᐹ ᐊᒃᓱᔪᖅ ᐃᓄᐃᑦ ᑕᒃᑯᐊᓂ ᐃᒻᒥᓂᒃ ᑲᒪᒋᑦᓯᐊᕈᓐᓇᖅᐹᑦ? 
9ᐱᐅᓂᖅᓴᐅᒋᕗᖅ ᐃᔩᒃ ᑕᑯᓐᓇᑦᓯᐊᖅᐸᑎᒃ ᓇᒧᑐᐃᓐᓇᖅ ᐃᒃᓯᒎᕐᖕᓂᕐᖕᒥᑦ. ᑕᒪᓐᓇᑦᑕᐅᖅ ᑐᑭᖃᓐᖏᓚᖅ, ᐊᓄᕆᒥᒃ ᐊᖑᓯᓇᓱᑐᐃᓐᓇᖅᑑᔮᕐᖕᓂᖅ.
10ᐱᑕᖃᖅᑐᑦ ᐊᑎᖃᖅᑎᑕᐅᓕᕇᕐᖕᒪᑕ, ᖃᐅᔨᒪᔭᐅᓚᐅᖅᐳᖅᓗ ᐃᓅᖕᒪᑦ; ᐃᓄᒡᓗ ᓵᓚᖃᕋᓱᐊᕈᓐᓇᓐᖏᓚᖅ ᐃᒻᒥᓂᑦ ᓴᓐᖏᓂᖅᓴᐅᔪᒥᒃ. 
11ᓱᓇᑐᐃᓐᓁᑦ ᐅᓄᖅᓯᖕᒪᑕ ᑐᑭᖃᖏᑦᑐᑦ ᐊᖏᓂᖅᓴᐅᓕᖅᐳᑦ, ᖃᓄᖅᓕ ᐃᓅᑉ ᓇᓪᓕᐊ ᐱᐅᓂᖅᓴᐅᕚ? 
12ᑭᓇᓕ ᖃᐅᔨᒪᕙ ᐃᓅᑉ ᐱᕙᓪᓕᕈᑎᒃᓴᖓᓂᒃ ᐃᓅᓯᕐᖕᒥ, ᐅᓪᓗᐃᑦ ᐃᓅᔭᖏᑦ ᓱᕙᓕᑭᐊᖑᔪᑦ, ᐊᓂᒍᖅᐸᓪᓕᐊᕗᑦ ᑕᕐᕋᖅᑐᑦ? ᑭᐊᓗ ᐃᓄᒃ ᐅᖃᐅᑎᔪᓐᓇᖅᐸᐅᒃ ᐊᑐᕈᒫᖅᑐᓂᒃ ᑖᑦᓱᒪ ᑭᖑᓂᖓᓂ ᓯᕿᓂᐅᑉ ᐊᑖᓂ?
