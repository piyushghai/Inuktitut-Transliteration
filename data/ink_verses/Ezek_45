1“ᐃᓚᒌᓈᖅᑎᖅᑐᑦ ᓄᓇᖁᑎᑖᖅᑐᓕᖅᐸᑕ ᓴᓂᖅᕔᔪᖃᕆᐊᖃᖅᐳᖅ ᐊᑕᓂᐅᑉ ᓄᓇᖁᑎᒃᓴᖓᓂᒃ ᐃᑦᔪᕐᖕᓁᑦᑐᒧᑦ ᑐᕌᖓᓂᐊᖅᑐᒥᒃ, ᐊᖏᓂᖃᖅᓗᓂ ᑐᑭᒧᑦ 10-ᒤᓕᒥᒃ; ᓴᓂᒧᑐᓂᖃᖅᓗᓂᓗ 8-ᒤᓕᒥᒃ; ᑖᓐᓇᓕᒫᖅ ᓄᓇᖓᑕ ᑭᒡᓕᖓᓄᑦ ᑎᑭᓪᓗᒍ ᐃᑦᔪᕐᖕᓁᑦᑑᔪᒃᓴᐅᕗᖅ. 
2ᑕᕝᕙᓂ ᐊᑕᓂᐅᑉ ᓄᓇᖁᑎᖓᑕ ᐃᓗᐊᓂ ᓇᓗᓁᖅᓯᒪᔪᖃᖅᑐᒃᓴᐅᕗᖅ ᑐᒃᓯᐊᖅᕕᒡᔪᐊᖃᖅᕕᒃᓴᒥᒃ, 840-ᓂᒃ ᐃᑎᒐᖕᓂᒃ ᐊᖏᓂᖃᖅᓗᓂ; ᐊᕙᑖᒍᑦ ᓱᓇᑕᖃᖏᓐᓂᖓ 84-ᓂᒃ ᐃᑎᒐᖕᓂᒃ ᐊᖏᓂᖃᖅᓗᓂ. 
3ᑖᑦᓱᒪᓗ ᓄᓇᐅᑉ ᐃᑦᔪᕐᖕᓁᑦᑐᒧᑦ ᑐᕌᖓᔫᑉ ᐃᓗᐊᓂ 10-ᒤᓕᒥᒃ ᑕᑭᓂᓕᖕᒥ 4-ᒤᓕᒥᒃ ᐊᖏᓂᓕᖕᒥᒃ ᐆᒃᑐᕋᖅᑕᐅᓯᒪᔪᖃᖅᑐᒃᓴᐅᕗᖅ ᐃᑦᔪᕐᖕᓁᑦᑐᕕᖕᒧᑦ ᐃᓂᒃᓴᒥᒃ, ᑖᓐᓇᓗ ᐃᑦᔪᕐᖕᓁᓐᓂᖅᐹᖑᓂᐊᖅᐳᖅ. 
4ᓄᓇᒥ ᐃᑦᔪᕐᖕᓁᓐᓂᖅᐹᖑᓗᓂ; ᑐᓂᕐᕈᓯᖅᑎᑦᓯᔨᓄᑦ ᐃᓂᒋᔭᐅᓗᓂ, ᐊᑕᓂᕐᖕᒥᒃ ᐱᔨᑦᓯᖅᑎᓄᑦ ᐃᑦᔪᕐᖕᓁᑦᑐᕕᖕᒥ; ᑕᕝᕙᓂ ᐃᒡᓗᖃᖅᑐᒃᓴᐅᕗᑦ ᐃᓚᖓᓗ ᐃᑦᔪᕐᖕᓁᑎᑕᐅᓯᒪᓗᓂ ᐃᑦᔪᕐᖕᓁᑦᑐᕕᖕᒧᑦ ᐃᓂᒃᓴᐅᖁᓪᓗᒍ. 
5ᐃᓚᖓ ᓴᓂᖅᕙᒃᑕᐅᓯᒪᔪᒃᓴᐅᕗᖅ 10-ᒤᓕᒥᒃ ᑕᑭᓂᖃᖅᓗᓂ 2-ᒤᓕᒥᒡᓗ ᓴᓂᒧᑐᓂᖃᖅᓗᓂ, ᓄᓇᖁᑎᒃᓴᐅᖁᓪᓗᒍ ᓕᕔᑎᓄᑦ ᑐᒃᓯᐊᖅᕕᒡᔪᐊᕐᖕᒥ ᐱᓇᓱᐊᖃᑦᑕᖅᑐᓄᑦ, ᑕᕝᕙᓂ ᐃᒡᓗᖃᖅᑐᒃᓴᐅᕗᑦ ᓄᓇᒋᓗᒍ.
6ᐃᑦᔪᕐᖕᓁᑎᑕᐅᓯᒪᔫᓪᓗ ᓄᓇᐅᑉ ᑭᒡᓕᖓᑕ ᖃᓂᒋᔮᓂ ᓴᓂᖅᕙᒃᑕᐅᓯᒪᔪᖃᖅᑐᒃᓴᐅᕗᖅ ᓄᓇᒥᒃ ᑕᑭᓂᖃᖅᓗᓂ 10-ᒤᓕᓂᒃ, ᓴᓂᒧᑐᓂᖃᖅᓗᓂᓗ 2-ᒤᓕᒥᒃ; ᑕᒪᓐᓇ ᐃᒡᓗᒐᓴᒡᔪᐊᖃᖅᕕᐅᔪᒃᓴᐅᕗᖅ ᐄᓴᕅᓕᒥᐅᑦ ᑭᖑᕚᓕᒫᖏᓐᓄᑦ ᑐᕌᖓᓗᓂ.”
7“ᓄᓇᒥᒃ ᓴᓂᖅᕙᒃᑕᐅᓯᒪᔪᖃᕆᐊᖃᖅᐳᖅ ᐊᖓᔪᖅᑳᓄᑦ ᓄᓇᒃᓴᒥᒃ ᐃᑦᔪᕐᖕᓁᑎᑕᐅᓯᒪᔫᑉ ᑭᒡᓕᖓᓂ ᐃᒡᓗᒐᓮᓪᓗ ᑭᒡᓕᖓᓃᑦᑐᒥᒃ, ᐂᑉᐸᖓ ᓯᕿᓂᐅᑉ ᓂᐱᕕᐊᑕ ᓇᓛᓃᓪᓗᓂ; ᐂᑉᐸᖓᓗ ᓯᕿᓂᐅᑉ ᓄᐃᕕᐊᑕ ᓇᓛᓃᓗᓂ ᐃᑦᔪᕐᖕᓁᑎᑕᐅᓯᒪᔫᑉ ᑭᒡᓕᖓᓂ ᐄᓴᕅᓕᒥᐅᑦ ᓄᓇᖁᑎᖏᑕ ᑭᒡᓕᖓ ᑎᑭᓪᓗᒍ, ᑕᑭᓂᖓ ᐊᑦᔨᒋᔭᐅᖁᓪᓗᒍ ᐄᓴᕅᓕᒥᐅᑦ ᓄᓇᖁᑎᖓᓄᑦ. 
8ᑕᒪᓐᓇ ᓄᓇᖁᑎᒋᔭᐅᔪᒃᓴᐅᕗᖅ ᐊᖓᔪᖅᑳᓄᑦ ᐄᓴᕅᓕᒥ, ᐃᓄᖁᑎᓐᓂᒃ ᐅᖁᒤᒃᓴᖅᑎᑦᓯᔪᓐᓁᖁᓪᓗᒋᑦ; ᐄᓴᕅᓕᒥᐅᓂᒡᓕ ᓄᓇᖁᑎᖃᖅᑎᑦᓯᔪᒃᓴᐅᕗᑦ ᐃᓚᒌᖕᓂᖏᑕ ᐋᖅᑭᒃᓯᒪᓂᖏᑦ ᒪᓕᒡᓗᒋᑦ.”
9“ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᐊᑯᓂᓗᐊᖅ ᐄᓴᕅᓕᒥᐅᓄᑦ ᐊᖓᔪᖅᑲᐅᔪᓯ ᐱᕋᔭᒃᑐᓂᒃ ᐊᓂᒍᑐᐃᓐᓇᖅᑎᑦᓯᖃᑦᑕᕋᑦᓯ ᐊᒃᓱᕈᖅᑎᑦᓯᓪᓗᓯᓗ, ᓈᒻᒪᓈᖅᑐᒥᒃ ᐃᓱᐊᖅᑐᒥᒡᓗ ᐱᓇᓱᐊᓕᕆᑦᓯ; ᐃᓄᖁᑎᓐᓂᒃ ᐊᖅᓵᖅᑎᕆᖃᑦᑕᕈᓐᓃᕆᑦᓯ, ᐊᑕᓂᖅ ᒎᑎ ᐅᖃᖅᐳᖅ.
10ᓂᕿᓄᑦ ᐆᒃᑐᕋᐅᑎᓂᒃ ᐅᖁᒤᓐᓂᕐᖕᓂᐊᕈᑎᓂᒡᓗ ᓈᒻᒪᓈᖅᓯᒪᔪᓂᒃ ᐊᑐᖅᑐᒃᓴᐅᕗᓯ, ᐆᒃᑐᕋᐅᑦ ᐄᐸ ᐊᑐᑦᓯᐊᖅᓗᒍ, ᐹᓯᓗ ᐊᑐᑦᓯᐊᕐᖕᒥᓗᒍ.
11ᐆᒃᑐᕋᐅᑦ ᓂᕿᓄᑦ ᐄᐸ ᐆᒃᑐᕋᐅᓪᓗ ᐹᓯᒧᑦ ᐃᒪᕐᖕᒧᑦ ᐊᑦᔨᒌᒡᓗᑎᒃ ᑍᒤᓪᓗᐊᖅᑐᒃᓴᐅᕘᒃ, ᐆᒃᑐᕋᐅᑦ ᐊᑐᖅᑕᐅᔪᒃᓴᐅᕗᑦ; ᐊᑕᐅᓯᖅ ᕼᐆᒪᕆ ᐄᐸᐅᑉ ᑕᓪᓕᒪᐅᔪᕆᓗᓂᐅᒃ; ᐹᓯ-ᕼᐆᒪᕆᐅᑉ ᑕᓪᓕᒪᐅᔪᕆᖕᒥᓗᓂᐅᒃ; ᕼᐆᒪᕆ ᐊᑐᖅᑕᐅᒐᔪᒡᓗᓂ ᒪᓕᒐᕆᔭᐅᔪᒃᓴᐅᕗᖅ.
12ᐅᖁᒤᓐᓂᕐᖕᓂᐊᕈᑎᓯ ᐃᒤᓕᖓᔪᒃᓴᐅᕗᑦ:
13ᑐᓂᕐᕈᑎᒃᓴᓂᒃ ᑐᓂᓯᓕᕈᑦᓯ ᐃᒫᒃ ᐋᖅᑭᒃᓯᒪᔪᒃᓴᐅᕗᑦ:
14ᐸᐅᕐᖎᑦ ᐅᖅᓱᖓᓂᒃ ᐋᖅᑭᒃᓯᒪᓂᒃᓴᖓ ᒪᓕᒡᓗᒍ ᐋᖅᑭᒃᓯᒪᔪᒃᓴᐅᕗᖅ,
15ᓰᐱᒥᒃ ᐊᑕᐅᓯᕐᖕᒥᒃ ᑐᓂᓯᔪᒃᓴᐅᕗᓯ ᐊᑐᓂᑦ 200-ᐅᑦᔪᑎᖏᓐᓂᑦ,
16ᐃᓄᓕᒫᑦ ᓄᓇᓕᖕᓂ ᑍᒫᒃ ᑐᓂᕐᕈᓯᖃᑦᑕᖅᑐᒃᓴᐅᕗᑦ ᐊᖓᔪᖅᑳᓄᑦ ᐄᓴᕅᓕᒥᐅᓂ ᐊᐅᓚᑦᓯᔨᓄᑦ. 
17ᑖᑦᓱᒪᓕ ᐃᑯᐊᓪᓚᒐᒃᓮᑦ ᑐᓂᕐᕈᓯᐅᑎᒋᔭᕆᐊᖃᖅᐰᑦ, ᐱᕈᖅᑐᕕᓃᑦ, ᕔᓃᓪᓗ ᑐᓂᕐᕈᑎᒃᓮᑦ, ᓇᓪᓕᐅᓐᓂᖅᓯᐅᖅᕕᒃ ᐊᑐᓕᕌᖓᑦ ᑕᖅᑭᓂᕋᑖᒥᒃ, ᓴᐸᑎᓂᓗ, ᐊᓯᖏᓐᓂᓗ ᓇᓪᓕᐅᓐᓂᖅᓯᐅᖅᕕᖕᓂ ᐄᓴᕅᓕᐅᑉ ᑭᖑᕚᖏᓐᓄᑦ: ᐊᔪᕐᖕᓂᕐᖕᒧᑦ ᑐᓂᕐᕈᑎᒃᓴᓂᒃ ᐊᑐᐃᓐᓇᖃᖅᑎᑦᓯᔪᒃᓴᐅᕗᖅ, ᑐᓂᕐᕈᑎᒃᓴᓂᒃ ᓂᐊᖂᔭᒃᓴᓂᒃ, ᐃᑯᐊᓚᑎᑕᒃᓴᓂᒡᓗ, ᐃᓅᖃᑎᖃᑦᓯᐊᕐᖕᓂᕐᖕᒧᓪᓗ ᑐᓂᕐᕈᑎᒃᓴᓂᒃ, ᐄᓴᕅᓕᐅᑉ ᑭᖑᕚᖏᑕ ᐊᔪᕐᖕᓂᖏᑦ ᐃᓱᒪᒋᔪᓐᓁᖅᑕᐅᖁᓪᓗᒋᑦ.”
18“ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᑕᖅᑮᑦ ᓯᕗᓪᓕᖅᐸᖓᓐᓂ, ᐅᓪᓗᖏᑕ ᓯᕗᓪᓕᖅᐹᖓᓐᓂ, ᑐᓂᕐᕈᓯᖅᑐᒃᓴᐅᕗᓯ ᐃᒻᒧᒃᓯᐅᒊᑦ ᐊᖑᓴᓪᓗᖓᓂᒃ ᐃᓅᓱᒃᑐᒥᒃ ᖃᓄᐃᑦᔪᑎᖃᖏᑦᑐᒥᒃ, ᐃᑦᔪᕐᖕᓁᑦᑐᕕᒃ ᐃᑦᔪᕐᖕᓁᑎᑕᐅᖁᓪᓗᒍ. 
19ᑐᓂᕐᕈᓯᖅᑎᑦᓯᔨ ᐊᔪᕐᖕᓃᑦ ᐱᓪᓗᒋᑦ ᑐᓂᕐᕈᑎᐅᔫᑉ ᐊᐅᖓᓂᒃ ᐱᓗᓂ ᑐᒃᓯᐊᖅᕕᒡᔪᐊᑉ ᐅᒃᑯᐊᖓᑕ ᐊᕙᓗᖏᓐᓂᒃ ᐊᐅᒥᑎᕆᔪᒃᓴᐅᕗᖅ, ᑐᓂᕐᕈᓯᖅᕕᐅᓪᓗ ᑎᕆᖅᑯᖏᑦ ᓯᑕᒪᑦ, ᐃᓗᕙᓯᖕᓂᖅᓴᐅᓪᓗ ᑐᖅᓲᖑᔭᐅᑉ ᐃᑎᖅᑕᖅᕕᖓᑕ ᓇᐸᔪᖏᓐᓂᒃ. 
20ᑕᖅᑭᐅᑉ ᐅᓪᓗᖏᑕ 7-ᖓᓐᓂ ᑍᒫᑦᓮᓐᓇᖅ ᐱᓇᓱᐊᖅᑐᒃᓴᐅᕗᓯ ᑕᒻᒪᕈᑎᕕᓃᑦ ᓇᓗᓂᕐᖕᒧᓪᓘᓐᓃᑦ ᐊᔪᖅᑐᓕᓂᕕᓃᑦ ᐱᑦᔪᑎᒋᓗᒋᑦ; ᑍᒤᓕᐅᖅᓗᓯ ᑕᕝᕙ ᑐᒃᓯᐊᖅᕕᒡᔪᐊᖅ ᐃᑦᔪᕐᖕᓁᑎᑕᒃᓴᕆᕙᓯ.
21ᑕᖅᑭᐅᑉ ᓯᕗᓪᓕᖅᐹᑉ ᐅᓪᓗᖏᑕ 14-ᖓᓐᓂ, ᖄᖏᖅᑕᐅᕕᒃ ᓇᓪᓕᐅᓐᓂᖅᓯᐅᒐᒃᓴᕆᕙᓯ, ᐅᓪᓗᓂᒡᓗ 7-ᓂᒃ ᓂᕆᖃᑦᑕᖅᑐᒃᓴᐅᕗᓯ ᓂᐊᖂᔭᒥᒃ ᐳᕙᓪᓚᖅᓴᐅᑎᖃᖏᑦᑐᒥᒃ. 
22ᓇᓪᓕᐅᓐᓂᖅᓯᐅᕐᖕᓂᐅᑉ ᐅᓪᓗᖓᓂ ᐊᖓᔪᖅᑳᖅ ᐃᒻᒧᒃᓯᐅᒐᐅᑉ ᐊᖑᓴᓪᓗᖓᓂᒃ ᐊᑐᐃᓐᓇᕈᐃᔪᒃᓴᐅᕗᖅ ᐃᒻᒥᓄᑦ ᐃᓄᓕᒫᓪᓗ ᐊᔪᕐᖕᓂᖏᑦ ᐱᑦᔪᑎᒋᓗᓂᒋᑦ. 
23ᐅᓪᓗᐃᓪᓗ 7-ᑦ ᐊᑐᖅᑎᓪᓗᒋᑦ ᓇᓪᓕᐅᓐᓂᖅᓯᐅᖅᕕᖕᒥ ᐊᑕᓂᕐᖕᒧᑦ ᑐᓂᕐᕈᑎᒃᓴᓂᒃ ᐊᑐᐃᓐᓇᐅᑎᑦᓯᔪᒃᓴᐅᕗᖅ ᐊᖑᓴᓪᓗᕐᖕᓂᒃ 7-ᓂᒃ ᓰᐲᓪᓗ ᐊᖑᓴᓪᓗᖏᓐᓂᑦ 7-ᓂᒃ ᖃᓄᐃᑦᔪᑎᖃᖏᑦᑐᓂᒃ, ᖃᐅᑕᒫᑦ ᐅᓪᓗᓂᒃ 7-ᓂᒃ ᐊᑐᓂᑦ ᑐᓂᕐᕈᓯᖃᑦᑕᖅᓗᑎᒃ; ᒎᑦᓰᓪᓗ ᐊᖑᓴᓪᓗᖓᓂᒃ ᖃᐅᑕᒫᑦ ᑐᓂᕐᕈᓯᖃᑦᑕᖅᑐᒃᓴᐅᕗᑦ ᐊᔪᕐᖕᓃᑦ ᐱᑦᔪᑎᒋᓗᒋᑦ. 
24ᓂᐊᖂᔭᒃᓴᒥᒡᓗ ᐊᑐᐃᓐᓇᐅᑎᑦᓯᔪᒃᓴᐅᒋᕗᖅ ᐄᐸᑎᑐᑦ ᐊᖏᓂᖃᖅᓗᑎᒃ ᐊᑐᓂᑦ ᐊᖑᓴᓪᓗᕐᖕᒧᑦ ᐊᑕᐅᓯᕐᖕᒧᑦ, ᓰᐱᐅᓪᓗ ᐊᖑᓴᓪᓗᖓᓄᑦ ᐊᑕᐅᓯᕐᖕᒧᑦ ᐄᐸᒥᒃ ᐊᑕᐅᓯᕐᖕᒥᒃ, ᐸᐅᕐᖎᓪᓗ ᐅᖅᓱᖏᓐᓂᒃ ᕼᐃᓐᒥᒃ ᐊᖏᓂᖃᖅᑐᓂᒃ ᐄᐸᒧᑦ ᐊᑕᐅᓯᕐᖕᒧᑦ.
25ᑕᖅᑮᑦ 7-ᖓᓐᓂ, ᐅᓪᓗᖏᑕ 15-ᖓᓐᓂ ᐱᒋᐊᖃᑦᑕᖅᑐᒃᓴᐅᕗᑦ ᓇᓪᓕᐅᓐᓂᖅᓯᐅᕐᖕᓂᕐᖕᒥᒃ ᐅᓪᓗᓂᒃ 7-ᓂᒃ, ᐊᖓᔪᖅᑳᖅ ᐊᑐᐃᓐᓇᖃᖅᑎᑦᓯᔪᒃᓴᐅᕗᖅ ᐊᔪᕐᖕᓂᕐᖕᒧᑦ ᑐᓂᕐᕈᓯᐅᑕᐅᔪᒃᓴᓂᒃ, ᐃᑯᐊᓚᓗᒋᑦ ᑐᓂᕐᕈᑎᒃᓴᓂᒃ, ᓂᐊᖂᔭᒃᓴᓂᒃ ᑐᓂᕐᕈᑎᒃᓴᓂᒃ, ᐸᐅᕐᖎᓪᓗ ᐅᖅᓱᖏᓐᓂᒃ.”
