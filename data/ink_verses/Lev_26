1“ᒎᑎᓐᖑᐊᒥᒃ ᓴᓇᔪᒃᓴᐅᓐᖏᓚᓯ, ᐃᓄᓐᖑᐊᒥᒡᓘᓐᓃᑦ ᐅᔭᕋᖕᒥᒡᓘᓐᓃᑦ ᓇᑉᐸᖅᑎᑦᓯᔪᒃᓴᐅᓐᖏᓚᓯ, ᐅᔭᕋᖕᒥᒡᓘᓐᓃ ᓴᓇᓐᖑᐊᖅᓯᒪᔪᒥ ᓄᓇᑦᓯᓐᓄᑦ ᐃᓕᓯᔪᒃᓴᐅᓐᖏᓚᓯ, ᐹᒻᒪᒃᑎᖅᕕᒋᔭᒃᓴᑦᓯᓐᓂᒃ. ᐅᕙᖓ ᐊᑕᓂᐅᒐᒪ ᒎᑎᓯ. 
2ᓴᐸᑎᑦ ᐋᖅᑭᒃᓯᒪᔭᒃᑲ ᑲᒪᒋᑦᓯᐊᖅᓯᒋᑦ, ᐃᑦᔪᕐᖕᓁᑎᑕᒃᑲᓗ ᐅᐱᒋᑦᓯᐊᖅᓯᒋᒃ ᐅᕙᖓ ᐊᑕᓂᐅᒐᒪ.
3ᐱᖁᔭᒃᑲ ᒪᓕᒡᓗᒋ ᐃᓅᒍᑦᓯ, ᒪᓕᒐᒃᓴᐅᖁᔭᒃᑲᓗ ᓈᓚᑦᓯᐊᕈᓯᒋᒃ, 
4ᓯᓚ ᓯᓚᓗᒃᑎᖃᑦᑕᕐᖕᓂᐊᖅᐸᕋ ᓈᒻᒪᒃᓯᔭᕌᖓᑦ, ᓄᓇ ᐱᕈᖅᑐᒥᓂᒃ ᓴᖅᑭᑎᑦᓯᖃᑕᕐᖕᓂᐊᖅᐳᖅ ᓂᕿᒃᓴᓂᒃ ᓇᐹᖅᑐᓂᒡᓗ ᐸᐅᕐᖓᓕᖕᓂᒃ. 
5ᓂᕿᒃᓮᑦ ᐱᕈᖅᓯᐊᓯ ᐅᓄᖅᑐᒻᒪᕆᐅᓂᐊᖅᐳᑦ ᓂᐊᖂᔭᒃᓴᓂᒃ ᑲᑎᖅᓱᐃᑎᓪᓗᓯ ᓱᓕ ᕔᓂᒃᓴᓂᒃ ᐱᕈᖅᓰᓇᓱᒋᐊᖃᓕᖃᑦᑕᕐᖕᓂᐊᖅᐳᓯ, ᓂᕿᒃᓴᖃᖃᑦᑕᕐᖕᓂᐊᐳᓯ ᐊᒥᒐᖅᓯᖏᑦᓯᐊᖅᓗᓯ ᐃᖅᓯᓇᑐᖃᖏᑦᓯᐊᖅᑐᒥ ᓄᓇᖃᕐᖕᓂᐊᕆᕗᓯ.
6ᓄᓇᓯ ᐅᓇᑕᖅᕕᐅᖃᑕᕐᖕᓂᐊᓐᖏᓚᖅ, ᓯᓂᖃᑦᑕᕐᖕᓂᐊᖅᐳᓯᓗ ᓱᓇᒥ ᑲᑉᐱᐊᓱᖏᓪᓗᓯ. ᓂᖅᔪᑎᑦ ᐃᖅᓯᓇᖅᑐᑦ ᓄᓇᑦᓯᓐᓂᑦ ᐊᐅᓪᓚᖅᑎᓐᓂᐊᖅᐸᒃᑲ, ᑕᒫᓂᓗ ᐅᓇᑕᖅᑐᖃᖃᑦᑕᕐᖕᓂᐊᓐᖏᓚᖅ. 
7ᐊᑭᕋᑦᓯᓐᓂᒃ ᓵᓚᖃᖅᑎᖃᑕᕐᖕᓂᐊᖅᐸᑦᓯ. 
8ᑕᓪᓕᒤᓐᓇᐅᓗᓯ ᓵᓚᖃᕈᓐᓇᕐᖕᓂᐊᖅᐳᓯ 100-ᓂᒃ ᐊᑭᕋᑦᓯᓐᓂᒃ, 100-ᐅᓗᓯᓗ ᓵᓚᖃᕈᓐᓇᕐᖕᓂᐊᖅᐳᓯ 10,000-ᓂᒃ ᐊᑭᕋᑦᓯᓐᓂᒃ. 
9ᓮᒻᒪᖅᑎᑦᓱᒪᕙᑦᓯ, ᑭᖑᕚᒃᓴᓕᐅᕐᖕᓂᐊᖅᐳᓯᓗ ᐅᓄᖅᑐᓂᒃ, ᐅᓄᖅᓯᕙᓪᓕᐊᓂᐊᖅᐳᓯᓗ, ᐊᖏᕈᑎᒋᓯᒪᔭᒃᑲᓗ ᐃᓕᑦᓯᓐᓄᑦ ᑲᔪᓯᑎᓐᓂᐊᖅᐸᒃᑲ. 
10ᐊᕐᕌᓂᑕᕐᖕᓂᒃ ᓂᕿᖃᖃᑦᑕᕐᖕᓂᐊᖅᐳᓯ ᐊᒡᕖᖅᑎᑦᓴᕆᐊᖃᓕᖅᐸᒡᓗᒋᑦ ᐊᒡᓛᑦ, ᓄᑖᓂᒃ ᓂᕿᒃᓴᓂᒃ ᓯᖅᓗᐊᑦᓯᓐᓄᑦ ᐴᖅᓯᔭᕆᐊᖃᓕᕌᖓᑦᓯ. 
11ᐃᓕᑦᓯᓐᓂ ᐃᓂᖃᕈᒪᕗᖓ ᑐᐱᕐᖕᒥ ᐃᑦᔪᕐᖕᓁᑦᑐᕕᖕᒥ, ᐊᓚᕐᖕᓂᐊᓐᖏᓚᑦᓯᓗ. 
12ᐃᓚᒋᓂᐊᖅᐸᑦᓯ, ᐃᓕᑦᓯᓐᓄᑦ ᒎᑎᒋᔭᐅᓗᖓ, ᐃᓕᑦᓯᓗ ᐃᓄᖁᑎᒋᓂᐊᖅᐸᑦᓯ. 
13ᐅᕙᖓ ᐊᑕᓂᐅᒐᒪ ᒎᑎᓯ, ᐅᕙᖓ ᐊᐅᓪᓚᖅᑎᓚᐅᖅᐸᑦᓯ ᐃᑦᔨᑉᑎᒥᑦ ᐃᓖᔭᐅᓪᓗᓯ ᓯᐊᓛᖑᖁᔪᓐᓃᖅᓗᓯ ᐱᔪᓐᓇᕐᖕᓂᖅ ᓯᖁᒥᓚᐅᖅᐸᕋ ᐃᓕᑦᓯᓐᓂᒃ ᐊᔪᓕᖅᑎᑦᓯᓯᒪᓚᐅᖅᑐᖅ ᒪᑭᑕᑦᓯᐊᖅᓗᓯ ᐱᓱᒍᓐᓇᖁᓪᓗᓯ.”
14“ᐅᕙᓐᓂᒡᓕ ᓈᓚᖏᒃᑯᑦᓯ, ᒪᓕᒃᑕᐅᖁᔭᓐᓂᒡᓗ ᑕᒪᒃᑯᓂᖓ ᑲᔪᓯᑎᑦᓯᖏᒃᑯᑦᓯ, 
15ᐱᖁᔭᓐᓂᒡᓗ ᒪᓕᒍᒪᖏᒃᑯᑦᓯ, ᐃᓕᑦᓯᓐᓄᓪᓗ ᐊᖏᕈᑎᒋᓯᒪᔭᓐᓂᒃ ᓯᖁᒥᑦᓯᒍᑦᓯ, 
16ᑕᕝᕙ ᓱᒋᐊᕐᖕᓂᐊᖅᐸᑦᓯ, ᑲᑉᐱᐊᓇᖅᑐᒻᒪᕆᖕᒥᑦ ᑎᑭᑕᐅᓂᐊᖅᐳᓯ, ᐋᓐᓂᐊᓇᖅᑐᓂᒃ ᐆᑎᕐᖕᓇᕐᖕᓇᖅᑐᓂᒡᓗ ᑕᐅᑐᒍᓐᓁᕐᖕᓇᖅᑐᓂᒡᓗ ᑐᖁᕙᓪᓕᐊᓇᖅᑐᓂᒡᓗ. ᐱᕈᖅᓰᕕᑦᓯᓐᓄᑦ ᐱᕈᖅᓯᐊᒃᓴᓂᒃ ᐃᓕᐅᖅᑬᑐᐃᓐᓇᖃᑦᑕᕐᖕᓂᐊᖅᐳᓯ ᐊᑭᕋᑦᓯᓐᓂᑦ ᓂᕆᔭᐅᖃᑕᕐᖕᓂᐊᕐᖕᒪᑕ. 
17ᐊᓚᕐᖕᓂᐊᖅᐸᑦᓯ, ᐊᑭᕋᑦᓯᓐᓂᓪᓗ ᓵᓚᐅᓂᐊᖅᐳᓯ; ᐆᒥᒋᔨᓯ ᐊᖓᔪᖅᑳᕆᓕᕐᖕᓂᐊᖅᐸᓯ, ᕿᒫᖃᑦᑕᕐᖕᓂᐊᖅᐳᓯᓗ ᖃᓄᐃᓕᐅᖅᑕᐅᖏᒃᑲᓗᐊᖅᑎᓪᓗᓯ.
18ᑕᒪᒃᑯᐊ ᐊᑐᓚᐅᖅᑎᓪᓗᒋᑦ ᓱᓕ ᓈᓚᖏᒃᑯᑦᓯ, ᓱᒋᐊᒃᑲᓐᓂᕈᒫᖅᐸᑦᓯ 7-ᐃᖅᑑᑎᓪᓗᐊᖏᓐᓂᑦ ᐱᐅᖏᓐᓂᖅᓴᓂᒃ. 
19ᓇᖕᒥᓂᖅ ᒪᑭᑕᔪᓐᓇᕋᓱᒋᓂᖅ ᐃᓱᒪᑦᓯᓐᓃᑦᑐᖅ ᓯᖁᒥᓐᓂᐊᖅᐸᕋ; ᓯᓚᓗᖃᑦᑕᕈᓐᓁᕐᖕᓂᐊᖅᐳᖅ ᓄᓇᑦᓯᓐᓄᑦ ᓄᓇᓯᓗ ᓴᕕᕋᔭᒃᑐᑦ ᓯᑎᒃᑎᓐᓂᐊᖅᐳᖅ. 
20ᐊᒃᓱᕈᖅᓗᓯ ᓴᓇᓇᓱᐊᕐᖕᓂᓯ ᑕᒪᐅᖓᑐᐃᓐᓈᕐᖕᓂᐊᖅᐳᖅ, ᓄᓇᖁᑎᓯ ᐱᕈᖅᑐᒥᓂᒃ ᓴᖅᑭᑎᑦᓯᔪᓐᓁᕐᖕᓂᐊᕐᖕᒪᑦ, ᓇᐹᖅᑐᐃᓪᓗ ᓄᓇᖁᑎᑦᓯᓐᓃᑦᑐᑦ ᐸᐅᕐᖓᒥᖕᓂᒃ ᓴᖅᑭᑎᑦᓯᔪᓐᓁᕐᖕᓂᐊᕆᕗᑦ.
21ᓱᓕ ᐅᕙᓐᓄᑦ ᓵᖓᓇᓱᐊᖏᒃᑯᑦᓯ ᓈᓚᒍᒪᖏᓪᓗᓯᓗ ᐅᕙᓐᓂᒃ, ᓱᒋᐊᖅᑕᐅᓂᓯ ᐊᖏᒡᓕᑎᒃᑲᓐᓂᕐᖕᓂᐊᖅᐸᕋ 7-ᐃᖅᑑᑎᓪᓗᐊᖏᓐᓂ, ᐱᐅᖏᑦᑐᓕᓂᓯ ᒪᓕᒡᓗᒍ. 
22ᓂᖅᔪᑎᓂᑦ ᐃᖅᓯᓇᖅᑐᓂᑦ ᑎᑭᑕᐅᑎᖃᑦᑕᕐᖕᓂᐊᖅᐸᑦᓯ, ᕿᑐᕐᖓᑦᓯᓐᓂᒡᓗ ᑐᖁᑦᓯᑲᑦᑕᕐᖕᓂᐊᖅᐳᑦ, ᓂᖅᔪᑎᖁᑎᑦᓯᓐᓂᒡᓗ ᑐᖁᕅᓂᐊᖅᐳᑦ, ᐅᓄᕈᓐᓃᕐᖕᓂᐊᖅᐳᓯᓗ ᐊᖅᑯᑏᑦ ᓄᓇᑦᓯᓐᓃᑦᑐᑦ ᐃᓄᖃᕈᓐᓁᖅᓗᑎᒃ.
23ᑕᒪᒃᑯᐊ ᐱᒐᓗᐊᖅᑎᓪᓗᒋᑦ ᐋᖅᑭᒃᓱᐃᓂᕋ ᐃᓚᓕᐅᖏᒃᑯᓯᐅᒃ, ᐅᕙᓐᓂᒡᓗ ᓱᓕ ᑲᒪᖏᒃᑯᑦᓯ, 
24ᐅᕙᖓ ᓇᖕᒥᓂᖅ ᐊᑭᕋᖅᑐᓕᕐᖕᓂᐊᖅᐸᑦᓯ, ᓱᒋᐊᕐᖕᓂᐊᖅᐸᑦᓯᓗ ᐱᐅᖏᑦᑐᓕᓂᓯ ᐱᓪᓗᒍ ᓱᒋᐊᖅᑕᐅᓂᒃᓮᑦ ᐅᖃᐅᓯᕆᔭᒃᑲ 7-ᐃᖅᑐᖅᓗᒋᑦ ᑲᑉᐱᐊᓇᕐᖕᓂᖅᓴᓂᒃ. 
25ᐅᓇᑕᕐᖕᓂᕐᖕᒥᑦ ᑎᑭᑕᐅᑎᓐᓂᐊᖅᐸᑦᓯ ᓱᒋᐊᖅᑕᐅᓗᓯ ᐊᖏᖃᑎᒌᒍᑎᒋᓯᒪᔭᑦᑎᓐᓂᒃ ᓯᖁᒥᑦᓯᓂᓯ ᐱᓪᓗᒍ. ᐃᒡᓗᒐᓴᒡᔪᐊᓄᑦ ᕿᒫᒐᓗᐊᕈᑦᓯ, ᐋᓐᓂᐊᓇᖅᑐᓂᑦ ᐱᔪᓐᓁᖅᑎᑕᐅᔪᓐᓇᖏᑦᑐᓂᑦ ᑎᑭᑕᐅᓂᐊᖅᐳᓯ, ᐊᑭᕋᑦᓯᓐᓄᓪᓗ ᐃᓕᑦᓯᓐᓂᒃ ᑐᓂᕐᕈᑎᒋᔭᕆᐊᖃᓕᖅᓗᓯ. 
26ᓂᕿᒃᓴᓯ ᐃᓕᑦᓯᓐᓄᑦ ᑎᑭᒍᓐᓁᓪᓕᑎᒃᑯᑭᑦ, ᐊᕐᖕᓁᑦ ᖁᓕᑦ ᐃᒐᒥᒃ ᐊᑕᐅᓯᕐᖕᒥᒃ ᓂᕿᓕᐅᕐᖕᓂᕐᖕᒧᑦ ᓈᒻᒪᒋᔭᖃᓕᕋᔭᖅᐳᑦ, ᓂᐊᖂᔭᑉ ᐅᖁᒤᓐᓂᖓ ᒪᓕᒡᓗᒍ ᐊᒡᒍᖅᑕᐅᓗᓂ ᓂᕆᑎᑕᐅᖃᑦᑕᓕᖅᓗᓯ, ᓂᕆᓂᐊᖅᑕᓯ ᓄᖑᒃᑲᓗᐊᕈᑦᓯᐅᒃ ᓱᓕ ᐊᕿᐊᑦᑐᕈᓐᓁᓪᓕᓗᓯ.
27ᑍᒤᓚᐅᕋᓗᐊᖅᑎᓪᓗᒍ ᓱᓕ ᐅᕙᓐᓂᒃ ᑲᒪᔪᒪᖏᒃᑯᑦᓯ, ᓈᓚᒍᒪᖏᓪᓗᓯᓗ ᐅᕙᓐᓂᒃ, 
28ᓂᓐᖓᐅᒪᓂᕐᖕᒧᑦ ᐃᓕᑦᓯᓐᓄᑦ ᓵᓐᓂᐊᖅᐳᖓ, ᓱᒋᐊᕐᖕᓂᐊᖅᐸᑦᓯᓗ ᐊᖏᓂᖅᓴᒥᒃ ᓯᕗᓪᓕᕐᖕᓂᑦ 7-ᐃᖅᑐᖅᓗᒋᑦ ᐱᐅᖏᓐᓂᖅᓴᐅᔪᓂᒃ. 
29ᐊᒃᓱᒻᒪᕆᐊᓗᒃ ᑳᖃᑦᑕᖅᓗᓯ, ᑳᖕᓂᕐᖕᒧᑦ ᐊᒡᓛᑦ ᕿᑐᕐᖓᓯ ᓂᕿᒋᓕᖅᓗᒋᑦ. 
30ᑐᒃᓯᐊᖅᕕᒃᓯ ᖃᖅᑲᓃᑦᑐᑦ ᓯᖁᒥᒐᔭᖅᐸᒃᑲ, ᐃᓯᖅᓗᐊᕐᖕᓂᑎᑦᓯᕕᖁᑎᓯᓗ ᑐᓂᕐᕈᓯᖅᕖᑦ ᐅᕐᕈᑎᓪᓗᒋᑦ, ᑎᒥᓯᓗ ᑐᖁᖓᔪᑦ ᐃᒋᒃᑲᔭᖅᐸᒃᑲ ᒎᑎᓐᖑᐊᑦᓯᓐᓄᑦ ᓯᖁᒥᓯᒪᓕᖅᑐᓄᑦ, ᓂᓐᖓᐅᒪᓗᖓ. 
31ᐃᒡᓗᒐᓴᒡᔪᐊᓯ ᓯᖁᑦᑎᕐᖕᓂᐊᖅᐸᒃᑲ, ᑐᒃᓯᐊᖅᕕᒃᓯᓗ ᐊᓯᕈᖅᓗᒋᑦ, ᑐᓂᕐᕈᑎᓯᓗ ᐆᑕᒃᓮᑦ ᐃᓚᓕᐅᕐᖕᓂᐊᓐᖏᓚᒃᑲ. 
32ᓄᓇᓯ ᐊᓯᕈᕐᖕᓂᐊᖅᐸᕋ ᓱᓇᐅᔪᓐᓁᖅᑎᓪᓗᒍ, ᐊᑭᕋᓯ ᐊᒡᓛᑦ ᑕᑕᒥᓐᓂᐊᖅᐳᑦ ᓄᓇᑦᓯ ᐊᓯᕈᖅᓯᒪᓂᖓᓂᒃ. 
33ᓄᓇᓖᑦ ᐊᓯᖏᓐᓄᑦ ᐃᓅᖃᑎᒌᒡᔪᐊᓄᑦ ᐊᐅᓪᓚᖅᑎᓪᓗᓯ ᓯᐊᒻᒪᖅᑎᑦᓱᒫᖅᐸᑦᓯ, ᐅᓇᑕᕐᖕᓂᕐᖕᒥᒃᓗ ᓴᖅᑭᑎᑦᓯᓗᖓ. ᓄᓇᖁᑎᓯ ᐃᓄᖃᕈᓐᓁᖅᓗᑎᒃ ᐃᒡᓗᒐᓴᒡᔪᐊᓯ ᓯᖁᒥᓯᒪᒐᔭᖅᐳᑦ. 
34ᑍᒤᑉᐸᑦ ᓄᓇ ᑕᕾᖅᓯᑦᓯᐊᕋᔭᖅᐳᖅ ᕿᒪᒃᑕᐅᓯᒪᓕᖅᓗᓂ ᓄᓇᒋᓐᖏᑕᑦᓯᓐᓄᓪᓗ ᐊᐅᓪᓚᖅᑎᑕᐅᓯᒪᓕᖅᓗᓯ ᐊᑭᕋᑦᓯ ᓄᓇᖏᓐᓂ. 
35ᓄᓇ ᐃᓄᖃᕈᓐᓁᕈᓂ ᑕᕾᖅᓯᑦᓯᐊᕋᔭᖅᐳᖅ, ᑕᒫᓃᑎᓪᓗᓯ ᑕᕾᖅᓯᕈᓐᓇᓚᐅᖏᓪᓗᓂ.
36ᐃᓕᑦᓯᓐᓂᓪᓗ ᐊᒥᐊᒃᑯᑦ ᕿᒫᑎᑕᐅᓯᒪᔪᑦ ᐊᑭᕋᑦᓯᓐᓃᑎᑕᐅᔪᑦ, ᐃᖅᓯᓂᕐᖕᒥᒃ ᐱᑎᑦᓱᒪᕙᒃᑲ ᐊᒡᓛᑦ ᓇᐹᖅᑑᑉ ᐅᖃᐅᔭᖏᓐᓂᒃ ᐊᓄᕆᒧᑦ ᐊᐅᓚᑕᐅᔪᓂᒃ ᕿᒫᖃᑦᑕᓕᕋᔭᖅᐳᑦ. ᑕᒪᒃᑯᓂᖓ ᕿᒫᖃᑦᑕᓕᕋᔭᖅᐳᑦ ᐅᓇᑕᕐᖕᓂᕐᖕᒧᑦ ᐊᑭᕋᒥᖕᓂᑦ ᒪᓕᒃᑕᐅᔪᑐᑦ, ᐹᓪᓚᖃᑦᑕᓕᖅᓗᑎᒡᓗ ᕿᒫᑎᑕᐅᓇᓱᖏᒃᑲᓗᐊᖅᓗᑎᒃ. 
37ᐊᓯᒥᓄᓪᓗ ᓈᓪᓗᑎᒃ ᐹᓪᓚᖃᑦᑕᓕᖅᓗᑎᒃ, ᕿᒫᑎᑕᐅᔪᑎᑐᑦ, ᒪᓕᒃᑕᐅᖏᒃᑲᓗᐊᖅᓗᑎᒃ, ᐊᑭᕋᑦᓯᓐᓂᒡᓗ ᐊᑭᒪᔪᓐᓁᓪᓕᒐᔭᖅᐳᓯ. 
38ᐃᓅᖃᑎᒌᒡᔪᐊᓄᑦ ᐊᐅᓪᓚᖅᑎᑕᐅᓯᒪᓗᓯ ᑐᖁᔪᒫᖅᐳᓯ, ᐊᑭᕋᑦᓯ ᓄᓇᖏᓐᓂᑦ ᐅᒋᐊᖅᑕᐅᔪᒫᖅᐳᓯ. 
39ᐃᓕᑦᓯᓗ ᐊᒥᐊᒃᑰᔪᓯ ᓄᖑᑉᐸᓪᓕᐊᔪᒫᖅᐳᓯ ᐊᑭᕋᑦᓯ ᓄᓇᖏᓐᓂ ᐊᔪᕐᖕᓂᓯ ᐱᑦᔪᑎᒋᓪᓗᒋᑦ; ᓯᕗᓕᑦᓯᓗ ᐊᔪᕐᖕᓂᖏᑦ ᐱᑦᔪᑎᒋᓪᓗᒋᑦ.
40ᑭᖑᕚᓯᓕ ᖃᕿᐊᓕᖅᐸᑕ ᐊᔪᕐᖕᓂᕐᖕᒥᖕᓂᒃ ᓯᕗᓕᖏᑕᓗ ᐊᔪᕐᖕᓂᖏᓐᓂᑦ, ᐅᕙᓐᓂᒃ ᐊᓚᐅᒪᓇᓱᐊᕐᖕᓂᕐᖕᒥᖕᓂᒃ ᐊᑭᕋᖅᑐᕐᖕᓂᕐᖕᒥᖕᓂᒡᓗ, 
41ᑖᒃᑯᓂᖓ ᐊᑭᕋᖅᑐᓕᕈᑎᒋᓚᐅᖅᑕᓐᓂᒃ, ᐊᐅᓪᓚᖅᑎᑦᓯᑦᔪᑎᒋᓚᐅᖅᑕᓐᓂᒡᓗ ᐊᑭᕋᖏᑕ ᓄᓇᖏᓐᓄᑦ, ᑍᒫᒃ ᑭᖑᕚᓯ ᐃᒻᒥᖕᓂᒃ ᒥᑭᒡᓕᑎᖅᐸᑕ ᑕᕝᕙ ᐊᑭᓖᒐᔭᖅᐳᑦ ᐊᔪᕐᖕᓂᕐᖕᒥᖕᓄᑦ ᓱᒋᐊᖅᑕᐅᑦᔪᑎᒥᖕᓂᒃ ᐊᑭᕋᖅᑐᕐᖕᓂᕐᖕᒥᖕᓂᒡᓗ. 
42ᑕᕝᕙ ᐃᖅᑬᓕᕋᔭᖅᐳᖓ ᐊᖏᖃᑎᒌᒍᑎᒋᓯᒪᔭᓐᓂᒃ ᔧᑯᒧᑦ, ᐂᓴᑭᒧᓪᓗ, ᐂᕝᕙᕋᕼᐋᒻᒧᓪᓗ, ᐊᖏᕈᑎᒋᓯᒪᔭᕋ ᓄᓇ ᐃᓄᖁᑎᓐᓄᑦ ᓄᑖᓐᖑᖅᑎᓕᕋᔭᖅᐸᕋ. 
43ᓄᓇ ᑭᓯᐊᓂ ᐃᓄᖏᓐᓂᑦ ᕿᒪᒃᑕᐅᔭᕆᐊᖃᕈᒫᕐᖕᒪᑦ, ᑕᕾᖅᓯᑦᓯᐊᕈᓐᓇᖁᓪᓗᒍ, ᐃᓄᐃᓪᓗ ᐊᑭᓖᔭᕆᐊᖃᓕᖅᓗᑎᒃ ᐱᖁᔭᓐᓂᒃ ᒪᓕᒐᒃᓴᐅᖁᔭᓐᓂᒡᓗ ᓈᓚᓚᐅᖏᓐᓂᕐᖕᒥᖕᓂᒃ. 
44ᑍᒤᒃᑲᓗᐊᖅᐸᑦ, ᐊᑭᕋᒥ ᓄᓇᖏᓐᓃᒃᑲᓗᐊᖅᐸᑕ, ᕿᒪᒻᒪᕆᖕᓂᐊᓐᖏᓚᒃᑲ ᑐᓄᐃᓂᕐᖕᒧᓪᓗ ᓄᖑᑎᒻᒪᕆᖕᓂᐊᓐᖏᓚᒃᑲ, ᓄᖑᑕᐅᒻᒪᕆᒃᐸᑕ ᐊᖏᖃᑎᒌᒍᑎᒋᓯᒪᔭᕋ ᓄᖑᖁᓇᒍ. ᐅᕙᖓ ᐊᑕᓂᐅᒐᒪ ᑖᒃᑯᐊ ᒎᑎᖓᑦ. 
45ᑖᒃᑯᐊᓕ ᐱᑦᔪᑎᒋᓪᓗᒋᑦ ᐊᖏᖃᑎᒌᒍᑎᒋᓯᒪᔭᕋ ᓯᕗᓕᖏᓐᓄᑦ ᐃᖅᑲᐅᒪᔪᒪᕙᕋ ᑖᒃᑯᐊ ᐊᐅᓪᓚᖅᑎᓚᐅᕋᒃᑭᑦ ᐃᑦᔨᑉᑎᒥᑦ ᐃᓅᖃᑎᒌᒡᔪᐊᑦ ᐱᔪᓐᓇᕐᖕᓂᓐᓂᒃ ᑕᑯᑎᓚᐅᕋᒃᑭᑦ, ᐃᓄᖁᑎᓐᓄᑦ ᒎᑎᒋᔭᐅᔪᒪᓪᓗᖓ. ᐅᕙᖓ ᐊᑕᓂᐅᒐᒪ.
46ᑕᒪᒃᑯᐊ ᑕᒪᑦᔭ ᒪᓕᒊᑦ ᐱᖁᔧᓪᓗ, ᐊᑕᓂᐅᑉ ᑐᓂᓚᐅᖅᑕᖏᑦ ᒨᓯᓯᒧᑦ ᖃᖅᑲᒥ ᓮᓁᒥ ᐃᓄᖁᑎᒥᓄᑦ ᐄᓴᕅᓕᓄᑦ.”
