1ᑕᕝᕙᓂ ᐅᓪᓗᒥ ᒨᓯᓯᐅᑉ ᐊᒡᓚᖏᑦ ᐊᑐᐊᖅᑕᐅᓚᐅᖅᐳᑦ ᐃᓄᒐᓴᒡᔪᐊᑦ ᑐᓵᑎᓪᓗᒋᑦ, ᑕᕝᕙᓂ ᑎᑎᕋᖅᓯᒪᔪᓂᒃ ᓇᓂᓯᔪᖃᓚᐅᖅᐳᖅ ᐊᒧᓁᑎᒥᐅᑦ ᒧᐊᐱᒥᐅᓪᓗ ᒎᑎᐅᑉ ᑲᑎᓐᖓᔪᖁᑎᖏᓐᓄᑦ ᐃᓚᐅᑎᑕᐅᔭᕆᐊᖃᖏᓐᓂᖏᓐᓂᒃ ᐅᖃᖅᓯᒪᔪᖅᑕᖃᕐᖕᒪᑦ; 
2ᑐᓂᓯᔪᒪᓚᐅᖏᒻᒪᑕ ᓂᐊᖂᔭᒥᒃ ᐃᒥᕐᖕᒥᒡᓗ ᐄᓴᕅᓕᑎᒃᑯᓐᓄᑦ, ᐸᓛᒻᒥᒡᓕ ᑎᓕᓯᖔᓚᐅᕐᖕᒪᑕ ᑖᒃᑯᓄᖓ ᐊᑭᕋᖅᑐᖁᓪᓗᒍ ᓯᕗᓂᖅᓗᒍᑎᒃᓴᖏᓐᓂᒡᓗ ᐱᓇᓱᐊᖁᓪᓗᒍ; ᒎᑎᑦᑕᓕ ᓯᕗᓂᖅᓗᒍᑎᒃᓴᐅᑎᑕᐅᓇᓱᐊᖅᑐᖅ ᓮᒻᒪᖅᑎᑕᐅᓂᕐᖕᒧᑦ ᒧᒥᒃᑎᖔᓚᐅᖅᐹ. 
3ᑕᒪᓐᓇᓕ ᐱᖁᔭᖅ ᑐᓴᕋᒥᑦᔪᒃ, ᑕᕝᕙ ᐄᓴᕅᓕᒥᐅᓂᑦ ᐊᕕᑎᑕᐅᓚᐅᖅᐳᑦ ᐅᖓᓯᒃᑐᒥᑦ ᐱᓯᒪᔪᓕᒫᑦ.
4ᑕᒪᑐᒪᓕ ᓯᕗᓂᖓᒍᑦ, ᐃᓔᐊᓯᑉ ᑐᓂᕐᕈᓯᖅᑎᑦᓯᔨ, ᑖᓐᓇ ᐊᖓᔪᖅᑳᓐᖑᑎᑕᐅᓯᒪᔪᖅ ᒎᑎᑦᑕ ᐃᒡᓗᖓᓂ ᑐᓂᔭᐅᖃᑦᑕᖅᑐᑦ ᐃᓂᒃᓴᖏᓐᓄᑦ, ᐊᑯᓂ ᐱᓇᓱᐊᖃᑎᖃᖃᑦᑕᓚᐅᖅᐳᖅ ᑐᐱᐊᒥᒃ. 
5ᑖᓐᓇᓗ ᑐᐱᐊ ᐃᓂᒃᓴᖃᓕᖅᑎᓚᐅᖅᐹ ᓱᓇᑐᐃᓐᓇᖃᐅᑎᒥ ᐊᖏᔪᒥᒃ, ᐱᕈᖅᑐᕕᓃᑦ ᑐᓂᕐᕈᑎᐅᓯᒪᔪᑦ ᐃᓂᒃᓴᕆᖃᑦᑕᓚᐅᖅᑕᖓᓂ, ᑎᐱᑦᓯᐊᕆᒃᓴᐅᑏᓪᓗ, ᐴᒍᑍᓪᓗ, ᓂᐊᖂᔭᒃᓮᓪᓗ ᑕᓪᓕᒪᐅᔪᐃᕈᑕᐅᓯᒪᔪᑦ, ᕔᓃᑦ, ᐅᖅᓱᒃᓮᓪᓗ, ᐱᖁᔭᑎᒍᑦ ᑐᓂᔭᐅᖁᔭᐅᓯᒪᔪᑦ ᓕᕔᑎᒃᑯᓐᓄᑦ, ᐃᓐᖏᖅᑎᓄᓪᓗ, ᐃᑎᖅᑕᖅᕕᐅᓪᓗ ᑲᒪᔨᖏᓐᓄᑦ, ᑐᓂᕐᕈᑎᒃᓴᐅᓪᓗᑎᒡᓗ ᑐᓂᕐᕈᓯᖅᑎᑦᓯᔨᓄᑦ. 
6ᑕᒪᓐᓇᓕ ᐊᑐᖅᑕᐅᓕᖅᑎᓪᓗᒍ ᔪᕉᓴᓚᒦᓚᐅᓐᖏᓚᖓ, ᐊᖓᔪᖅᑳᖅᔪᐊᑉ ᐋᕐᑕᔮᒃᓯᐅᑉ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑦᑕ ᐊᖓᔪᖅᑳᖑᓂᖓᑕ ᐊᕐᕌᒍᖏᑦ 32-ᖑᓕᖅᑎᓪᓗᒋᑦ ᐅᐸᒃᓯᒪᓚᐅᕋᒃᑯ. ᐊᑯᓂᐅᓕᕐᖕᒥᑎᓪᓗᒍᓕ ᐊᖓᔪᖅᑳᖅᔪᐊᕐᖕᒧᑦ ᐊᐱᕆᓚᐅᖅᓗᖓ ᕿᒪᓕᓚᐅᕆᕙᕋ, 
7ᔪᕉᓴᓚᒧᓪᓗ ᑎᑭᓐᓇᒪ, ᖃᐅᔨᓕᓚᐅᖅᐳᖓ ᐃᓔᐊᓯᐅᑉ ᐱᐅᖏᑦᑐᒥᒃ ᐱᓕᕆᓯᒪᓂᖓᓂᒃ ᑐᐱᐊ ᐱᑦᔪᑎᒋᓪᓗᒍ, ᐃᓂᒃᓴᖃᓕᖅᑎᓚᐅᕐᖕᒪᒍ ᓱᓇᑐᐃᓐᓇᖃᐅᑎᒥ ᒎᑎᐅᑉ ᐃᒡᓗᖓᓃᑦᑐᒥᒃ. 
8ᑕᒪᓐᓇᓕ ᐊᖏᔪᒥᒃ ᓂᓐᖓᒍᑎᒋᓚᐅᖅᐸᕋ; ᑕᕝᕙᓃᑦᑐᓪᓗ ᐱᖁᑎᑦ ᐃᒋᐅᖅᑲᓚᐅᖅᐸᒃᑲ ᑐᐱᐊᑉ ᐱᖁᑎᖏᑦ ᓱᓇᑐᐃᓐᓇᖃᐅᑎᒥᑦ ᐊᓂᑎᓪᓗᒋᑦ. 
9ᑕᕝᕙ ᑎᓕᓯᓚᐅᖅᐳᖓ ᓴᓗᒻᒪᖅᓴᖅᑕᐅᖁᓪᓗᒍ ᑖᓐᓇ ᓱᓇᑐᐃᓐᓇᖃᐅᑎ; ᑕᕝᕙ ᐅᑎᖅᑎᓚᐅᖅᐸᒃᑲ ᐴᒍᑍᑦ ᑕᓪᓕᒪᐅᔪᐃᕈᑎᒃᓴᓄᑦ ᐆᒃᑐᕋᐅᑕᐅᕙᒃᑐᑦ ᒎᑎᐅᑉ ᐃᒡᓗᖓᓄᑦ, ᐃᓚᖃᖅᑎᓪᓗᒋᑦ ᓂᕿᒃᓴᓂᒃ ᑐᓂᕐᕈᑕᐅᓯᒪᔪᓂᒃ ᑎᐱᑦᓯᐊᕆᒃᓴᐅᑎᒃᓴᓂᒡᓗ.
10ᖃᐅᔨᓕᓚᐅᕆᕗᖓ ᓕᕔᑎᒃᑯᓐᓄᑦ ᑐᓂᔭᐅᖃᑦᑕᕆᐊᓖᑦ ᑐᓂᔭᐅᖃᑦᑕᖅᓯᒪᖏᓐᓂᖏᓐᓂᒃ; ᑖᒃᑯᐊ ᓕᕔᑏᑦ ᐃᓐᖏᖅᑏᓪᓗ ᐊᑐᓂᑦ ᐱᓇᓱᐊᖃᑦᑕᕆᐊᓖᑦ ᐱᕈᖅᓰᕕᖁᑎᒥᖕᓄᑦ ᕿᒫᓪᓗᑎᒃ ᐅᑎᖅᓯᒪᓕᖅᑐᕕᓂᐅᓂᖏᓐᓂᒃ. 
11ᐊᖓᔪᖅᑳᓪᓕ ᓱᐊᒃᓗᒋᑦ ᐅᖃᐅᑎᓚᐅᖅᐸᒃᑲ, “ᓱᖕᒪᑦ ᒎᑎᐅᑉ ᐃᒡᓗᖓ ᕿᒪᒃᑕᐅᕚ?” ᑕᕝᕙ ᑲᑎᓐᖓᑎᓚᐅᖅᐸᒃᑲ ᐃᓂᒃᓴᖏᓐᓄᓪᓗ ᐊᑐᓂᑦ ᑎᓕᓪᓗᒋᑦ. 
12ᑕᕝᕙ ᔫᑕᒃᑯᑦ ᐱᕈᖅᑎᑕᓕᒫᖏᑕ, ᕔᓃᓪᓗ, ᐅᖅᓱᒃᓮᓪᓗ ᑕᓪᓕᒪᐅᔪᖏᓐᓂᒃ ᑐᓂᓯᔭᖅᑐᓚᐅᖅᐳᑦ ᓱᓇᑐᐃᓐᓇᖃᐅᑎᒧᐊᖅᓗᒋᓪᓗ. 
13ᑮᓇᐅᔭᓕᕆᔨᒃᓴᓂᒡᓗ ᑎᓕᓯᓚᐅᖅᐳᖓ ᑐᓂᔭᐅᔪᑦ ᓱᓇᑐᐃᓐᓇᖃᐅᑎᖓᓂ ᑲᒪᔨᐅᓂᐊᖅᑐᓂᒃ ᓯᓕᒤᐊ ᑐᓂᕐᕈᓯᖅᑎᑦᓯᔨ, ᔭᑑᒃ ᐱᖁᔭᓂᒃ ᐃᓕᓯᒪᔪᖅ, ᓕᕔᑎ ᐱᑍᐊ, ᐃᑲᔪᖅᑎᒃᓴᖃᖅᓗᑎᒃ ᕼᐊᓇᓐᒥᒃ ᔭᑯᕆᐅᑉ ᐃᕐᖕᓂᖓᓂᒃ, ᒪᑕᓁᐊᐅᑉ ᐃᕐᖑᑕᖓᓂᒃ, ᑖᒃᑯᐊ ᐱᑦᓯᐊᕈᓐᓇᕋᓱᒋᔭᐅᓚᐅᕐᖕᒪᑕ; ᐱᔭᒃᓴᖃᖅᐳᑦ ᐃᓅᖃᑎᒥᖕᓄᑦ ᐂᑦᑐᖅᑐᐃᖃᑦᑕᖁᓪᓗᒋᑦ.
14ᒎᑎᒐ ᐃᖅᑲᐅᒪᓐᖓ, ᑕᒪᒃᑯᐊ ᐱᑦᔪᑎᒋᓗᒋᑦ, ᐱᓇᓱᐊᑦᓯᐊᕐᖕᓂᕆᓚᐅᖅᑕᒃᑲᓗ ᒎᑎᒪ ᐃᒡᓗᖓᓄᑦ ᐳᐃᒍᖅᑍᓕᒃᑭᑦ ᑖᑦᓱᒪᓗ ᐱᓇᓱᐊᖅᑕᐅᖁᓯᒪᔭᖏᓐᓂᒃ ᐱᓇᓱᐊᖅᓯᒪᔭᒃᑲ.
15ᑍᑦᓱᒪᓂᐅᑎᓪᓗᒍ ᐃᓄᖕᓂᒃ ᔫᑕᒥᐅᓂᒃ ᑕᑯᓚᐅᖅᐳᖓ ᐸᐅᕐᖓᓂᒃ ᕔᓂᒃᓴᓂᒃ ᐃᑦᑏᔧᕕᖕᒥ ᑐᓪᓕᖅᑐᓂᒃ ᓴᐸᑎᐅᑎᓪᓗᒍ, ᓂᐊᖂᔭᒃᓴᓂᒡᓗ ᓇᑲᑎᖅᓯᒪᔪᓂᒃ ᐊᒡᔭᖅᓯᓪᓗᑎᒃ ᓯᐅᑎᖅᑯᖅᑐᔪᖁᑎᒥᖕᓄᑦ ᐅᓯᓕᖅᑐᐃᔪᓂᒃ; ᕔᓂᓂᒡᓗ, ᐸᐅᕐᖓᓂᒡᓗ ᕔᓂᒃᓴᓂᒃ, ᐸᐅᕐᖓᓂᒡᓗ ᐱᒋᓕᖕᓂᒃ, ᐊᓯᖏᓐᓂᒡᓗ ᐅᖁᒤᑦᑐᓂᒃ ᐱᓕᕆᔪᓂᒃ, ᔪᕉᓴᓚᒧᐊᕈᑦᔨᖃᑦᑕᖅᑐᓂᒃ ᐅᓪᓗᖅ ᓴᐸᑎᐅᑎᓪᓗᒍ. ᐃᓂᖅᑎᓚᐅᖅᐸᒃᑲᓕ ᐅᓪᓗᒥ ᑕᕝᕙᓂ ᓂᐅᕐᕈᓯᖃᑦᑕᖁᓇᒋᑦ ᓂᕿᒃᓴᓂᒃ. 
16ᐃᓄᐃᑦᑕᐅᖅ ᑍᕆᒥᐅᑍᑦ, ᑕᕝᕙᓂ ᐃᒡᓗᒐᓴᖕᓂ ᓄᓇᖃᓚᐅᕆᕗᑦ, ᐃᖃᓗᖕᓂᒃ ᐊᓯᖏᓐᓂᒡᓗ ᖃᓄᐃᑦᑐᑐᐃᓐᓇᓂᒃ ᓂᐅᕕᐊᒃᓴᖃᖃᑦᑕᓚᐅᕆᕗᑦ ᓴᐸᑎᐅᑎᓪᓗᒍ ᔫᑕᐅᑉ ᐃᓄᖏᓐᓄᑦ, ᔪᕉᓴᓚᒥᓗ. 
17ᑕᕝᕙ ᔫᑕᐅᑉ ᐊᖓᔪᖅᑳᖏᑦ ᓱᐊᓚᐅᖅᐸᒃᑲ ᐅᖃᐅᑎᓪᓗᒋᓪᓗ, “ᓱᖕᒪᑦ ᐱᐅᖏᑦᑐᒥᒃ ᐱᓕᕆᓕᖅᐱᓰ, ᓴᐸᑎᒥᒃ ᓇᕐᕈᓇᖅᓯᑎᑦᓯᒐᑦᓯ? 
18ᓯᕗᓕᓯ ᑍᒤᓕᐅᖃᑦᑕᓚᐅᓐᖏᓛᑦ, ᒎᑎᑦᑕ ᐱᐅᖏᑦᑐᒥᒃ ᐱᓇᓱᐊᖅᕕᒋᓚᐅᓐᖏᓛᑎᒎᑦ ᑕᕝᕙᓂ ᐃᒡᓗᒐᓴᖕᓂ? ᐃᓕᑦᓯᓕ ᓂᓐᖓᐅᑦᔭᐅᓇᖅᑐᒥᒃ ᐄᓴᕅᓕᒥᐅᓄᑦ ᐱᑎᑦᓯᕗᓯ ᓴᐸᑎᒥᒃ ᓇᕐᕈᓇᖅᓯᑎᑦᓯᒐᑦᓯ.”
19ᑕᕝᕙ ᑖᖅᓯᕙᓪᓕᐊᓕᕐᖕᒪᑦ ᔪᕉᓴᓚᐅᑉ ᐃᑎᖅᑕᖅᕕᖏᓐᓂ ᓴᐸᑎᐅᓂᐊᓕᖅᑎᓪᓗᒍ, ᑎᓕᓯᓚᐅᖅᐳᖓ ᐃᑎᖅᑕᖅᕕᐅᑉ ᐅᒃᑯᐊᖏᑦ ᐅᒃᑯᐊᖅᑕᐅᖁᓪᓗᒋᑦ ᓴᐸᑎ ᐊᓂᒍᓚᐅᖏᓐᓂᖓᓂ ᐅᒃᑯᐃᖅᑍᓕᖁᓪᓗᒋᓪᓗ. ᐱᔨᒪᓗ ᐃᓚᖏᓐᓂᒃ ᑎᓕᓯᓚᐅᖅᐳᖓ ᐃᑎᖅᑕᖅᕕᖕᒦᖁᓪᓗᒋᑦ, ᓇᓪᓕᐊᓐᓂᒡᓘᓐᓃᑦ ᓱᓇᑐᐃᓐᓇᕐᖕᒥᒃ ᐃᑎᕈᑦᔨᔪᖃᖁᓇᒍ ᓴᐸᑎᐅᑎᓪᓗᒍ. 
20ᑕᕝᕙ ᓂᐅᕕᕋᓱᐊᖅᑏᑦ ᓂᐅᕐᕈᓯᖅᑏᓪᓗ ᓱᓇᑐᐃᓐᓇᕐᖕᓂᒃ ᓂᐅᕐᕈᑎᒃᓴᓂᒃ ᓇᔪᖅᑎᖃᖅᓗᑎᒃ ᓯᓂᒃᑕᖃᑦᑕᓚᐅᖅᐳᑦ ᐊᑕᐅᓯᐊᖅᓗᑎᒃ ᐅᕝᕙᓗ ᒪᕐᕈᕕᒡᓗᑎᒃ ᔪᕉᓴᓚᐅᑉ ᓯᓚᑖᓂ. 
21ᐃᓂᖅᑎᓚᐅᖅᐸᒃᑲᓕ ᐅᖃᐅᑎᓪᓗᒋᓪᓗ, “ᓱᖕᒪᑦ ᐊᕙᓗᖅᔪᐊᑉ ᓯᓚᑖᓂ ᓯᓂᒃᑕᖅᐱᓰ? ᑍᒤᓕᑐᐊᕐᖕᒥᒍᑦᓯ ᑕᕝᕙ ᐱᒋᐊᓛᓕᖅᐳᖓ ᐃᓕᑦᓯᓐᓂᒃ.” ᑕᕝᕙᓐᖓᑦ ᐱᒋᐊᖅᓗᑎᒃ ᓴᐸᑎᐅᑎᓪᓗᒍ ᕾᖃᑦᑕᕈᓐᓃᓚᐅᖅᐳᑦ. 
22ᑕᕝᕙ ᓕᕔᑏᑦ ᐱᖁᓚᐅᖅᐸᒃᑲ ᐃᒻᒥᖕᓂᒃ ᑐᒃᓯᐊᕐᖕᓂᒃᑯᑦ ᓴᓗᒻᒪᖅᓴᖅᑳᖅᓗᑎᒃ, ᐃᑎᖅᑕᖅᕖᑦ ᖃᐅᔨᓴᖅᑕᐅᖃᑦᑕᖁᓪᓗᒋᑦ, ᐅᓪᓗᖅ ᓴᐸᑎ ᐃᑦᔪᕐᖕᓁᑎᑕᐅᖁᓪᓗᒍ.
23ᐊᒻᒪ ᑕᒪᒃᑯᐊ ᓇᓪᓕᐅᓯᒪᑎᓪᓗᒋᑦ ᖃᐅᔨᓚᐅᕆᕗᖓ ᔫᑎᑦ ᓄᓕᐊᓂᖃᑦᑕᓕᕐᖕᓂᕐᖕᒪᑕ ᐊᕐᖕᓇᓂᒃ ᐋᔅᑖᑦᒥᐅᓂᒃ, ᐊᒧᓂᒥᐅᓂᒡᓗ, ᒧᐊᐱᒥᐅᓂᒡᓗ; 
24ᕿᑐᕐᖓᖏᑕᓗ ᕿᑎᖅᑲᖏᑦ ᐋᔅᑖᑦᒥᐅᑎᑐᑦ ᐅᖃᐅᓯᖃᖅᐳᑦ, ᔫᑕᒥᐅᓪᓗ ᐅᖃᐅᓯᖏᑎᑐᑦ ᐅᖃᕈᓐᓇᕋᑎᒃ, ᐃᓅᖃᑎᒌᓪᓕ ᓇᓪᓕᐊᑦᑕ ᐅᖃᐅᓯᖏᓐᓂᒃ ᐅᖃᐅᓯᖃᖔᖅᐳᑦ. 
25ᓱᐊᓚᐅᖅᐸᒃᑲᓕ ᐅᖃᕐᖕᓂᖅᓗᒡᕕᒋᓪᓗᒋᓪᓗ, ᐃᓚᖏᓪᓗ ᐋᓐᓂᖅᓯᓚᐅᖅᐸᒃᑲ ᓄᔮᖅᑐᖅᓗᒋᓪᓗ; ᐊᖏᒻᒪᕆᒃᑎᓚᐅᖅᐸᒃᑲ ᒎᑎᐅᑉ ᐊᑎᖓᓂ, ᐅᖃᐅᑎᓪᓗᒋᓪᓗ, “ᐸᓂᓯ ᑐᓂᔭᒃᓴᕆᓐᖏᓚᓯ ᑍᒃᑯᐊ ᐃᕐᖕᓂᖏᓐᓄᑦ, ᐅᕝᕙᓗ ᑍᒃᑯᐊ ᐸᓂᖏᓐᓂᒃ ᑎᒍᓯᔪᒃᓴᐅᓐᖏᓚᓯ ᐃᕐᖕᓂᑦᓯᓐᓄᑦ, ᓇᖕᒥᓂᑦᓯᓐᓄᓪᓘᓐᓃᑦ. 
26ᓲᓗᒨᓂ ᐄᓴᕅᓕᒃᑯᑦ ᐊᖓᔪᖅᑳᖅᔪᐊᖓᑦ ᐊᔪᖅᑐᓕᑦᔪᑎᖃᓚᐅᓐᖏᓛᖅ ᐊᕐᖕᓇᓄᑦ ᑍᒤᓕᐅᕐᖕᓂᕐᖕᒥᓄᑦ? ᐃᓅᖃᑎᒌᒡᔪᐊᓕᒫᓂᑦ ᑖᑦᓱᑐᓇᖅ ᐊᔪᓐᖏᑎᒋᔪᒥᒃ ᐊᖓᔪᖅᑳᖅᔪᐊᖅᑕᖃᓚᐅᓐᖏᓚᖅ, ᒎᑎᖓᑕᓗ ᓇᒡᓕᒋᓪᓗᓂᐅᒃ, ᒎᑎᐅᓪᓗ ᐄᓴᕅᓕᓕᒫᒧᑦ ᐊᖓᔪᖅᑳᖅᔪᐊᓐᖑᖅᑎᓚᐅᖅᐹ; ᔫᑎᐅᖏᑦᑐᓪᓕ ᐊᕐᖕᓇᖏᑕ ᐊᔪᖅᑐᓕᑎᓚᐅᖅᐹᑦ. 
27ᑕᕝᕙ ᐃᓕᑦᓯᓐᓂᒃ ᒪᓕᑐᐃᓐᓇᖅᓗᑕ ᐱᐅᖏᑦᑐᓕᓂᐊᓗᖕᒥᒃ ᐱᓇᓱᐊᕐᖕᓂᐊᓕᖅᐱᑖ ᑍᒫᒃ ᒎᑎᕗᑦ ᐊᔪᖅᑐᓕᕕᒋᓗᒍ ᔫᑎᐅᖏᑦᑐᓂᒃ ᓄᓕᐊᓂᖃᑦᑕᖅᓗᑖ?”
28ᐃᓔᐊᓯᐅᑉ ᑐᓂᕐᕈᓯᖅᑎᑦᓯᔨᐅᑉ ᐃᕐᖕᓂᖓᑕ ᐃᓚᖓᑦ, ᔨᕼᐅᐃᐊᑕ ᓴᓐᐸᓪᓛᑎᐅᑉ ᕼᐅᕈᓁᑎᐅᑉ ᓂᖓᐅᒋᓚᐅᕐᖕᒪᒍ; ᑍᒤᒻᒪᑦ ᑕᕝᕙᓐᖓᑦ ᐊᐅᓪᓚᖅᑎᓚᐅᖅᐸᕋ.
29ᒎᑎᒐ ᐃᖅᑲᐅᒪᒃᑭᑦ, ᑐᓂᕐᕈᓯᖅᑎᑦᓯᔨᓂᒃ ᓇᕐᕈᓇᖅᓯᑎᑦᓯᖕᒪᑕ; ᐊᖏᖃᑎᒌᒍᑎᒋᓯᒪᔭᓕᒫᖏᓐᓂᒡᓗ ᑐᓂᕐᕈᓯᖅᑎᑦᓯᔩᑦ ᓕᕔᑎᓪᓗ. 
30ᓴᓗᒻᒪᖅᓴᓚᐅᖅᐸᒃᑲ ᐃᓚᖃᕈᓐᓁᖅᑎᓪᓗᒋᓪᓗ ᐅᖓᓯᒃᑐᒥᐅᑕᓂᒃ, ᑐᓂᕐᕈᓯᖅᑎᑦᓯᔩᓪᓗ ᓕᕔᑎᓪᓗ ᐱᓇᓱᐊᒐᒃᓴᖏᓐᓂᒃ ᓇᓗᓁᖅᓯᓚᐅᖅᐳᖓ, ᐊᑐᓂᑦ ᐱᓇᓱᐊᖃᑦᑕᕐᖕᓂᐊᖅᑕᖏᓐᓂᒃ. 
31ᕿᔪᖕᓂᒡᓗ ᐊᑐᐃᓐᓇᕈᐃᓚᐅᖅᐳᖓ ᑐᓂᕐᕈᓯᓕᖅᑎᓪᓗᒋᑦ ᐃᑯᐊᓚᒍᑎᒃᓴᓂᒃ, ᑐᓂᕐᕈᓯᖅᕕᒃᓴᖅ ᓇᓪᓕᐅᓐᓂᖅ ᓈᒻᒪᒃᓯᔭᕌᖓᑦ, ᐱᕈᖅᑐᓪᓗ ᓯᕗᓪᓕᖅᐹᑦ ᐱᕈᖅᑎᑕᐅᔪᑦ ᑐᓂᔭᐅᓂᒃᓴᖏᓐᓂ.
