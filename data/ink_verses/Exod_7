1ᐊᑕᓂᖅᓕ ᒨᓯᓯᒧᑦ ᐅᖃᖅᐳᖅ, “ᒎᑎᑐᑦ ᐃᓱᒪᒋᔭᐅᓕᖅᑎᓐᓂᐊᖅᐸᒋᑦ ᐊᖓᔪᖅᑳᖅᔪᐊᕐᖕᒧᑦ, ᐊᖓᔪᐃᓪᓗ ᐂᕈᓂ ᐅᖃᖅᑎᐅᓂᐊᖅᐳᖅ ᐊᖓᔪᖅᑳᖅᔪᐊᕐᖕᒧᑦ ᐃᓕᖕᓄᑦ ᐅᖃᖅᑎᒋᔭᐅᔪᑐᑦ. 
2ᐂᕈᓂ ᐅᖃᐅᑎᓐᓂᐊᖅᐸᑦ ᐊᑐᖅᑕᐅᖁᔭᓕᒫᓐᓂᒃ ᐃᓕᖕᓄᑦ. ᐂᕈᓂᐅᓪᓗ ᐊᖓᔪᖅᑳᖅᔪᐊᖅ ᐅᖃᐅᑎᓂᐊᖅᐸᑦ ᐊᐅᓪᓚᖅᑎᑦᓯᖁᓗᒍ ᐄᓴᕅᓕᒥᐅᓂᒃ, ᓄᓇᒥᓂᑦ. 
3ᐊᖓᔪᖅᑳᖅᔪᐊᖅᓕ ᐱᔭᕐᖕᓂᕈᓐᓁᖅᑎᓐᓂᐊᖅᐸᕋ ᐃᑦᔨᑉᑎᒥᐅᓄᑦ ᓇᓗᓁᒃᑯᑕᕐᖕᓂᒃ ᑲᒪᓇᖅᑐᓂᒡᓗ ᐅᓄᖅᑐᓂᒃ ᑎᑭᑎᑦᓯᓯᒪᒐᓗᐊᖅᑎᓪᓗᖓ ᓈᓚᒍᓐᓇᖁᓇᒍ ᐅᖃᐅᓯᓐᓂᒃ. 
4ᑕᕝᕙ ᓂᑲᒋᖏᓪᓗᒋᑦ ᐃᑦᔨᑉᑎᒥᐅᑦ ᓱᒋᐊᕐᖕᓂᐊᖅᐸᒃᑲ ᐃᓅᖃᑎᒌᒃᑐᓪᓗ ᐃᓄᖁᑎᒃᑲ ᐄᓴᕅᓕᐅᑉ ᑭᖑᕚᖏᑦ ᐊᐅᓪᓚᖅᑎᓐᓂᐊᖅᐸᒃᑲ ᓄᓇᖓᓐᓂᑦ. 
5ᐃᑦᔨᑉᑎᒥᐅᓪᓗ ᖃᐅᔨᓕᕐᖕᓂᐊᖅᐳᑦ ᐊᑕᓂᐅᓂᓐᓂᒃ ᓱᒋᐊᕈᒃᑭᑦ ᐄᓴᕅᓕᒥᐅᓪᓗ ᓄᓇᖓᓐᓂᑦ ᐊᐅᓪᓚᖅᑎᒃᑯᒃᑭᑦ.” 
6ᒨᓯᓯᒃᑯᒃ ᐂᕈᓂᒃᑯᒃ ᐊᑕᓂᐅᑉ ᐊᑐᖅᑕᐅᖁᔭᖓᓂᒃ ᐱᓇᓱᐊᓚᐅᖅᐳᒃ. 
7ᐊᖓᔪᖅᑳᖅᔪᐊᕐᖕᒧᓪᓗ ᐅᖃᓕᕆᐊᕈᑎᒥᖕᓂ ᒨᓯᓯ ᐊᕐᕌᒍᖃᓕᓚᐅᖅᐳᖅ 80-ᓂᒃ ᐂᕈᓂᓗ 83-ᓂᒃ.
8ᐊᑕᓂᖅ ᐅᖃᖅᐳᖅ ᒨᓯᓯᒧᑦ ᐂᕈᓂᒧᓪᓗ, 
9“ᐰᕈᒧᑦ ᐅᖃᐅᑦᔭᐅᒍᑦᓯᒃ, ‘ᓱᓕᓂᑦᓯᖕᓂᒃ ᓇᓗᓁᖅᓯᓚᐅᕆᑦᓯᒃ ᑲᒪᓇᖅᑐᓕᓂᒃᑯᑦ.’ ᑕᕝᕙ ᐂᕈᓂᒧᑦ ᐅᖃᖅᑐᒃᓴᐅᕗᑎᑦ, ‘ᐊᔭᐅᑉᐱᐊᑦ ᐃᓕᓚᐅᕈᒃ ᐰᕉᑉ ᓵᖓᓄᑦ, ᖁᒡᓗᒋᐊᓐᖑᖁᓪᓗᒍ.’” 
10ᑕᕝᕙ ᒨᓯᓯᒃᑯᒃ ᐂᕈᓂᒃᑯᒃ ᐰᕈᒧᐊᖅᐴᒃ ᐱᓇᓱᐊᖅᓗᑎᒡᓗ ᐊᑕᓂᕐᖕᒧᑦ ᐱᓇᓱᐊᖁᔭᐅᓂᕆᔭᒥᖕᓂᒃ; ᐂᕈᓂᐅᓪᓗ ᐊᔭᐅᑉᐱᐊᓂ ᐃᓕᖕᒪᒍ ᐰᕉᑉ ᐱᔨᖏᑕᓗ ᓵᖓᓄᑦ, ᑕᕝᕙ ᖁᒡᓗᒋᐊᓐᖑᖅᐳᖅ. 
11ᑕᕝᕙ ᐰᕈ ᐃᓕᓯᒪᔪᖁᑎᒥᓂᒃ ᐊᖓᒃᑯᖁᑎᒥᓂᒡᓗ ᐃᑦᔨᑉᑎᒥᐅᓂᒃ ᕾᖁᔨᓚᐅᖅᐳᖅ; ᑖᒃᑯᐊᑦᑕᐅᖅ ᑍᒤᓕᐅᓚᐅᕆᕗᑦ. 
12ᐊᑐᓂᓪᓗ ᐊᔭᐅᑉᐱᐊᒥᖕᓂᒃ ᐃᓕᓯᖕᒪᑕ, ᑕᒪᕐᖕᒥᒃ ᖁᒡᓗᒋᐊᓐᖑᖅᐳᑦ. ᐂᕈᓂᐅᓪᓕ ᐊᔭᐅᑉᐱᐊᖓᑕ ᑖᒃᑯᐊ ᐊᔭᐅᑉᐱᐊᖏᑦ ᓂᕆᕔᑦ. 
13ᑭᓯᐊᓂᓕ ᐰᕉᑉ ᐃᓱᒪᖓ ᓱᓕ ᓯᑎᔫᓚᐅᖅᐳᖅ, ᑖᒃᑯᓂᖓᓗ ᓈᓚᒐᓂ; ᓲᖅᓗ ᐊᑕᓂᐅᑉ ᑍᒤᓐᓂᐊᕐᖕᓂᕋᓚᐅᕐᖕᒪᒍ.
14ᑕᕝᕙ ᐊᑕᓂᖅ ᒨᓯᓯᒧᑦ ᐅᖃᖅᐳᖅ, “ᐰᕉᑉ ᐆᒻᒪᑎᖓ ᓯᑎᔫᑎᑕᐅᖕᒪᑦ, ᐃᓄᖕᓂᒃ ᐊᐅᓪᓚᖁᔨᓐᖏᓚᖅ. 
15ᑍᒤᒻᒪᑦ ᐅᓪᓛᒃᑯᑦ ᐰᕈ ᐅᐸᓛᖅᐸᑦ, ᑰᖕᒧᑦ ᐃᒪᕐᖕᒧᐊᓕᖅᐸᑦ; ᑰᑉ ᑭᒡᓕᖓᓂ ᐃᒃᐱᐅᒐᕐᖕᒥ ᐅᑕᖅᑭᓂᐊᖅᐸᑦ, ᐊᔭᐅᑉᐱᐊᖅ ᖁᒡᓗᒋᐊᓐᖑᓚᐅᖅᑐᖅ ᓇᒃᓴᖅᓗᒍ. 
16ᑖᑦᓱᒧᖓᓗ ᐅᖃᖅᑐᒃᓴᐅᕗᑎᑦ, ‘ᐊᑕᓂᐅᑉ ᐄᑉᐳᕈᐃᒃᑯᑦ ᒎᑎᖓᑦᑕ, ᑖᑦᓱᒪ ᐃᓕᖕᓄᑦ ᑎᓕᕚᖓ, ᐅᖃᕆᐊᖅᑐᖁᓪᓗᖓ, “ᐃᓄᖁᑎᒃᑲ ᐊᐅᓪᓚᕈᓐᓇᖅᑎᓚᐅᒃᑭᑦ, ᐃᓄᖃᖏᑦᑐᒥ ᐅᕙᓐᓂᒃ ᑐᒃᓯᐊᖅᕕᖃᕈᓐᓇᖁᓪᓗᒋᑦ; ᑭᓯᐊᓂᓕ ᓱᓕ ᑕᒪᑐᒥᖓ ᓈᓚᓚᐅᓐᖏᓚᑎᑦ.” 
17ᐊᑕᓂᖅ ᐅᖃᖅᐳᖅ, “ᐱᓇᓱᐊᕐᖕᓂᕆᓂᐊᖅᑕᓐᓄᑦ ᑐᑭᓯᑎᑕᐅᓂᐊᖅᐳᑎᑦ ᐅᕙᖓ ᐊᑕᓂᐅᓂᓐᓂᒃ: ᑕᑯᒋᑦ ᑰᒃ ᐊᓇᐅᓂᐊᖅᐸᕋ ᐊᔭᐅᑉᐱᐊᓐᓄᑦ ᑎᒍᒥᐊᖅᑕᓐᓄᑦ, ᐃᒪᖅᓗ ᑕᕝᕙ ᐊᐅᓐᖑᕐᖕᓂᐊᖅᐳᖅ. 
18ᑕᒪᑐᒪᓗ ᐃᖃᓗᖏᑦ ᑐᖁᓂᐊᖅᐳᑦ, ᑰᒡᓗ ᑕᒪᓐᓇ ᑎᐱᓗᓕᕐᖕᓂᐊᖅᐳᖅ ᑎᐱᓗᓕᕐᖕᓂᖓᓄᓪᓗ ᐃᑦᔨᑉᑎᒥᐅᑦ ᑕᒫᓐᖓᑦ ᐃᒥᕈᓐᓁᓪᓕᓂᐊᖅᐳᑦ.”’”
19ᐊᑕᓂᖅᓗ ᐅᖃᖅᐳᖅ ᒨᓯᓯᒧᑦ, “ᐂᕈᓂ ᐅᖃᐅᑎᓚᐅᕈᒃ, ‘ᐊᔭᐅᑉᐱᐊᑦ ᑎᒍᓗᒍ ᐃᓵᓚᐅᕆᑦ ᐃᑦᔨᑉᑎᐅᑉ ᐃᒪᖏᓐᓄᑦ, ᑰᖏᓐᓄᑦ, ᑰᓕᐊᕆᓯᒪᔪᓄᓪᓗ, ᑕᓯᖏᓐᓄᓪᓗ, ᐃᒥᖅᑕᖅᕕᖁᑎᖏᓐᓄᓪᓗ ᑕᒤᓐᓄᑦ, ᑕᒪᕐᖕᒥᒃ ᐊᐅᖑᓕᖁᓪᓗᒋᑦ; ᐃᑦᔨᑉᑎᐅᑉ ᓄᓇᖓ ᑕᒪᕐᖕᒥᑦᓯᐊᖅ ᑕᕝᕙ ᐊᐅᓐᖑᕐᖕᓂᐊᖅᐳᖅ, ᐊᒡᓛᑦ ᕿᔪᐃᑦ ᐃᒪᖃᐅᑏᑦ ᐅᔭᕅᓪᓗ ᐃᒪᖃᐅᑏᑦ ᑕᒪᕐᖕᒥᒃ ᐊᐅᓐᖑᕐᖕᓂᐊᖅᐳᑦ.’”
20ᑕᕝᕙ ᒨᓯᓯᒃᑯᒃ ᐂᕈᓂᒃᑯᒃ ᑕᒪᑐᒥᖓ ᐱᓇᓱᐊᓚᐅᖅᐳᒃ ᐊᑕᓂᐅᑉ ᐱᖁᓚᐅᖅᑕᖓᓂᒃ; ᐰᕉᑉ ᓵᖓᓂ ᐱᔨᒋᔭᖏᑕᓗ ᓵᖓᓂ, ᐊᔭᐅᑉᐱᐊᖁᑎᓂ ᐃᓴᐅᑎᓚᐅᖅᓗᒍ ᑰᑉ ᐃᒪᖓ ᐊᓇᐅᕚ, ᑕᕝᕙᓗ ᐃᒪᓕᒫᖅ ᑕᒪᓐᓇ ᐊᐅᓐᖑᖅᐳᖅ. 
21ᐃᖃᓗᐃᓪᓗ ᑰᖕᒦᑦᑐᑦ ᑐᖁᕗᑦ; ᑰᒡᓗ ᑎᐱᓗᓕᕐᖕᒪᑦ, ᐃᑦᔨᑉᑎᒥᐅᑦ ᑕᒫᓐᖓᑦ ᑰᖕᒥᑦ ᐃᒥᕈᓐᓁᓪᓕᕗᑦ; ᐃᑦᔨᑉᑎᒥᐅᑦ ᓄᓇᓕᒫᖓ ᐊᐅᖑᖏᑦᑐᖅᑕᖃᕈᓐᓃᓚᐅᕐᖕᒪᑦ. 
22ᐃᑦᔨᑉᑎᐅᓪᓕ ᐊᖓᒃᑯᖁᑎᖏᑦ ᑍᒤᓕᐅᖅᑎᑦᓯᔪᓐᓇᓚᐅᕆᕗᑦ; ᑍᒤᒻᒪᑦ ᐰᕉᑉ ᐆᒻᒪᑎᖓ ᓱᓕ ᓯᑎᔫᒋᐊᓪᓚᑐᐃᓐᓇᓚᐅᖅᐳᖅ, ᑖᒃᑯᓂᖓᓗ ᓈᓚᒍᒪᓇᓂ, ᓲᖅᓗ ᐊᑕᓂᐅᑉ ᑍᒫᒃ ᐅᖃᐅᓯᕆᓚᐅᕐᖕᒪᒍ ᑍᒤᓐᓂᐊᕐᖕᓂᕋᖅᓗᒍ. 
23ᑍᒤᒻᒪᑦ ᐰᕈ ᑕᕝᕙᓐᖓᑦ ᕿᒪᕉᑎᓕᕋᒥ ᐊᖏᕐᕋᖅᐳᖅ, ᑕᒪᑐᒧᖓᓗ ᐊᒡᓛᑦ ᐃᓱᒪᖓ ᐊᐅᓚᑦᔭᒃᑕᐅᓚᐅᓐᖏᓚᖅ. 
24ᐃᑦᔨᑉᑎᒥᐅᓪᓕ ᑰᑉ ᓯᓈᓂ ᐃᑎᖅᓴᓕᐅᕆᖃᑦᑕᓚᐅᖅᐳᑦ ᐃᒪᖅᓯᐅᖅᓗᑎᒃ, ᑕᒪᓐᓇ ᑰᒃ ᐃᒥᖅᕕᒃᓴᐅᔪᓐᓃᕐᖕᒪᑦ.
25ᐅᓪᓗᓂᒡᓗ 7-ᓂᒃ ᐃᒥᖅ ᑍᒤᑦᑑᓚᐅᖅᐳᖅ ᐊᑕᓂᐅᑉ ᑰᖕᒥᒃ ᐊᓇᐅᓯᓚᐅᕐᖕᓂᖓᓂᑦ.
