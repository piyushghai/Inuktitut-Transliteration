1aᓴᐅᓗᓯᐅᓪᓗ ᑕᒪᓐᓇ ᓯᑎᐹᓇᓯᐅᑉ ᑐᖁᑕᐅᓂᖓ ᓈᒻᒪᒋᕚ. ᐅᓪᓗᒥᑦ ᑕᕝᕙᓐᖓᑦ ᐱᒋᐊᖅᓗᓂ ᐃᓚᒌᒃᑐᑦ ᐅᒃᐱᖅᑑᖃᑎᒌᑦ ᔪᕉᓴᓚᒦᑦᑐᑦ ᐊᖏᔪᐊᓗᖕᒥᒃ ᐊᑭᕋᖅᑐᖅᑕᐅᓕᖅᐳᑦ; ᓯᐊᒻᒪᓚᐅᖅᐳᓪᓗ ᔫᑎᐊᒧᑦ ᓴᒥᐊᕆᐊᒧᓪᓗ, ᐋᐴᓯᑕᓖᑦ ᕿᒫᖏᑦᑐᑑᓪᓗᑎᒃ.
2ᐅᒃᐱᑦᓯᐊᖅᑐᓪᓗ ᐊᖑᑎᑦ ᓯᑎᐹᓇᓯᐅᑉ ᑎᒥᖓ ᐃᓗᕕᖅᐹᑦ ᐊᖏᔪᒥᒡᓗ ᕿᐊᑦᔪᑎᒋᕚᑦ.
3ᓴᐅᓗᓯᐅᓪᓕ ᐅᒃᐱᖅᑑᖃᑎᒌᑦ ᓄᖑᓐᓇᓱᐊᓕᖅᐰᑦ, ᐃᒡᓗᓄᓪᓗ ᐃᑎᖃᑦᑕᖅᓗᓂ ᐅᒃᐱᖅᑐᑦ ᑎᒍᕔᑦ ᐊᖑᑎᑦ ᐊᕐᖕᓁᓪᓗ ᑎᒍᔭᐅᓯᒪᕕᖕᒧᐊᖅᑎᓪᓗᒋᑦ.
4ᐅᒃᐱᖅᑐᓪᓕ ᓯᐊᒻᒪᖅᑎᑕᐅᓯᒪᔪᑦ ᐊᔪᕆᖅᑐᐃᓕᓚᐅᖅᐳᑦ ᓄᓇᓕᖕᓄᑦ ᓇᒧᑐᐃᓐᓇᖅ ᑎᑭᑕᒥᖕᓄᑦ. 
5ᐱᓕᑉᐴᓯᓕ ᓴᒥᐊᕆᐊᒥᐅᑦ ᐃᒡᓗᒐᓴᖏᓐᓄᐊᕋᒥ ᐊᔪᕆᖅᑐᐃᕗᖅ ᑖᒃᑯᓄᖓ ᙭ᔅᑑᓯᒥᒃ. 
6ᐃᓄᒋᐊᒃᑐᓪᓗ ᓈᓚᑦᓯᐊᖅᐳᑦ ᐱᓕᑉᐴᓯᐅᑉ ᐅᖃᐅᓯᕆᔭᖏᓐᓂᒃ, ᑕᑯᓪᓗᑎᒡᓗ ᓇᓗᓁᒃᑯᑕᕐᖕᓂᒃ ᐱᓂᐊᕐᖕᓂᕆᔭᖏᓐᓂᒃ. 
7ᐊᓂᕐᖕᓂᖅᓗᐃᓪᓗ ᐊᓂᑎᑕᐅᕗᑦ ᐃᓄᖕᓂᑦ ᐅᓄᖅᑐᓂᑦ ᓂᓪᓕᐊᔪᐊᓘᓪᓗᑎᒃ; ᐅᓄᖅᑐᓪᓗ ᓄᑮᕈᑎᓯᒪᔪᑦ ᑐᓯᐊᑦᑐᓪᓗ ᐋᖅᑭᒃᑕᐅᕗᑦ. 
8ᑍᒤᒻᒪᑦ ᖁᕕᐊᓱᒃᑐᐊᓘᓚᐅᖅᐳᑦ ᑕᕝᕙᓂ ᐃᒡᓗᒐᓴᖕᓂ.
9ᐊᖑᑦᑕᐅᖅ ᓮᒨᓂᒥᒃ ᐊᑎᓕᒃ ᑕᕝᕙᓂ ᓄᓇᖃᓚᐅᕆᕗᖅ, ᐅᓄᖅᑐᓂᒃ ᑲᒪᓂᐊᖅᑎᑦᓯᖃᑦᑕᖅᑐᖅ ᐃᓅᖃᑎᒌᓂᒃ ᓴᒥᐊᕆᐊᒥᐅᓂᒃ ᐊᖓᒃᑰᓂᕐᖕᒥᓄᑦ, ᐃᒻᒥᓂᒃ ᐊᔪᖏᑦᑐᐊᓘᓂᕋᖅᓗᓂ ᐅᖃᖃᑦᑕᖅᑐᖅ. 
10ᐃᓄᓕᒫᓪᓗ ᑕᕝᕙᓃᑦᑐᑦ ᐱᓪᓚᕆᐅᔪᑦ ᐃᓄᑐᐃᓐᓁᓪᓗ ᑖᑦᓱᒥᖓ ᓈᓚᑦᓯᐊᖅᐳᑦ, ᐅᖃᖅᓗᑎᒡᓗ, “ᐊᖑᑦ ᐅᓇ ᒎᑎᒥᓐᖔᖅᓯᒪᔪᒥᒃ ᐱᔪᓐᓇᕐᖕᓂᖅᔪᐊᓕᒃ ᑖᓐᓇᐅᕗᖅ ᐱᔪᓐᓇᕐᖕᓂᐊᓗᖕᒥᒃ ᑍᔭᐅᕙᒃᑐᖅ.” 
11ᓈᓚᑦᓯᐊᓚᐅᖅᐹᓪᓗ, ᐊᑯᓂᐅᓕᖅᑐᖅ ᑲᒪᓂᐊᖅᑎᖃᑦᑕᓚᐅᕐᖕᒪᒋᑦ ᐊᖓᒃᑰᑦᔪᓯᕐᖕᒥᓄᑦ. 
12ᐃᓄᐃᓪᓕ ᐊᖑᑎᑦ ᐊᕐᖕᓁᓪᓗ ᐹᑉᑎᑕᐅᓕᖅᐳᑦ ᐱᓕᑉᐴᓯᐅᑉ ᐅᖃᐅᓯᖏᓐᓂᒃ ᐅᒃᐱᓕᕋᒥᒃ ᐊᔪᕆᖅᑐᐃᑎᓪᓗᒍ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᒎᑎᐅᑉ ᐊᑕᓂᐅᕕᖓᓂᒃ, ᔩᓱᓯ ᙭ᔅᑑᓯᒥᒡᓗ. 
13ᓮᒨᓂᑦᑕᐅᖅ ᐅᒃᐱᓕᖅᐳᖅ, ᐹᑉᑎᑕᐅᒐᒥᓗ ᐱᓕᑉᐴᓯ ᐃᓚᒋᓕᖅᐹ, ᑲᒪᓂᐊᖅᓗᓂᓗ ᑕᑯᖃᑦᑕᓕᕋᒥ ᑲᒪᓇᖅᑐᓂᒃ ᓇᓗᓁᒃᑯᑕᕐᖕᓂᒡᓗ ᐱᓂᐊᕐᖕᓂᐅᔪᓂᒃ.
14ᐋᐴᓯᑕᓖᓪᓕ ᔪᕉᓴᓚᒦᑦᑐᑦ ᑐᓴᕋᒥᒃ ᓴᒥᐊᕆᐊᕐᖕᒥᐅᑦ ᒎᑎᐅᑉ ᐅᖃᐅᓯᖏᓐᓂᒃ ᐃᓚᓕᐅᖅᓯᓕᕐᖕᒪᑕ, ᑎᓕᓯᕗᑦ ᐲᑦᑐᕉᓯᒥᒃ ᔪᐊᓇᓯᒥᒡᓗ. 
15ᑖᒃᑯᐊᒃ ᑎᑭᓐᓇᒥᒃ ᑐᒃᓯᐅᑦᔨᕘᒃ ᑖᒃᑯᓂᖓ, ᐊᓂᕐᖕᓂᕐᖕᒥᒃ ᐃᑦᔪᕐᖕᓁᑦᑐᒥᒃ ᐃᓗᒻᒥᖅᑕᐅᖁᓪᓗᒋᑦ; 
16ᓇᓪᓕᐊᓪᓘᓐᓃᑦ ᓱᓕ ᐃᓗᒻᒥᖅᑕᐅᓚᐅᖏᒻᒪᑦ ᐊᓂᕐᖕᓂᕐᖕᒧᑦ ᐃᑦᔪᕐᖕᓁᑦᑐᒧᑦ; ᐹᑉᑎᑕᐅᓯᒪᑐᐃᓐᓇᕐᖕᒪᑕ ᐊᑕᓂᐅᑉ ᔩᓱᓯᐅᑉ ᐊᑎᖓᓄᑦ. 
17ᐲᑦᑐᕉᓯᐅᓪᓗ ᔪᐊᓇᓯᐅᓪᓗ ᐸᑎᒻᒥᖕᒪᒋᑦ ᐊᓂᕐᖕᓂᕐᖕᒥᒃ ᐃᑦᔪᕐᖕᓁᑦᑐᒥᒃ ᐃᓗᒻᒥᖅᑕᐅᕗᑦ.
18ᓮᒨᓂᓕ ᑕᑯᒐᒥ ᐊᓂᕐᖕᓂᖅ ᑐᓂᔭᐅᖕᒪᑦ ᐋᐴᓯᑕᓖᑦ ᐸᑎᒻᒥᒃᓯᓂᖏᑎᒍᑦ, ᑮᓇᐅᔭᓂᒃ ᑐᓂᓯᔪᒪᓕᖅᐳᖅ ᑖᒃᑯᖕᓄᖓ, 
19ᐅᖃᖅᓗᓂᓗ, “ᐱᔪᓐᓇᕐᖕᓂᖅᑕᐅᖅ ᑕᒪᓐᓇ ᐅᕙᓐᓄᑦ ᑐᓂᓚᐅᖅᓯᒃᑯᒃ, ᐸᑎᒻᒥᔭᒃᑲ ᐊᓂᕐᖕᓂᕐᖕᒥᒃ ᐃᑦᔪᕐᖕᓁᑦᑐᒥᒃ ᐃᓗᒻᒥᖅᑕᐅᖃᑦᑕᖁᓪᓗᒋᑦ.”
20ᐲᑦᑐᕉᓯᐅᓪᓕ ᐅᖃᐅᑎᕚ, “ᑮᓇᐅᔭᑎᑦ ᐊᓯᕈᖅᑕᐅᖃᑎᒋᔭᒃᓴᕆᕙᑎᑦ, ᐃᓱᒪᖃᕋᕕᑦ ᒎᑎᐅᑉ ᑐᓂᕐᕈᑖᓂᒃ ᑮᓇᐅᔭᓄᑦ ᐱᑎᑕᐅᔪᓐᓇᕋᓱᒋᓪᓗᑎᑦ. 
21ᑕᒪᑐᒧᖓ ᐱᓇᓱᐊᖅᑕᑦᑎᓐᓄᑦ ᐱᓇᓱᐊᖃᑕᐅᔪᒃᓴᐅᓐᖏᓚᑎᑦ, ᐃᓚᒋᔭᐅᓂᖃᕐᖕᓇᒡᓘᓐᓃᑦ, ᐃᓱᒤᑦ ᓈᒻᒪᓈᖅᓯᒪᖏᒻᒪᑦ ᒎᑎᐅᑉ ᓵᖓᓂ. 
22ᑍᒤᒻᒪᑦ ᖃᕿᐊᓕᓕᕆᑦ ᐱᐅᖏᑦᑐᐊᓗᖕᒥᑦ ᑕᒪᑐᒪᓐᖓᑦ ᐱᓇᓱᐊᖅᑕᕐᖕᓂᑦ, ᐊᑕᓂᕐᖕᒧᓪᓗ ᑐᒃᓯᐊᖅᓗᑎᑦ, ᐊᔪᕐᖕᓇᖏᑉᐸᑦ, ᐃᓱᒪᒋᔪᓐᓁᖅᕕᐅᖁᓪᓗᑎᑦ ᐃᓱᒪᖕᓂᑦ ᓈᒻᒪᓈᖅᓯᒪᖏᑦᑐᒥᑦ. 
23ᖃᐅᔨᒐᒪ ᐱᔪᒪᕕᒡᔪᐊᕐᖕᓂᕐᖕᒥᒃ ᑕᑕᒃᑲᕕᑦ ᐊᔪᕐᖕᓂᕐᖕᒧᓪᓗ ᕿᓚᒃᑕᐅᓯᒪᓪᓗᑎᑦ.”
24ᓮᒨᓂᓗ ᑭᐅᕗᖅ, “ᐊᑕᓂᕐᖕᒧᑦ ᑐᒃᓯᐅᑎᓯᓐᖓ ᑕᒪᒃᑯᐊ ᐅᖃᐅᓯᕆᔭᓯᒃ ᓇᓪᓕᐊᓪᓘᓐᓃᑦ ᐅᕙᓐᓄᑦ ᐊᑑᑎᖁᓇᒋᑦ.”
25ᑕᕝᕙ ᐲᑦᑐᕉᓯᒃᑯᒃ ᔪᐊᓇᓯᒃᑯ ᐅᖃᐅᓯᖃᕇᕋᒥᒃ ᐊᑕᓂᐅᓪᓗ ᐅᖃᐅᓯᕆᔭᐅᖁᔭᖏᓐᓂᒃ ᐅᖃᕇᕋᒥᒃ, ᔪᕉᓴᓚᒧᑦ ᐅᑎᕆᕘᒃ, ᐅᑎᖅᐸᓪᓕᐊᓕᖅᓗᑎᒡᓗ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᐊᔪᕆᖅᑐᐃᕘᒃ ᐅᓄᖅᑐᓄᑦ ᓴᒥᐊᕆᐊᕐᖕᒥᐅᑦ ᓄᓇᓕᖏᓐᓃᑦᑐᓄᑦ.
26ᐊᑕᓂᐅᓪᓕ ᐂᖏᓕᖓ ᐱᓕᑉᐴᓯᒧᑦ ᐅᖃᖅᐳᖅ, “ᓯᕿᓂᐅᑉ ᓇᓛᓄᑦ ᐊᐅᓪᓚᕆᑦ ᐊᖅᑯᒻᒧᑦ ᔪᕉᓴᓚᒥᑦ ᒑᔭᒧᑦ ᐊᖅᑯᑎᒧᐊᖅᓗᑎᑦ”, ᑕᒪᓐᓇᓕ ᐊᖅᑯᑦ ᓱᓇᖃᔪᐃᑦᑐᒃᑰᖓᕗᖅ. 
27ᐱᓕᑉᐴᓯᓗ ᐊᐅᓪᓚᖅᐳᖅ. ᑕᑯᒋᓪᓗ, ᐃᑎᐅᐱᐊᒥᐅᑕᖅ ᐃᒡᔪᐃᖅᑕᐅᓯᒪᔪᖅ ᑎᑭᑉᐹ ᐊᖓᔪᖅᑳᖑᑎᑕᐅᔪᖅ ᐃᑎᐅᐱᐊᒥᐅᑦ ᑳᓐᑍᓯᖓᓄᑦ, ᑕᕝᕙ ᐃᑎᐅᐱᐊᒥᐅᑦ ᑯᐃᓐᖓᑦᑕ ᑮᓇᐅᔭᖁᑎᖏᓐᓄᑦ, ᐊᖏᕐᕋᐅᓕᖅᑐᖅ, ᑐᒃᓯᐊᕆᐊᖅᓯᒪᓚᐅᖅᓗᓂ ᔪᕉᓴᓚᒧᑦ, 
28ᕿᒧᒃᓯᐅᑎᓄᑦ ᐊᒃᓴᓗᐊᓕᖕᒧᑦ ᐃᑭᒪᓪᓗᓂ, ᐅᖃᓕᒫᖅᐳᖅ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᑕ ᐂᓮᐊᓯᐅᑉ ᐊᒡᓚᖏᓐᓂᒃ. 
29ᑕᕝᕙ ᐊᓂᕐᖕᓂᖅ ᐃᑦᔪᕐᖕᓁᑦᑐᖅ ᐱᓕᑉᐴᓯᒧᑦ ᐅᖃᖅᐳᖅ, “ᑖᓐᓇ ᐊᒃᓴᓗᐊᓕᖕᒧᑦ ᐃᖏᕐᕋᔪᖅ ᐅᐸᓚᐅᕈᒃ.” 
30ᐱᓕᑉᐴᓯᐅᓪᓗ ᐅᓪᓚᒃᓗᓂ ᑎᑭᓐᓇᒥᐅᒃ ᑐᓵᓕᖅᐹ ᐅᖃᓕᒫᖅᑐᖅ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᑕ ᐂᓮᐊᓯᐅᑉ ᐊᒡᓚᖏᓐᓂᑦ; ᐊᐱᕆᕚᓗ, “ᐅᖃᓕᒫᖅᑕᑏᑦ ᑐᑭᓯᕕᒋᑦ?”
31ᑖᓐᓇᓗ ᑭᐅᕗᖅ, “ᖃᓄᖅᓕ ᑐᑭᓯᔪᓐᓇᖅᐳᖓ? ᐊᔪᕆᖅᑐᖅᑕᐅᖏᓪᓗᖓ.” ᐱᓕᑉᐴᓯᓗ ᐃᑭᒪᖃᑎᒋᔪᒪᓕᖅᐹ. 
32ᐃᒤᓕᔪᓂᒃ ᒎᑎᐅᑉ ᐅᖃᐅᓯᖏᓐᓂᑦ ᐅᖃᓕᒫᖅᐳᖅ:
33ᑲᓐᖑᓇᖅᑐᒦᑎᑕᐅᓪᓗᓂ ᓇᓛᒍᑦ ᐃᖅᑲᖅᑐᖅᑕᐅᓚᐅᓐᖏᓚᖅ,
34ᐃᑎᐅᐱᐊᒥᐅᑕᐅᑉ ᐱᓕᑉᐴᓯ ᐅᖃᐅᑎᕚ, “ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ ᑭᓇᒥᒃ ᐅᖃᐅᓯᖃᖅᐸ ᐃᒻᒥᓂᒡᓘᓐᓃᑦ? ᐊᓯᒥᓂᒡᓘᓐᓃᑦ?” 
35ᑕᕝᕙ ᐱᓕᑉᐴᓯᐅᑉ ᐅᖃᓪᓚᒡᕕᒋᓕᖅᐹ; ᑖᒃᑯᐊ ᒎᑎᐅᑉ ᐅᖃᐅᓯᖏᓐᓃᑦᑐᑦ ᐱᒋᐊᕈᑎᒋᓪᓗᒋᑦ, ᐊᔪᕆᖅᑐᓕᖅᐹᓗ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᔩᓱᓯᒥᒃ. 
36ᐊᖅᑯᑎᒃᑯᑦ ᐃᖏᕐᕋᓪᓗᑎᒃ ᐃᒪᓕᖕᒧᑦ ᑎᑭᑉᐳᑦ, ᐃᑎᐅᐱᐊᒥᐅᑕᖅᓗ ᐅᖃᖅᐳᖅ, “ᑕᑯᒋᑦ, ᐃᒥᖅ ᑕᕝᕙ! ᓱᓇᒥᒃ ᐹᑉᑎᑕᐅᑦᑍᓕᑦᔪᑎᒃᓴᖃᖅᐳᖔ?” 
37[ᐱᓕᑉᐴᓯᐅᑉ ᐅᖃᐅᑎᕙ, “ᐆᒻᒪᒻᒧᑦ ᐊᑕᖏᖅᑐᒧᑦ ᐅᒃᐱᕈᕕᑦ ᐹᑉᑎᑕᐅᔪᓐᓇᖅᐳᑎᑦ.” ᐃᑎᐅᐱᐊᒥᐅᖅ ᐅᖃᖅᐳᖅ, “ᐅᒃᐱᖅᐳᖓ, ᔩᓱᓯ ᙭ᔅᑑᓯ ᒎᑎᐅᑉ ᐃᕐᖕᓂᕆᖕᒪᒍ.”]+
38ᐃᑎᐅᐱᐊᒥᐅᑕᐅᓪᓗ ᐊᒃᓴᓗᐊᓖᑦ ᓄᖅᑲᖁᕔᑦ, ᑕᒪᖏᒡᓗ ᓂᐅᓪᓗᑎᒃ ᐃᒫᓄᐊᖅᐴᒃ, ᐱᓕᑉᐴᓯᐅᓪᓗ ᐹᑉᑎᐹ. 
39ᐃᒫᓂᓪᓗ ᖃᑭᖕᒪᑎᒃ ᐊᑕᓂᐅᑉ ᐊᓂᕐᖕᓂᖓᑕ ᐱᓕᑉᐴᓯ ᐊᐅᓪᓚᕈᑎᕚ; ᐃᑎᐅᐱᐊᒥᐅᑕᐅᓪᓗ ᑕᑯᒃᑲᓐᓂᕈᓐᓂᖅᐹ, ᐃᖏᕐᕋᓕᖅᐳᖅᓗ ᖁᕕᐊᓱᒃᑐᐊᓘᓪᓗᓂ. 
40ᐱᓕᑉᐴᓯᓗ ᓄᓇᒥ ᐋᔪᑑᓯᒦᓕᕆᕗᖅ; ᑭᖑᓂᖓᒍᓪᓗ ᓯᓴᕆᐊᒨᓕᖅᓗᓂ, ᑍᑯᓐᖓᐅᓪᓗᓂ ᐅᖃᐅᓰᑦ ᑐᓴᕈᒥᓇᖅᑐᑦ ᐊᔪᕆᖅᑐᐃᑦᔪᑎᒋᕔᑦ ᓄᓇᓕᓕᒫᓄᑦ ᐊᖅᑯᓵᖅᑕᒥᓄᑦ.
