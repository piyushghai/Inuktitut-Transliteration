1ᓂᐊᖂᔧᑦ ᐃᒫᓄᑦ ᐃᒋᒍᒃ, ᑕᕝᕙ ᓇᓂᔪᒫᕆᕙᑦ ᐅᓪᓗᐃᑦ ᐅᓄᖅᑐᑦ ᑭᖑᕐᖕᒐᑦᑎᒍᑦ. 
2ᐂᑦᑐᖅᑐᐃᓕᕆᑦ ᓂᕆᔭᒃᓴᓂᒃ 7-ᓄᑦ, 8-ᓄᓪᓘᓐᓃᑦ, ᖃᐅᔨᒪᖏᓐᓇᕕᑦ ᐱᐅᖏᑦᑐᒥᒃ ᓄᓇᒥ ᓱᔪᖃᕐᖕᓂᐊᕐᖕᒪᖔᑦ.
3ᓄᕗᔧᑦ ᐃᒪᖃᓕᕈᑎᒃ ᓄᓇᒧᑦ ᑯᕕᕙᒃᐳᑦ, ᓇᐹᖅᑐᖅ ᓇᑲᑕᐅᒍᓂ ᐅᕐᕈᕗᖅ ᐅᓪᓘᑉ ᓇᓛᓄᑦ ᐅᓐᓄᐊᓪᓘᓐᓃ ᓇᓛᓄᑦ, ᓇᐹᖅᑐᖅ ᐅᕐᕈᕕᖕᒥᓃᓪᓗᓂ ᑕᕝᕙ ᓇᓚᓕᖅᐳᖅ. 
4ᐊᓄᕆᒥᒃ ᖃᐅᔨᒪᓇᓱᐊᖅᑐᖅ ᐱᕈᖅᓯᐊᒃᓴᓂᒃ ᐃᓕᐅᖅᑬᓐᖏᓚᖅ; ᓄᕗᔭᓂᒡᓗ ᕿᒥᕐᕈᔪᖅ ᐱᕈᖅᓯᐊᓂᒃ ᑲᑎᖅᓱᐃᓐᖏᓚᖅ. 
5ᐊᓄᕆᐅᑉ ᐊᖅᑯᑎᖓᓂᒃ ᖃᐅᔨᒪᖏᓐᓇᕕᑦ, ᐅᕝᕙᓘᓐᓃᑦ ᓴᐅᓃᑦ ᖃᓄᖅ ᐊᖅᑭᒃᐸᓪᓕᐊᖕᒪᑕ ᐊᓈᓇᐅᑉ ᐃᒡᓕᐊᕐᖓᓂ, ᑍᒫᒃᑕᐅᖅ ᑐᑭᓯᔪᓐᓇᖏᓐᓂᕗᑎᑦ ᒎᑎᐅᑉ ᐱᓂᐊᕐᖕᓂᖏᓐᓂᒃ, ᓱᓇᑐᐃᓐᓇᕐᖕᓂᒃ ᓴᓇᓚᐅᖅᑐᑉ. 
6ᐱᕈᖅᓯᐊᒃᓮᑦ ᓄᓇᒧᑦ ᑲᓐᖓᖅᓲᑎᒋᒃᑭᑦ ᐅᓪᓛᒃᑯᑦ, ᐅᓐᓄᒃᐸᓪᓗ ᐊᒡᒐᑎᑦ ᓱᓕᐊᒃᓴᖃᕈᓐᓃᖅᑎᑦᑍᓕᒃᑭᑦ; ᖃᐅᔨᒪᖏᓐᓇᕕᑦ ᓇᓕᐊᒃ ᑲᔪᓯᑦᓯᐊᕐᖕᓂᐊᕐᖕᒪᖔᑦ, ᐅᓇᓘᓐᓃᑦ ᐅᓇᖔᖅᓘᓐᓃᑦ, ᑕᒪᕐᖕᒥᒡᓘᓐᓃᑦ ᐱᐅᔪᐃᓐᓇᐅᓂᐊᕐᖕᒪᖔᑎᒃ.
7ᖃᐅᒪᔪᖅ ᐱᐅᔫᖕᒪᑦ, ᐱᐅᔫᓪᓗᓂᓗ ᓯᕿᓂᕐᖕᒥᒃ ᑕᐅᑐᒋᐊᖅ. 
8ᐃᓄᒃ ᐃᓅᒃᐸᑦ ᐊᕐᕌᒍᓂᒃ ᐅᓄᖅᑐᓂᒃ, ᐅᓪᓗᓂ ᑕᒤᓐᓂ ᖁᕕᐊᓱᒡᓕ; ᑭᓯᐊᓂᓕ ᐃᖅᑲᐅᒪᓗᓂ ᐅᓪᓗᐃᑦ ᐅᓄᖅᑐᑦ ᑖᖅᑑᓂᐊᕐᖕᒪᑕ. ᑕᒪᒃᑯᐊ ᓱᕙᓕᑭᐊᖑᕗᑦ.
9ᖁᕕᐊᓱᒋᑦ ᐃᓅᓱᒃᑑᔪᑎᑦ, ᐃᓅᓱᖕᓂᕐᖕᓂ, ᐆᒻᒪᑎᕕᓪᓗ ᖁᕕᐊᓱᒃᑎᓪᓕᑎᑦ ᐅᓪᓗᓂ ᐃᓅᓱᒃᑑᓂᕐᖕᓂ. ᐆᒻᒪᑎᕕᑦ ᐊᑐᕈᒪᔭᖏᓐᓂᒃ ᐊᑐᕆᑦ, ᑕᑯᔭᕐᖕᓂᒡᓗ ᑕᒤᓐᓂᒃ, ᖃᐅᔨᒪᓗᑎᓪᓕ ᑕᒪᒃᑯᓄᖓ ᑕᒤᓐᓄᑦ ᒎᑎᐅᑉ ᐃᖅᑲᖅᑐᕈᒫᕐᖕᒪᑎᑦ.
10ᑍᒤᒻᒪᑦ ᐃᓱᒪᔮᕈᑎᑎᑦ ᐲᔭᒃᑭᑦ ᐆᒻᒪᑎᖕᓂᑦ, ᑎᒥᖕᓂᓪᓗ ᐱᐅᖏᑦᑐᓕᓃᑦ ᐲᔭᖅᓗᒋᑦ, ᐃᓅᓱᒃᑑᓃᑦ ᓴᓐᖏᔫᓃᓪᓗ ᓱᕙᓕᑭᐊᖑᖕᒪᑎᒃ.
