1ᐅᓪᓗᖅ ᑕᒪᓐᓇ ᓇᓪᓕᐅᑎᒃᐸᑦ ᐊᑕᓂᐅᑉ ᓴᕕᒡᔪᐊᓂ ᐊᖏᔪᖅ ᓴᓐᖏᔫᓪᓗᓂᓗ ᑲᑉᐱᐊᓇᖅᑐᖅ ᓱᒋᐊᖅᓯᑦᔪᑎᒋᔪᒫᖅᐹ ᓕᕔᐊᑕᓐᒥᒃ ᕿᒫᓯᒪᓪᓗᓂ ᖁᒡᓗᒋᐊᖅ, ᓕᕔᐊᑕᓐ ᖃᓄᑐᐃᓐᓇᖅ ᓂᒪᒡᓗᓂ ᐊᐅᓚᔪᓐᓇᖅᑐᖅ ᓂᒥᕆᐊᖅᔪᐊᖅ, ᐆᒪᔪᖅᓗᒃ ᑐᖁᑦᓱᒫᖅᐹ ᑕᕆᐅᖅᔪᐊᒥ.
2ᐅᓪᓗᖅ ᑕᒪᓐᓇ ᓇᓪᓕᐅᑎᒃᐸᑦ ᐊᑕᓂᖅ ᐅᖃᕈᒫᖅᐳᖅ, “ᐱᕈᖅᓰᕕᖁᑎᒐ ᐊᐅᐸᖅᑐᒥᒃ ᕔᓂᓕᒃᓴᖅ!
3ᐅᕙᖓ ᐊᑕᓂᖅ, ᑖᑦᓱᒧᖓ ᑲᒪᔨᐅᕗᖓ;
4ᒫᓐᓇ ᑖᑦᓱᒧᖓ ᓂᓐᖓᒃᓯᒪᓐᖏᓚᖓ, ᐅᖅᐱᒐᕐᖕᓂᒃ ᑲᑭᓐᓇᖅᑐᖃᖅᑐᓂᒃ ᐱᕈᖅᕕᐅᓕᕌᖓᑦ ᐃᓱᐊᖏᑦᔪᑎᒃᓴᐅᓂᐊᖅᑐᓂᒃ ᐃᑯᐊᓪᓚᒃᐸᒃᐸᒃᑲ. 
5ᐃᓄᖁᑎᒪ ᐊᑭᕋᖏᓐᓄᑦ ᓴᐳᑦᔨᔨᒋᔭᐅᔪᒪᒍᒪ, ᐅᕙᓐᓄᑦ ᐃᓚᓐᓂᖅᓴᖅᑳᓚᐅᖅᓕᑦ ᐄᓛᒃ ᐅᕙᓐᓄᑦ ᐃᓚᓐᓂᖅᓴᖅᑳᕆᐊᖃᖅᐳᑦ.”
6ᐅᓪᓗᓂ ᓇᓪᓕᐅᑎᔪᒫᖅᑐᓂ, ᔧᑰᑉ ᑭᖑᕚᖏᑦ ᐊᒫᖃᓕᕈᒫᖅᐳᑦ; ᐄᓴᕅᓕ ᓇᐹᖅᑐᒃᓴᑎᑐᑦ ᐱᕈᖅᑐᒃᓴᖃᓕᖅᓗᓂ, ᓄᓇᖅᔪᐊᖅᓗ ᐸᐅᕐᖓᖃᓕᕈᒫᖅᐳᖅ ᑖᒃᑯᓇᓐᖓᑦ ᐱᔪᓂᒃ.
7ᐄᓴᕅᓕᒥᐅᑦ ᓱᒋᐊᖅᑕᐅᓯᒪᓗᐊᖏᓐᓂᖅᓴᐅᕗᑦ ᐊᑭᕋᕐᖕᒥᒃᑎᑐᑦ, ᐅᓇᑕᖅᑎᖁᑎᖏᓪᓗ ᐅᓄᖅᑐᕌᖅᑕᐅᓯᒪᖏᓐᓂᖅᓴᐅᓪᓗᑎᒃ. 
8ᐊᑕᓂᐅᑉ ᐃᓄᖁᑎᓂ ᓱᒋᐊᓚᐅᕐᖕᒪᒋᑦ ᐊᐅᓪᓚᕈᑦᔭᐅᑎᓪᓗᒋᑦ ᓄᓇᒋᔭᖓᓐᓂᑦ. ᐊᐅᓪᓚᕈᑎᓚᐅᖅᐰᑦ ᐊᓄᕆᖅᔪᐊᕐᖕᒥᒃ ᐊᓄᕌᖅᑎᑦᓯᓪᓗᓂ ᓯᕿᓂᐅᑉ ᓄᐃᕕᐊᑕ ᓇᓛᓂᓐᖔᖅᑐᒥᒃ. 
9ᑍᒤᒻᒪᑦ ᑕᒪᑐᒧᖓ ᔧᑰᑉ ᐊᔪᖅᑐᓕᓯᒪᓂᖏᑦ ᐃᓱᒪᒋᔪᓐᓁᖅᑕᐅᔪᓐᓇᖅᓯᔪᒫᖅᐳᑦ, ᑭᓯᐊᓂ ᐅᒃᐱᖏᑦᑐᑦ ᒎᑎᓐᖑᐊᖏᑦ ᐅᔭᕋᖕᓂᑦ ᓴᓇᓯᒪᔪᑦ ᓯᖃᓪᓕᔭᐅᓗᑎᒃ ᓱᓇᐅᔪᓐᓃᖅᑎᑕᐅᒃᐸᑕ. ᒎᑎᓐᖑᐊᒧᑦ ᐊᓯᕋᒧᑦ ᑐᒃᓯᐊᖅᓗᑎᒃ ᐳᔫᖅᑎᑦᓯᑦᔪᑎᐅᖃᑦᑕᖅᑐᑦ ᐊᑐᖅᑕᐅᔪᓐᓃᖅᐸᑕ.
10ᐃᒡᓗᒐᓴᒡᔪᐊᑦ ᐱᔭᐅᑦᔧᖅᓯᒪᓚᐅᖅᑐᑦ ᓯᖁᑦᑎᖅᑕᐅᓯᒪᕗᑦ ᓱᓇᑕᖃᕈᓐᓁᖅᓗᑎᒡᓗ ᐃᓄᖃᓚᐅᖅᓯᒪᖏᑦᑐᑎᑐᑦ, ᐃᒻᒧᒃᓯᐅᒊᑦ ᓄᕐᕋᖏᓐᓄᑦ ᓄᖅᑲᖓᕕᓐᖑᖅᐳᑦ ᓂᕆᓇᓱᒡᕕᑐᐃᓐᓇᐅᓕᖅᓗᑎᒡᓗ. 
11ᓇᐹᖅᑐᖏᑕ ᐊᕙᓚᖓᔪᖏᑦ ᐸᓐᓇᑰᓕᕋᒥᒃ ᓇᑲᑎᖅᓯᒪᓕᕐᖕᒪᑕ ᐊᕐᖕᓇᓄᑦ ᕿᔪᒃᓴᕆᔭᐅᔪᒪᓪᓗᑎᒃ ᑲᑎᖅᓱᖅᑕᐅᕙᓕᖅᐳᑦ ᐃᓄᐃᑦ ᑐᑭᓯᓇᓱᓚᐅᖏᒻᒪᑕ, ᑍᒤᒻᒪᑦ ᒎᑎᐅᑉ ᑖᒃᑯᓂᖓ ᐱᓐᖑᖅᑎᑦᓯᓚᐅᖅᑑᑉ ᐃᓚᑦᓱᒋᓂᐊᕈᓐᓃᖅᐰᑦ ᓂᑲᒋᓂᐊᕈᓐᓃᖅᓗᒋᓪᓗ.
12ᐅᓪᓗᖅ ᑕᒪᓐᓇ ᓇᓪᓕᐅᑎᒃᐸᑦ ᑰᖕᒥᑦ ᐃᕗᕅᑎᒥᑦ ᐱᒋᐊᖅᓗᒍ ᐃᑦᔨᑉᑎᒥᐅᑦ ᓄᓇᖓᑦᑕ ᑭᒡᓕᖓ ᑎᑭᓪᓗᒍ, ᐊᑕᓂᐅᑉ ᐃᓄᖁᑎᓂ ᐊᑕᐅᓯᐅᓈᖅᑎᖅᓗᒋᑦ ᑲᑎᖅᓱᕈᒫᖅᐰᑦ, ᓂᐊᖂᔭᒃᓴᒥᒃ ᐃᕖᔧᑦᔪᑎᑐᑦ ᐃᕖᔧᕕᖕᒥ.
13ᐅᓪᓗᖅ ᑕᒪᓐᓇ ᓇᓪᓕᐅᑎᒃᐸᑦ, ᑎᑦᑐᓚᐅᑦ ᓂᓪᓕᕈᒫᖅᐳᖅ ᐅᑎᖁᔨᑦᔪᑕᐅᔪᖅ ᐄᓴᕅᓕᒥᐅᓂᒃ ᐊᐅᓪᓚᕈᑦᔭᐅᓯᒪᔪᓂᒃ ᓄᓇᑐᖃᕐᖕᒥᖕᓂᑦ ᐊᓯᕆᐊᒧᑦ ᐃᑦᔨᑉᑎᒧᓪᓗ, ᕾᔪᒫᖅᐳᑦ ᐊᑕᓂᖅᓗ ᑐᒃᓯᐊᖅᕕᒋᓗᒍ ᔪᕉᓴᓚᒥ ᖃᖅᑲᒥ ᐃᑦᔪᕐᖕᓁᑦᑐᒥ.
