1ᑍᕕᑎ ᖃᖅᑲᐅᑉ ᖃᖓᓂᒃ ᕿᒤᕋᑖᖅᑎᓪᓗᒍ, ᑲᑎᔭᐅᑲᓪᓚᓚᐅᖅᐳᖅ ᔨᐸᒧᑦ, ᒥᐱᐳᓴᑎᐅᑉ ᐱᔨᖓᓄᑦ, ᓇᒃᓴᖅᓗᓂ ᓯᐅᑎᖅᑯᖅᑐᔫᖕᓂᒃ ᒪᕐᕉᖕᓂᒃ ᐅᓯᔫᖕᓂᒃ 200-ᓂᒃ ᓂᐅᖂᔭᓂᒃ, 100-ᓂᒃ ᐊᕕᒃᑐᖅᓯᒪᔪᓂᒃ ᐸᐅᕐᖓᐅᔭᓂᒃ, 100-ᓂᒃ ᐊᑦᔨᒌᖏᑦᑐᓂᒃ ᐱᕈᖅᑐᓂᒃ ᓰᕐᖕᓇᖅᑐᓂᒃ, ᕿᓯᖕᒥᒡᓗ ᐃᒃᐱᐊᖅᔪᖕᒥᒃ ᕔᓂᒥᒃ ᑕᑕᑦᑐᒥᒃ. 
2ᐊᖓᔪᖅᑳᖅᔪᐊᑉ ᑍᕕᑎᐅᑉ ᐊᐱᕆᕚ, “ᓱᖕᒪᓄᑯᐊ ᓇᒃᓴᖅᐱᒋᑦ?”
3ᐊᖓᔪᖅᑳᖅᔪᐊᑉ ᐊᐱᕆᕚ, “ᓇᐅᒡᓕ ᒥᐱᐳᓴᑎ, ᐊᖓᔪᖅᑳᕕᑦ ᐃᕐᖑᑕᖓ?”
4ᐊᖓᔪᖅᑳᖅᔪᐊᑉ ᔨᐸ ᐅᖃᐅᑎᕚ, “ᒥᐱᐳᓴᑎᐅᑉ ᐱᒋᓚᐅᖅᑕᓕᒫᖏᑦ ᐱᑖᕆᓂᐊᓕᖅᐸᑎᑦ.”
5ᐊᖓᔪᖅᑳᖅᔪᐊᖅ ᑍᕕᑎ ᑎᑭᓐᓇᒥ ᐸᕼᐅᕆᒻᒧᑦ, ᓴᐅᓕᐅᑉ ᐃᓚᖓᑕ ᐃᓚᖓᑦ ᒋᕋᐅᑉ ᐃᕐᖕᓂᖓ ᓯᒥᐂ, ᐸᕐᕆᐊᖅᐳᖅ ᐅᖃᕐᖕᓂᖅᓗᐊᕕᒋᓪᓗᒍ ᐅᐸᒃᐸᓪᓕᐊᓪᓗᓂᐅᒃ. 
6ᓯᒤ ᒥᓪᓗᓕᓚᐅᖅᐳᖅ ᐅᔭᕋᖕᓄᑦ ᑍᕕᑎᒧᑦ ᐊᖓᔪᖅᑳᖁᑎᖏᓐᓂᒡᓗ; ᑍᕕᑎ ᐅᖓᓗᔭᐅᓯᒪᒐᓗᐊᖅᑎᓪᓗᒍ ᐃᓄᖁᑎᒥᓄᑦ ᓴᐳᓐᓂᐊᖅᑎᒥᓄᓪᓗ ᑕᓕᖅᐱᐊᓂ ᓴᐅᒥᐊᓂᓗ. 
7ᓯᒥᐂᑉ ᐅᖃᕐᖕᓂᖅᓗᐊᕕᒋᓚᐅᖅᐹ ᐅᖃᐅᑎᓪᓗᒍᓗ, “ᐊᐅᓪᓚᓚᐅᕆᑦ! ᐊᐅᓪᓚᓚᐅᕆᑦ! ᑐᖁᕅᔩ! ᐱᖁᔭᓂᒃ ᓯᖁᑦᑎᕆᔩ! 
8ᓴᐅᓕ ᐊᖓᔪᖅᑲᐅᕕᖓᓂᒃ ᐊᖅᓵᓚᐅᕋᕕᐅᒃ, ᒫᓐᓇᓕ ᐊᑕᓂᐅᑉ ᓱᒋᐊᖅᐹᑎᑦ ᑐᖁᕅᓚᐅᕐᖕᓂᕐᖕᓄᑦ ᓴᐅᓕᐅᑉ ᐃᓚᖏᓐᓂᒃ ᐅᓄᖅᑐᓂᒃ; ᐊᑕᓂᐅᑉ ᐊᖓᔪᖅᑲᐅᕕᒃ ᑐᓂᕚ ᐃᕐᖕᓂᕐᖕᓄᑦ ᐋᑉᓴᓚᒻᒧᑦ, ᓱᒃᑯᑕᐅᓕᖅᐳᑎᑦ ᑐᖁᕅᔩ!”
9ᑕᕝᕙ ᐊᐱᓮ, ᔨᕈᐃᐊᐅᑉ ᐃᕐᖕᓂᖓ ᐊᖓᔪᖅᑳᖅᔪᐊᕐᖕᒧᑦ ᐅᖃᖅᐳᖅ, “ᓱᖕᒪᓄᓇ ᕿᒻᒥᕈᓗᒃ ᑐᖁᖓᔪᖅ ᐃᓕᖕᓂᒃ ᓇᕐᕈᓇᖅᓯᑎᑦᓯᑎᓪᓗᒍ ᓱᖁᑎᒋᖏᑉᐱᐅᒃ? ᐅᐸᒡᓗᒍ ᓂᐊᖁᐊ ᓇᑲᓚᐅᖅᓚᒍ!”
10ᐊᖓᔪᖅᑳᖅᔪᐊᖅᓕ ᐅᖃᖅᐳᖅ ᐊᐱᓮᒧᑦ ᐊᖓᔪᐊᓄᓪᓗ ᔪᐊᐱᒧᑦ, “ᑕᒪᓐᓇ ᐱᓇᓱᐊᒐᕆᓐᖏᓚᓯᒃ ᔨᕈᐃᐊᐅᑉ ᐃᕐᖕᓂᖏᒃ, ᓇᕐᕈᓇᖅᓯᑎᑉᐹᖓ ᐊᑕᓂᐅᑉ ᐱᖁᔨᓂᖓᒍᑦ ᐅᖃᖅᑎᑕᐅᒃᐸᑦ, ‘ᑍᕕᑎ ᓇᕐᕈᓇᖅᓯᓕ’ ᑍᒤᓕᐅᓚᐅᖅᓕ, ᑭᓇᓖ ᐅᖃᕈᓐᓇᖅᐸ, ‘ᓱᖕᒪᑦ ᑍᒤᓕᐅᕐᖕᒪᖔᑦ?’” 
11ᑍᕕᑎᓗ ᐅᖃᖅᐳᖅ ᐊᐱᓮᒧᑦ ᐊᖓᔪᖅᑳᖁᑎᖏᓐᓄᓪᓗ, “ᓇᖕᒥᓂᖅ ᐃᕐᖕᓂᕐᖕᒪ ᑐᖁᓐᓇᓱᐊᖅᐹᖓ; ᖃᓄᐃᒻᒪᑦ ᑲᒪᓇᓱᐊᖅᐲᑦ ᑖᑦᓱᒥᖓ ᐱᑦᔭᒥᓂᒃᑯᓐᓂᒥᐅᑕᕐᖕᒥᒃ? ᐊᑕᓂᐅᑉ ᓇᕐᕈᓇᖅᓯᑎᑦᓯᖁᒃᐸᒍ ᑲᒪᒋᔭᐅᔭᕆᐊᖃᓐᖏᓚᖅ. 
12ᐊᑕᓂᐅᑉ ᖁᕕᐊᓱᖏᓐᓂᓐᓂᒃ ᖃᐅᔨᒍᓂᖓ, ᐊᑭᓕᕐᖕᓂᐊᖅᐹᖓ ᐱᐅᔪᒥᒃ ᐅᓪᓗᒥ ᓇᕐᕈᓇᖅᑎᑕᐅᓂᕋ ᐲᖔᖅᓗᓂᐅᒃ.” 
13ᑕᕝᕙ ᑍᕕᑎᓗ ᐃᓚᒋᔭᖏᓪᓗ ᑲᔪᓯᓚᐅᖅᐳᑦ ᐃᖏᕐᕋᓂᕐᖕᒥᓂᒃ, ᓯᒥᐂᑉ ᒪᓖᓐᓇᓚᐅᖅᐰᑦ ᖃᖅᑬᑦ ᐊᑭᐊᒍᑦ ᓯᕕᖓᔪᒃᑯᑦ ᐱᓱᒡᓗᓂ; ᓇᕐᕈᓇᖅᓯᑎᑦᓯᓪᓗᓂ ᐅᖃᓪᓔᓐᓇᓚᐅᖅᐳᖅ, ᒥᓪᓗᖅᓗᓂᓗ ᐅᔭᕋᖕᓄᑦ ᒪᕐᕋᕐᖕᒥᒡᓗ ᐃᒋᐅᖅᑬᕕᒋᓪᓗᒋᑦ. 
14ᐊᖓᔪᖅᑳᖅᔪᐊᓪᓗ ᐃᓚᒋᔭᖏᓪᓗ ᑕᖃᓪᓗᑎᒃ ᔪᐊᕐᑕᓂᐅᑉ ᑰᖓᓄᑦ ᑎᑭᓚᐅᖅᐳᑦ, ᑕᕝᕙᓂᓗ ᑕᕾᖅᓯᓕᖅᓗᑎᒃ.
15ᐋᑉᓴᓚᒻ ᐄᓴᕅᓕᒥᐅᓕᒫᓪᓗ ᐃᓚᒋᔭᖏᑦ ᔪᕉᓴᓚᒧᐊᓚᐅᖅᐳᑦ, ᐊᕼᐃᑐᐱᓕᓗ ᐃᓚᒋᓚᐅᖅᐹᑦ. 
16ᕼᐅᓮᓕ ᐊᑬᑎᒥᐅᑕᖅ, ᑍᕕᑎᐅᑉ ᐱᖃᓐᓇᕆᔭᖓ, ᐋᑉᓴᓚᒻᒥᒃ ᑲᑎᓯᒐᒥ, ᕾᒐᓪᓚᓚᐅᖅᐳᖅ, “ᐊᖓᔪᖅᑳᖅᔪᐊᖅ ᐊᑯᓂ ᐃᓅᓕ! ᐊᖓᔪᖅᑳᖅᔪᐊᖅ ᐊᑯᓂ ᐃᓅᓕ!”
17ᐋᑉᓴᓚᐅᑉ ᕼᐅᓮ ᐊᐱᕆᕚ, “ᖃᓄᐃᓕᓐᓂᖅᐱᑦ ᐱᖃᓐᓇᕆᔭᕐᖕᓄᑦ ᑍᕕᑎᒧᑦ? ᖃᓄᐃᒻᒪᑦ ᐊᐅᓪᓚᖃᑎᒋᓚᐅᖏᑉᐱᐅᒃ?”
18ᕼᐅᓮ ᐋᑉᓴᓚᒻᒧᑦ ᑭᐅᕗᖅ, “ᖃᓄᖅᓕ? ᑎᓕᔭᐅᓯᒪᕗᖓ ᐊᑕᓂᐅᑉ ᓂᕈᐊᖅᑕᖓᓄᑦ, ᐃᓄᖕᓄᑦ ᐄᓴᕅᓕᒥᐅᓕᒫᓄᓪᓗ; ᐃᓕᖕᓃᖏᓐᓇᕐᖕᓂᐊᖅᐳᖓ. 
19ᑭᓇᒥᒡᓕ ᐱᔨᑦᓯᖅᑐᒃᓴᐅᕗᖔ, ᐊᖓᔪᖅᑳᒪ ᐃᕐᖕᓂᖓᓂᒃ ᑭᓯᐊᓂ? ᐊᑖᑍᑦ ᐱᔨᑦᓯᓚᐅᕋᒃᑯ, ᒫᓐᓇᑦᑕᐅᖅ ᐱᔨᑦᓯᕐᖕᓂᐊᕆᕙᒋᑦ.”
20ᐋᑉᓴᓚᒻ ᓵᓚᐅᖅᐳᖅ ᐊᕼᐃᑐᐱᓕᒧᑦ, ᐅᖃᖅᓗᓂᓗ, “ᒫᓐᓇ ᑕᒫᓂᓕᕋᑦᑕ, ᖃᓄᐃᓕᐅᕆᐊᖃᓕᖅᐱᑕ?”
21ᐊᕼᐃᑐᐱᓕᓗ ᐋᑉᓴᓚᒻᒧᑦ ᑭᐅᕗᖅ, “ᐊᑖᑕᕕᑦ ᓄᓕᐊᖏᓐᓂᒃ ᐱᖃᑎᖃᕆᐊᖅᑐᓕᕆᑦ ᕿᒪᓚᐅᖅᑕᖏᓐᓂᒃ ᐊᖓᔪᖅᑳᖅᔪᐊᖃᖅᕕᒃ ᑲᒪᒋᔭᐅᖁᓪᓗᓂᐅᒃ; ᐄᓴᕅᓕᒥᐅᓕᒫᓪᓗ ᖃᐅᔨᓂᐊᖅᐳᑦ ᐊᑖᑕᕕᑦ ᐊᑭᕋᕆᓕᕐᖕᒪᑎᑦ, ᒪᓕᒃᑎᑎᓪᓗ ᑲᑦᓱᖎᖅᑎᑕᐅᒻᒪᕆᖕᓂᐊᖅᐳᑦ.” 
22ᑍᒤᒻᒪᑦ ᐊᖓᔪᖅᑳᖅᔪᐊᖃᖅᕕᐅᑉ ᖄᖓᓂ ᑐᐱᕐᖕᒥᒃ ᓇᑉᐰᓚᐅᖅᐳᑦ; ᐄᓴᕅᓕᒥᐅᓕᒫᓪᓗ ᑕᑯᓐᓇᖅᑎᓪᓗᒋᑦ ᐋᑉᓴᓚᒻ ᐃᑎᓚᐅᖅᐳᖅ ᐊᑖᑕᖓᑕᓗ ᓄᓕᐊᖏᑦ ᐃᓐᓇᖓᖃᑎᒋᓪᓗᒋᑦ.
23ᐊᕼᐃᑐᐱᓕᐅᑉ ᐃᓱᒻᒥᖅᑐᐃᑦᔪᑎᒋᔭᖏᑦ ᑍᑦᓱᒪᓂᐅᑎᓪᓗᒍ ᒪᓕᒐᒃᓴᓪᓚᕆᐅᑎᑕᐅᕙᓚᐅᖅᐳᖅ ᒎᑎᐅᑉ ᐅᖃᐅᓯᖓᑐᑦ; ᑕᒪᖏᖕᓄᑦ ᑍᕕᑎᒧᑦ ᐋᑉᓴᓚᒻᒧᓪᓗ.
