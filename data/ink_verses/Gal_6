1ᖃᑕᓐᖑᑎᒃᑲ, ᑕᒻᒪᕐᖕᓂᕐᖕᒧᑦ ᓵᓚᐅᔪᖃᖅᐸᑦ, ᐅᒃᐱᕐᖕᓂᖃᑦᓯᐊᖅᑐᓯᒍᑦ ᐋᖅᑭᓱᒐᒃᓴᕆᕙᓯ ᐊᓂᕐᖕᓂᒃᑯᑦ ᐃᓴᒋᑦᓯᐊᖅᓗᒍ. ᓇᖕᒥᓂᖅᓗ ᖃᐅᔨᓴᑦᓯᐊᖅᓗᑎᑦ, ᐆᒃᑐᖅᓗᒃᑕᐅᓕᖁᓇᑎᑦᑕᐅᖅ ᑍᒤᑦᑐᒧᑦ. 
2ᐅᖁᒤᑦᑐᑎᒍᑦ ᐃᑲᔪᖃᑦᑕᐅᑎᖃᑦᑕᕆᑦᓯ, ᑍᒤᓕᐅᕈᑦᓯ ᑕᕝᕙ ᙭ᔅᑑᓯᐅᑉ ᐱᖁᔭᖓᓂᒃ ᓈᓚᖕᓂᐊᖅᐳᓯ. 
3ᐱᐅᔪᕆᔪᖃᖅᐸᓪᓕ ᓱᓇᐅᖏᑦᑑᒐᓗᐊᖅᓗᓂ, ᑖᓐᓇ ᓇᖕᒥᓂᕐᖕᒥᓂᒃ ᐅᐃᕕᕐᕆᕗᖅ. 
4ᓇᖕᒥᓂᖅᓕ ᐱᓂᐊᕐᖕᓂᒥᖕᓂᒃ ᖃᐅᔨᓴᖅᓕᑦ, ᐱᓂᐊᕐᖕᓂᖓ ᐱᐅᔫᒃᐸᑦ, ᑕᕝᕙ ᐱᓇᓱᐊᓚᐅᖅᑕᒥᓂᒃ ᐅᐱᒍᓲᑎᖃᕈᓐᓇᕋᔭᖅᐳᖅ, ᐊᓯᒥ ᐱᓂᐊᕐᖕᓂᕆᓯᒪᔭᖏᓐᓂᒃ ᐃᓱᒪᖏᓪᓗᓂ. 
5ᐃᓄᓕᒫᑦ ᐊᒡᔭᒐᒃᓴᒥᖕᓂᒃ ᐊᑐᓂᑦ ᐊᒡᔭᖅᓯᔭᕆᐊᖃᕐᖕᒪᑕ.
6ᐅᒃᐱᕐᖕᓂᕐᖕᒥᒃ ᐊᔪᕆᖅᑐᖅᑕᐅᔪᖅ ᐃᓕᓮᔨᒥᓂᒃ ᑲᑐᑦᔨᖃᑎᖃᖅᑐᒃᓴᐅᕗᖅ ᐱᐅᔪᓂᒃ ᐱᓯᒪᔭᓕᒫᒥᓂᒃ.
7ᐅᐃᕕᕐᕆᔭᐅᑦᑍᓕᒋᑦᓯ; ᒎᑎ ᒥᑕᐅᑎᒋᔭᒃᓴᐅᖏᒻᒪᑦ, ᐃᓄᒃ ᓇᖕᒥᓂᖅ ᑲᓐᖓᖅᓲᑎᒋᓚᐅᖅᑕᒥᓂᒃ ᑲᑎᖅᓱᐃᔪᒫᕐᖕᒪᑦ. 
8ᑎᒥᐅᑉ ᐱᔪᒪᔭᖓ ᒪᓕᒡᓗᒍ ᑎᒥᒥᓄᑦ ᑲᓐᖓᖅᓱᐃᔪᖅ ᑕᕝᕙᓐᖓᑦ ᑲᑎᖅᓱᐃᔪᒫᖅᐳᖅ ᐊᓯᕈᖅᑕᐅᑦᔪᑎᒃᓴᒥᓂᒃ; ᐊᓂᕐᖕᓂᕐᖕᒧᓪᓕ ᑲᓐᖓᖅᓱᐃᒃᐸᑦ ᐊᓂᕐᖕᓂᕐᖕᒥᑦᑕᐅᖅ ᑲᑎᖅᓱᐃᔪᒫᖅᐳᖅ ᐃᓄᓯᕐᖕᒥᒃ ᓄᖑᓱᐃᑦᑐᒥᒃ. 
9ᑍᒤᒻᒪᑦ ᐱᐅᔪᒥᒃ ᐱᓇᓱᐊᕐᖕᓂᕆᔭᕗᑦ ᐃᕿᐊᓐᖒᑎᑦᑍᓕᓚᕗᑦ; ᓄᖅᑲᐅᑎᖏᒃᑯᑦᑎᒍ, ᑕᕝᕙ ᑲᑎᖅᓱᓕᕈᒫᖅᐸᕗᑦ ᑲᓐᖓᖅᓲᑎᒋᓯᒪᔭᕗᑦ. 
10ᑍᒤᒻᒪᑦ, ᐱᕕᒃᓴᖃᕐᖕᓂᑦᑎᓐᓂ, ᐃᓅᖃᑎᓕᒫᑦᑎᓐᓂᒃ ᐱᓂᐊᖅᕕᖃᑦᓯᐊᖅᑐᒃᓴᐅᕗᒍᑦ, ᐅᒃᐱᖅᑑᖃᑎᕗᓪᓕ ᐱᓗᐊᖅᓗᒋᑦ.
11ᑕᑯᕗᓯ ᑎᑎᕋᖅᑕᒃᑲ ᐊᖏᔫᑕᐅᖕᒪᑕ ᓇᖕᒥᓂᖅ ᑎᑎᕋᕋᒃᑭᑦ. 
12ᑍᒃᑯᐊ ᑎᒥᒃᑯᑦ ᖁᕕᐊᒋᔭᐅᔪᒪᔪᑦ ᐃᓕᑦᓯᓐᓂᒃ ᑭᐱᔭᐅᖁᔨᕗᑦ, ᑍᒤᓕᐅᖅᐳᓪᓕ ᐊᑭᕋᖅᑐᖅᑕᐅᔪᒪᓇᑎᒃ ᙭ᔅᑑᓯᐅᑉ ᓴᓐᓂᖓᔪᓕᖓ ᐱᓪᓗᒍ. 
13ᑭᐱᔭᐅᓯᒪᔫᒐᓗᐊᑦ ᐱᖁᔭᓂᒃ ᓈᓚᒃᐸᖏᒻᒥᖕᒪᑕ; ᑭᐱᔭᐅᓯᒪᖁᕚᓯᓗ ᓂᖅᑐᕐᖕᓇᐅᑎᖃᕈᒪᓪᓗᑎᒃ ᑭᐱᔭᐅᓂᐅᑉ ᐊᑐᖅᑕᐅᔭᕆᐊᖃᕐᖕᓂᖓᓂᒃ ᐊᑐᖅᑎᑦᓯᓂᕐᖕᒥᖕᓂᒃ ᐃᓕᑦᓯᓐᓂᒃ. 
14ᐅᕙᓐᓄᓪᓕ, ᓂᖅᑐᕐᖕᓇᐅᑎᒃᓴᑑᕗᖅ ᐊᑕᓂᑦᑕ ᔩᓱᓯ ᙭ᔅᑑᓯᐅᑉ ᓴᓐᓂᖓᔪᓕᖕᒥ ᑐᖁᓂᕆᓚᐅᖅᑕᖓ; ᓴᓐᓂᖓᔪᓕᖕᒥᓗ ᑐᖁᓚᐅᕐᖕᓂᖓᓄᑦ ᓯᓚᖅᔪᐊᖅ ᑐᖁᖓᔪᑎᑐᑦ ᐅᕙᓐᓄᑦ ᑍᒤᑉᐳᖅ, ᐅᕙᖓᓗ ᑐᖁᖓᒋᓪᓗᖓ ᓯᓚᖅᔪᐊᕐᖕᒧᑦ. 
15ᑭᐱᓯᒪᒐᓗᐊᖅᐸᑕ ᑭᐱᓯᒪᖏᒃᑲᓗᐊᖅᐸᑕᓘᓐᓃᑦ ᐊᑐᓐᖏᓚᖅ; ᓄᑖᓐᖑᖅᑎᑕᐅᓂᖅᓕ ᐊᑐᖅᑐᑑᕗᖅ. 
16ᑕᒪᑐᒥᖓ ᒪᓕᒡᓗᑎᒃ ᐃᓅᔪᑦ ᖃᓄᐃᖏᑦᓯᐊᕐᖕᓇᖅᑑᑉ ᓈᒃᑭᒋᔭᐅᓂᐅᓪᓗ ᐃᓚᒋᓕᒋᑦ, ᒎᑎᐅᓪᓗ ᐃᓄᖁᑎᓕᒫᖏᑦ ᐄᓴᕅᓕᒥᐅᑦ.
17ᑭᖑᓪᓕᖅᐹᒥᒡᓕ ᓇᓕᑦᓯᓐᓄᑦ ᐅᖁᒤᓐᓇᖅᑐᒥᒃ ᐱᑎᑕᐅᔪᒪᓂᐊᕈᓐᓃᖅᐳᖓ; ᑎᒥᓐᓂ ᕿᓕᕈᒃᑲ ᔩᓱᓯᒥᐅᑕᐅᓂᕐᖕᒥᒃ ᓴᖅᑭᑎᑦᓯᖕᒪᑕ.
18ᐊᑕᓂᑦᑕ ᔩᓱᓯ ᙭ᔅᑑᓯᐅᑉ ᐱᔪᓐᓇᖅᑎᑦᓯᓂᖓᑕ ᐃᓚᒋᓕᓯ ᑕᒪᑦᓯ, ᖃᑕᓐᖑᑎᒃᑲ. ᐂᒥᓐ.
