1ᐊᑕᓂᐅᑉ ᐅᖃᐅᓯᖓᑕ ᑎᑭᑉᐹᖓ ᐅᖃᖅᓗᓂ: 
2“ᐃᓅᑉ ᐃᕐᖕᓂᖓ, ᓄᓇᖃᖅᐳᑎᑦ ᐊᑭᕋᖅᑐᕈᒪᔪᓂᒃ ᐃᓄᖃᖅᑐᓂᒃ, ᐃᔨᖃᕋᓗᐊᖅᐳᑦ ᑕᑯᔪᓐᓇᓐᖏᓚᑦ, ᓯᐅᑎᖃᕋᓗᐊᖅᐳᑦ ᑐᓴᕈᓐᓇᓐᖏᓚᑦ; ᐊᑭᕋᖅᑐᖅᑎᐅᒐᒥᒃ ᑭᖑᕚᖑᖃᑎᒌᑦ.
3ᑍᒤᒻᒪᑦ ᐃᓅᑉ ᐃᕐᖕᓂᖓ, ᓇᒃᓴᕐᖕᓂᐊᖅᑕᕐᖕᓂᒃ ᐴᖅᑬᓕᕆᑦ ᐅᓪᓘᓂᖓᓂ ᐊᐅᓪᓚᓕᕆᑦ ᐊᐅᓪᓚᕈᑦᔭᐅᓕᖅᑐᑐᑦ, ᐃᓄᐃᑦ ᑕᑯᓐᓇᖅᑎᓪᓗᒋᑦ; ᐊᐅᓪᓚᓕᕈᕕᑦ ᓄᓇᑦᓯ ᐊᓯᐊᓄᑦ ᐊᐅᓪᓚᕈᑦᔭᐅᓕᖅᑐᑎᑐᑦ ᓄᓇᑦᓯᓐᓂᑦ ᐱᓂᐊᖅᐳᑎᑦ ᑕᑯᓐᓈᖅᑎᓪᓗᒋᑦ. ᐃᒻᒪᖄ ᑐᑭᓯᓂᐊᖅᐳᑦ, ᐊᑭᕋᖅᑐᖅᑎᐅᒐᓗᐊᖅᓗᑎᒃ ᑭᖑᕚᖑᖃᑎᒌᑦ. 
4ᐅᓪᓘᓂᖓᓂ ᓇᒃᓴᕐᖕᓂᐊᖅᑕᑎᑦ ᐊᓐᓂᓯᔭᒃᓴᕆᕙᑎᑦ ᐃᓄᐃᑦ ᑕᒃᑯᐊᓂ, ᐊᐅᓪᓚᕈᑦᔭᐅᔪᑦ ᓇᒃᓴᖅᐸᒃᑕᖏᑎᑐᑦ; ᐅᓐᓄᓕᖅᐸᑦ ᐊᐅᓪᓚᖅᑐᒃᓴᐅᕗᑎᑦ ᑕᑯᓐᓇᖅᑎᓪᓗᒋᑦ, ᐃᓄᐃᑦ ᐊᐅᓪᓚᕈᑦᔭᐅᓕᖅᑐᑦ ᐊᐅᓪᓚᕈᑦᔭᐅᕙᖕᓂᖏᑎᑐᑦ. 
5ᐊᑭᓐᓇᖅ ᐊᖕᒪᖅᓗᒍ ᑕᑯᓐᓇᖅᑎᓪᓗᒋᑦ, ᑕᕝᕘᓇ ᐊᓂᔪᒃᓴᐅᕗᑎᑦ. 
6ᑕᑯᓐᓇᖅᑎᓪᓗᒋᑦ ᓇᒃᓴᒐᒃᓴᑎᑦ ᐃᖅᓲᑎᔭᒃᓴᕆᕙᑎᑦ, ᑖᖅᑎᓪᓗᒍ ᐃᖅᓱᓕᖅᓗᒋᑦ; ᒪᑐᐊᖅᑐᒃᓴᐅᕗᑎᑦ ᓄᓇ ᑕᑯᓐᓇᕐᖕᓂᐊᖏᓐᓇᕕᐅᒃ; ᓇᓗᓁᒃᑯᑕᒃᓴᓐᖑᖅᑎᓐᓇᒃᑭᑦ ᐄᓴᕅᓕᐅᑉ ᑭᖑᕚᖏᓐᓄᑦ.”
7ᑎᓕᔭᐅᓂᕋ ᒪᓕᒡᓗᒍ ᐱᓇᓱᐊᓚᐅᖅᐳᖓ. ᐅᓪᓘᑎᓪᓗᒍ ᓇᒃᓴᕐᖕᓂᐊᖅᑕᒃᑲ ᐊᓐᓂᓯᓚᐅᖅᐸᒃᑲ, ᐊᐅᓪᓚᕈᑦᔭᐅᓕᖅᑐᑦ ᓇᒃᓴᖅᐸᒃᑕᖏᑦᑎᑐᑦ, ᐅᓐᓄᖕᒪᑦ ᐊᑭᓐᓇᖅ ᐊᖕᒪᖅᐸᕋ ᐊᒡᒐᓐᓄᑦ; ᑖᖅᓯᑎᓪᓗᒍ ᐊᐅᓪᓚᖅᐳᖓ, ᐃᓄᐃᑦ ᑕᑯᓐᓇᖅᑎᓪᓗᒋᑦ ᓇᒃᓴᕐᖕᓂᐊᖅᑕᒃᑲ ᓇᖕᒥᐅᑎᓪᓗᒋᑦ ᐱᓱᓯᕗᖓ.
8ᐅᓪᓛᖑᓕᕐᖕᒪᑦ ᐊᑕᓂᐅᑉ ᐅᖃᐅᓯᖓᑕ ᑎᑭᑉᐹᖓ: 
9“ᐃᓅᑉ ᐃᕐᖕᓂᖓ, ᐄᓴᕅᓕᐅᑉ ᑭᖑᕚᖏᓐᓄᑦ ᐊᑭᕋᖅᑐᖅᑎᓄᑦ, ᐊᐱᕆᔭᐅᓚᐅᓐᖏᓚᑏᑦ, ‘ᖃᓄᐃᓕᐅᓕᖅᐱᑦ?’ 
10ᐅᖃᐅᑎᒃᑭᑦ, ‘ᐊᑕᓂᖅ ᒎᑎ ᐅᖃᖅᐳᖅ: ᑕᒪᓐᓇ ᐅᖃᐅᓯᐅᖁᔭᕋ ᑐᕌᖓᕗᖅ ᐊᖓᔪᖅᑳᓄᑦ ᔪᕉᓴᓚᒦᑦᑐᓄᑦ ᐄᓴᕅᓕᐅᓪᓗ ᑭᖑᕚᖏᓐᓄᑦ ᑕᒤᓐᓄᑦ ᑕᕝᕙᓃᑦᑐᓄᑦ.’ 
11ᐅᖃᐅᑎᒃᑭᑦ, ‘ᐊᑐᓚᐅᖅᑕᕋ ᓇᓗᓁᒃᑯᑕᐅᕗᖅ ᐃᓕᑦᓯᓐᓄᑦ: ᑍᒫᒃᑕᐅᖅ ᑖᒃᑯᐊ ᐱᓂᐊᖅᕕᐅᔪᒫᖅᐳᑦ; ᐊᐅᓪᓚᕈᑦᔭᐅᔪᒫᖅᐳᑦ ᑎᒍᔭᐅᓗᑎᒃ.’ 
12ᑖᒃᑯᓄᖓ ᐊᖓᔪᖅᑳᖑᔪᖅ ᓇᒃᓴᕐᖕᓂᐊᖅᑕᒥᖕᓂᒃ ᐃᖅᓲᑦᔨᔪᒫᖅᐳᖅ ᑖᖅᑎᓪᓗᒍ, ᐊᓂᔪᒫᖅᐳᖅ; ᐊᑭᓐᓇᖅ ᐊᖕᒪᖅᓗᒍ ᑕᕝᕗᓇ ᐊᓂᔪᒫᖅᐳᖅ; ᒪᑐᐊᖅᓗᓂᓗ, ᓄᓇᒥᒃ ᑕᑯᓐᓇᕈᒪᓇᓂ. 
13ᓄᓗᐊᓐᓄᓪᓕ ᐅᓕᒍᒫᖅᐸᕋ, ᓂᒐᖅᑎᓪᓗᒍᓗ ᓂᒐᖁᑎᓐᓄᑦ; ᐹᐱᓘᓂᒧᐊᕈᑎᓗᒍᓗ ᓄᓇᒧᑦ ᑲᐅᓪᑎᐊᒧᑦ, ᑕᑯᔪᒫᓐᖏᓛᓕ; ᑕᕝᕙᓂᓗ ᑐᖁᔪᒫᖅᐳᖅ. 
14ᓇᒧᑐᐃᓐᓇᖅ ᓯᐊᒻᒪᖅᑎᑦᓱᒫᖅᐸᒃᑲ ᐊᓐᓄᕌᖅᕕᐅᕙᒃᑐᓕᒫᓄᑦ ᐃᓚᒋᔭᓕᒫᖏᑦ, ᐃᑲᔪᖅᑎᖏᑦ ᐅᓇᑕᖅᑐᒃᓴᖁᑎᖏᓪᓗ; ᓴᕕᒡᔪᐊᖅᓗ ᐊᒧᓗᒍ ᒪᓕᒍᒫᖅᐸᒃᑲ.
15ᖃᐅᔨᓕᕈᒫᖅᐳᓪᓗ ᐅᕙᖓᐅᒐᒪ ᐊᑕᓂᖅ, ᐊᐅᓪᓚᖅᑎᒃᑯᒃᑭᑦ ᐃᓅᖃᑎᒌᒡᔪᐊᓄᑦ ᓯᐊᒻᒪᖅᑎᒃᑯᒃᑭᓪᓗ ᓄᓇᓕᒡᔪᐊᓄᑦ. 
16ᐊᒥᐊᒃᑯᖃᖅᑎᑦᓱᒫᖅᐸᒃᑲᓕ ᐅᓄᖏᑦᑐᓂᒃ ᓴᕕᒡᔪᐊᒥᑦ ᐊᓐᓇᒃᑐᓂᒃ, ᑳᖕᓇᖅᑐᖅᔪᐊᒥᑦ ᐋᓐᓂᐊᓇᖅᑐᓂᓪᓗ, ᐅᓂᒃᑳᕈᓐᓇᖅᓯᖁᓪᓗᒋᑦ ᒎᑎᒧᑦ ᓇᕐᕈᓇᖅᑐᓂᒃ ᐱᓂᐊᕐᖕᓂᕆᓚᐅᖅᑕᒥᖕᓂᒃ ᐃᓅᖃᑎᒌᒡᔪᐊᓃᓕᕈᑎᒃ ᓇᔪᓕᖅᑕᒥᖕᓂ, ᖃᐅᔨᓕᖁᓪᓗᒋᓪᓗ ᐅᕙᖓᐅᒐᒪ ᐊᑕᓂᖅ.”
17ᓱᓕ ᐊᑕᓂᐅᑉ ᐅᖃᐅᓯᖓᑕ ᑎᑭᑉᐹᖓ ᐅᖃᖅᓗᓂ: 
18“ᐃᓅᑉ ᐃᕐᖕᓂᖓ, ᓴᔪᒃᓱᖅᓗᑎᑦ ᓂᕆᒋᑦ, ᐃᒥᖅᓗᑎᓪᓗ ᓴᔪᒡᓗᑎᑦ ᑲᑉᐱᐊᓱᖕᓂᕐᖕᒧᑦ. 
19ᐃᓄᐃᑦ ᑕᕝᕙᓂ ᓄᓇᓖᑦ ᐅᖃᐅᑎᒃᑭᑦ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ ᔪᕉᓴᓚᒥᐅᑦ ᐱᑦᔪᑎᒋᓪᓗᒋᑦ ᐄᓴᕅᓕᒥ ᓄᓇᓖᑦ: ᓂᕆᔪᒫᖅᐳᑦ ᑲᑉᐱᐊᓱᒡᓗᑎᒃ, ᐃᒥᕈᒫᖅᐳᓪᓗ ᐃᓱᒪᔮᖅᓗᑎᒃ, ᓄᓇᖓᑦ ᓱᓁᕈᑦᔭᐅᔪᒫᕐᖕᒪᑦ, ᑕᕝᕙᓃᑦᑐᓕᒫᑦ ᐱᕋᔭᖕᓂᒃᑯᑦ ᐃᓅᓂᖏᓐᓄᑦ. 
20ᐃᒡᓗᒐᓴᒡᔪᐊᑦ ᒫᓐᓇ ᐃᓄᓖᑦ ᓱᒃᑯᑎᖅᑕᐅᔪᒫᖅᐳᑦ, ᓄᓇᓗ ᑕᒪᓐᓇ ᓱᓇᑕᖃᕈᓐᓃᖅᓗᓂ; ᑕᕝᕙ ᖃᐅᔨᔪᒫᖅᐳᓯ ᐅᕙᖓᐅᒐᒪ ᐊᑕᓂᖅ.”
21ᐊᑕᓂᐅᓪᓗ ᐅᖃᐅᓯᖓᑕ ᑎᑭᑉᐹᖓ: ᐅᖃᖅᓗᓂ, 
22“ᐃᓅᑉ ᐃᕐᖕᓂᖓ, ᖃᓄᐃᒻᒪᑦ ᐄᓴᕅᓕᒥᐅᑦ ᐅᖃᐅᓯᐅᒐᔪᒃᑐᒥᒃ ᐅᖃᖅᐸᒃᐸᑦ ᐃᒤᓕᔪᒥᒃ, ‘ᐊᑯᓂᐊᓘᓕᕋᓗᐊᕐᖕᒪᑦ ᑕᑯᑎᑕᐅᑦᔪᑎᓕᒫᑦ ᓱᓕ ᐊᑐᓕᓚᐅᖅᓯᒪᓐᖏᓚᑦ.’ 
23ᑍᒤᒻᒪᑦ ᐅᖃᐅᑎᓕᒃᑭᑦ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᐄᓴᕅᓕᒥᐅᓂᑦ ᐅᖃᐅᓯᐅᒐᔪᒃᑐᖅ ᓄᖅᑲᖅᑎᓐᓂᐊᓕᖅᐸᕋ, ᐄᓴᕅᓕᒥᐅᓄᑦ ᐅᖃᐅᓯᐅᒐᔪᖕᓂᐊᕈᓐᓃᖅᐳᖅ. ᐅᖃᐅᑎᓕᒃᑭᓪᓕ, ᐅᓪᓗᐃᑦ ᓇᓪᓕᐅᑎᕗᑦ ᑕᑯᑎᑕᐅᑦᔪᑎᓕᒫᑦ ᓇᓪᓕᐅᑎᓂᖏᑦ.
24ᐄᓴᕅᓕᐅᑉ ᑭᖑᕚᖏᓐᓂ ᓱᓕᖏᑦᑐᓂᒃ ᑕᑯᑎᑕᐅᔪᖃᖅᐸᖕᓂᐊᕈᓐᓁᖅᐳᖅ, ᓱᓕᖏᑦᑐᓂᒡᓗ ᑐᓴᕐᖕᓂᕆᔭᐅᔪᓂᒃ ᓇᓚᐅᑦᑍᔪᖃᖅᐸᒍᓐᓁᖅᓗᓂ. 
25ᐅᕙᖓᓕ ᐊᑕᓂᖅ ᐅᖃᐅᓯᕐᖕᒥᒃ ᐅᖃᕐᖕᓂᐊᓕᖅᐳᖓ, ᐅᖃᐅᓯᕆᔭᒃᑲᓗ ᐊᑑᑎᓂᐊᓕᖅᓗᑎᒃ. ᑭᖑᕙᕐᖕᓂᐊᕈᓐᓃᖅᐳᖅ, ᐃᓅᑎᓪᓗᓯ ᓱᓕ, ᐊᑭᕋᖅᑐᖅᑎᐅᓪᓗᓯ ᑭᖑᕚᖑᔪᓯ, ᐅᖃᐅᓰᑦ ᐅᖃᐅᓯᕆᔭᒃᑲ ᐊᑑᑎᑎᓐᓂᐊᓕᖅᐸᒃᑲ, ᐊᑕᓂᖅ ᒎᑎ ᐅᖃᖅᐳᖅ.”
26ᓱᓕ ᐊᑕᓂᐅᑉ ᐅᖃᐅᓯᖓᑕ ᑎᑭᑉᐹᖓ ᐅᖃᖅᓗᓂ: 
27“ᐃᓅᑉ ᐃᕐᖕᓂᖓ, ᑕᑯᒋᑦ, ᐄᓴᕅᓕᐅᑉ ᑭᖑᕚᖏᑦ ᐅᖃᖅᐳᑦ, ‘ᑕᑯᑎᑕᐅᓃᑦ ᐊᑐᕈᒫᖅᑐᓪᓗ ᐅᖃᐅᓯᕆᔭᖏᑦ ᖃᖓᑐᖄᓗᒃ+ ᑭᓯᐊᓂ ᐊᑐᕈᒫᖅᐳᑦ.’ 
28ᑍᒤᒻᒪᑦ ᐅᖃᐅᑎᓕᒃᑭᑦ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᐅᖃᐅᓯᒃᑲ ᑭᖑᕙᕐᖕᓂᐊᕈᓐᓃᖅᐳᑦ, ᐅᖃᐅᓰᑦ ᐅᖃᐅᓯᕆᔭᒃᑲ ᐊᑑᑎᓂᐊᓕᖅᐳᑦ, ᐊᑕᓂᖅ ᒎᑎ ᐅᖃᖅᐳᖅ.”
