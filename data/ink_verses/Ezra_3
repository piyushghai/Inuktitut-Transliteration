1ᑕᖅᑭᐅᑉ 7-ᒋᓕᖅᑕᖓᓂ, ᐄᓴᕅᓕᐅᑉ ᐃᓄᖏᑦ ᓄᓇᑖᖅᑐᐃᓐᓇᐅᓚᐅᖅᐳᑦ ᓄᓇᒥᖕᓂ, ᐃᓄᐃᓪᓗ ᑲᑎᓚᐅᖅᐳᑦ ᔪᕉᓴᓚᒥ ᐊᑕᐅᓯᐅᓕᖅᑲᖓᑦᓯᐊᖅᓗᑎᒃ. 
2ᔩᓱᐊᓗ ᔫᔭᑕᐅᑉ ᐃᕐᖕᓂᖓ, ᑐᓂᕐᕈᓯᖅᑎᑦᓯᔨᐅᖃᑎᖏᓪᓗ, ᔨᕈᐸᐱᐅᓗ ᓯᐅᓪᑎᐅᓕᐅᑉ ᐃᕐᖕᓂᖓ ᐃᓚᓂ ᐃᓚᒋᓪᓗᒋᑦ, ᐄᓴᕅᓕᒥᐅᑦ ᒎᑎᖓᑕ ᑐᓂᕐᕈᓯᕕᖓᓂᒃ ᐋᖅᑭᒃᓱᐃᓚᐅᖅᐳᑦ, ᑐᓂᕐᕈᑎᓂᒃ ᐃᑯᐊᓪᓔᔪᓐᓇᖅᓯᖁᓪᓗᒋᑦ ᒎᑎᐅᑉ ᐃᓄᖁᑎᖓᑕ ᒨᓯᓯᐅᑉ ᐱᖁᔭᖏᑕ ᐱᖁᔨᓂᖏᑦ ᒪᓕᒡᓗᒋᑦ. 
3ᑖᒃᑯᐊ ᐊᐅᓚᕈᑦᔭᐅᓯᒪᔪᕕᓃᑦ ᐅᑎᓚᐅᖅᑐᑦ ᐃᓄᖕᓂᒃ ᓄᓇᖃᖅᑐᓂ ᑲᑉᐱᐊᓱᒃᑲᓗᐊᖅᓱᑎᒃ, ᑐᓂᕐᕈᓯᖅᕕᖕᒥᒃ ᓴᓇᒋᐊᓯᐊᓚᐅᖅᐳᑦ ᐃᓂᑐᖃᖓᓂ, ᑐᓂᕐᕈᓯᕆᐊᓪᓚᖃᑦᑕᓕᓚᐅᕆᕗᑦ ᐃᑯᐊᓪᓔᓪᓗᑎ ᑐᓂᕐᕈᑎᓂᒃ ᐅᓪᓛᒃᑯᑦ ᐅᓐᓄᒃᑯᓪᓗ. 
4ᓇᓪᓕᐅᓐᓂᖅᓯᐅᓚᐅᕆᕗᑦ ᑐᐲᓐᓇᕐᖕᒥ ᐃᓂᖃᖃᑕᕐᖕᓂᕕᓂᕐᖕᒥᒃ ᑕᐸᓈᑯᒥᒃ, ᐊᒡᓚᖕᓂ ᐊᒡᓚᐅᑕᐅᓯᒪᓂᖓ ᒪᓕᒃᓗᒍ; ᖃᐅᑕᒫᓪᓗ ᑐᓂᕐᕈᓯᖃᑦᑕᓚᐅᖅᐳᑦ ᐅᓪᓗᒧᑦ ᑐᓂᕐᕈᓯᕆᐊᓕᖕᒥᖕᓂᒃ ᒪᓕᒃᓗᑎᒃ. 
5ᑭᖑᓂᖓᒍᓪᓗ ᑐᓂᕐᕈᓯᖃᑦᑕᓕᓚᐅᕆᕗᑦ ᑐᓂᕐᕈᓯᕈᑎᓪᓚᕆᖕᓂᒃ ᐃᑯᐊᓚᑎᑕᐅᓪᓗᑎᒃ, ᑐᓂᕐᕈᑏᓪᓗ ᑕᖅᑭᓂᕋᑖᒧᑦ ᓇᓪᓕᐅᓐᓂᖅᓯᐅᕈᑎᒧᑦ ᑐᓂᕐᕈᑎᒃᓮᑦ ᐊᓯᖏᓪᓗ ᓇᓪᓕᐅᓐᓂᑐᐃᓐᓁᑦ ᐊᑕᓂᕐᖕᒧᑦ ᐃᑦᔪᕐᖕᓁᑎᑕᐅᓯᒪᔪᑦ ᐊᑐᖅᑕᐅᖃᑦᑕᓚᐅᕆᕗᑦ, ᐃᓄᓕᒫᓪᓗ ᐃᓱᒪᖅᓱᖅᓗᑎᒃ ᑐᓂᕐᕈᓯᖃᑦᑕᓚᐅᖅᐳᑦ ᐊᑕᓂᕐᖕᒧᑦ ᐱᔪᒪᓂᑎᒃ ᒪᓕᒃᓗᒍ. 
6ᑐᒃᓯᐊᖅᕕᐅᑉ ᐋᖅᑭᒋᐊᖅᑕᐅᓂᖓ ᓱᓕ ᐱᒋᐊᖅᑕᐅᓚᐅᖏᒃᑲᓗᐊᖅᑎᓪᓗᒍ, ᑕᖅᑭᐅᑉ 7-ᖓᓂ ᐅᓪᓘᑉ ᓯᕗᓕᖅᐹᖓᓂ ᐱᒋᐊᓚᐅᖅᐳᑦ ᑐᓂᕐᕈᓯᖅᓱᑎᒃ ᐃᑯᐊᓚᑎᒋᐊᓕᖕᓂᒃ ᐊᑕᓂᕐᖕᒧᑦ.
7ᐃᓄᐃᑦ ᑮᓇᐅᔭᓂᒃ ᑐᓂᓯᓚᐅᖅᐳᑦ ᐊᑭᓕᐅᑎᒃᓴᓂᒃ ᐅᔭᕋᓕᕆᔨᓄᑦ ᕿᔪᓕᕆᔨᓄᓪᓗ ᑐᓂᓯᓚᐅᕆᕗᑦ ᓂᕿᒃᓴᓂᒃ, ᐃᒥᒐᒃᓴᓂᒡᓗ, ᓇᐹᖅᑑᓪᓗ ᐅᖅᓱᖏᓐᓂᒃ ᑐᔫᑎᒃᓴᓂᒃ ᐃᒡᓗᒐᓴᖕᓄᑦ ᑍᕆᒧᑦ ᓮᑐᓂᒧᓪᓗ ᑕᐅᖅᓰᒍᑎᒃᓴᓂᒃ ᓰᑕᕆᓄᑦ ᓯᑎᔪᓄᑦ ᓕᐸᓇᓂᒥᑦ ᐱᓯᒪᔪᓄᑦ, ᑎᑭᐅᑦᔭᐅᒐᔭᖅᑐᓄᑦ ᑕᕆᐅᒃᑯᑦ ᔮᐸᒃᑯᑦ, ᑕᒪᓐᓇ ᐱᓇᓱᐊᖅᑕᐅᓚᐅᖅᐳᖅ ᐊᖏᕈᑎᒋᔭᐅᓯᒪᖕᒪᑦ ᐊᖓᔪᖅᑳᖅᔪᐊᕐᖕᒧᑦ ᓮᕋᓯᒧᑦ ᐴᕐᓯᐊᒥᐅᒧᑦ. 
8ᑕᖅᑭᐅᑉ ᐂᑉᐸᖓᓂ ᐊᕐᕌᒎᑉ ᓯᕗᓪᓕᖅᐹᖓᓂ ᐅᑎᓚᐅᖅᑎᓪᓗᒋᑦ ᑐᒃᓯᐊᖅᕕᖕᒧᑦ ᔪᕉᓴᓚᒧᑦ, ᐱᓇᓱᐊᕆᐊᓯᓚᐅᖅᐳᑦ, ᔨᕈᐸᐱᐅᓪ ᓯᐅᓪᑎᐅᑉ ᐃᕐᖕᓂᖓ, ᔩᓱᐊᓗ ᔫᔭᑕᐅᑉ ᐃᕐᖕᓂᖓ, ᐊᓯᓕᒫᖏᓪᓗ ᓄᓇᖅᑲᑎᖏᑦ ᑐᓂᕐᕈᓯᖅᑎᑦᓯᔩᓪᓗ ᓕᕔᑎᓪᓗ, ᐊᓯᓕᒫᖏᓪᓗ ᐊᐅᓚᕈᑦᔭᐅᓯᒪᔪᕕᓃᑦ ᐅᑎᓚᐅᖅᑐᑦ ᔪᕉᓴᓚᒧᑦ, ᐃᑲᔪᖅᑎᒌᒃᓗᑎᒃ ᐱᓇᓱᐊᓕᓚᐅᖅᐳᑦ, ᓕᕔᑎᓕᒫᑦ ᐊᕐᕌᒍᓖᑦ 20-ᓂᒃ ᐅᖓᑖᓂᓗ ᑲᒪᔨᐅᑎᑕᐅᓚᐅᖅᐳᑦ ᑐᒃᓯᐊᖅᕕᖕᒥᒃ ᓴᓇᒋᐊᓕᖅᑎᓪᓗᒋᑦ. 
9ᓕᕔᑎ ᔩᓱᐊ ᐃᕐᖕᓂᖏᓪᓗ ᐃᓚᖏᓪᓗ, ᑲᑦᒤ-ᓗ ᐃᕐᖕᓂᖏᓪᓗ, ᔫᑕᐅᓪᓗ ᐃᓚᖏᑦ ᑲᑐᑦᔨᓪᓗᑎᒃ ᐃᑲᔪᓕᓚᐅᖅᐳᑦ ᑐᒃᓯᐊᖅᕕᒃ ᐋᖅᑭᒋᐊᖅᑕᐅᓕᖅᑎᓪᓗᒍ; ᐃᑲᔪᖅᑕᐅᓪᓗᑎᒃ ᓕᕔᑎᓄᑦ ᕼᐃᓇᑕᐅᑉ ᐃᕐᖕᓂᖏᓐᓄᑦ ᐃᓚᖏᓐᓄᓪᓗ. 
10ᐃᖅᑲᓁᔭᖅᑏᑦ ᑐᓐᖓᕕᓕᐅᓕᖅᑎᓪᓗᒋᑦ ᑐᒃᓯᐊᖅᕕᖕᒥᒃ, ᑐᓂᕐᕈᓯᖅᑎᑦᓯᔩᑦ ᐊᓐᓄᕌᖅᓯᒪᓪᓗᑎᒃ ᐃᓂᒥᓄᐊᓚᐅᖅᐳᑦ ᑎᑦᑐᓚᐅᓯᔭᖅᓱᑎᒃ, ᓕᕔᑏᓪᓗ ᐊᓴᐸᐅᑉ ᐃᕐᖕᓂᖏᑦ ᓂᑯᕕᖓᓚᐅᖅᐳᑦ ᓯᕙᓂᐅᑎᓕᔭᖅᓱᑎᒃ, ᓂᖅᑐᐃᓪᓗᑎᒃ ᐊᑕᓂᕐᖕᒥᒃ, ᒪᓕᒃᓱᑎᒃ ᐊᑐᖅᑕᐅᖁᔭᐅᓯᒪᔪᓂᒃ ᑍᕕᑎᒧᑦ ᐊᖓᔪᖅᑳᖅᔪᐊᕐᖕᒧᑦ. 
11ᐃᓐᖏᓚᐅᖅᐳᑦ ᐊᑕᓂᕐᖕᒥᒃ ᓂᖅᑐᐃᓪᓗᑎᒃ, ᓇᓪᓕᒃᑭᑕᖅᓗᑎᒃ ᐅᑎᖅᑕᕐᖕᓂᖓᓂᒃ:
12ᐅᓄᖅᑐᑦ ᐃᓐᓇᐅᓂᖅᓮᑦ ᑐᓂᕐᕈᓯᖅᑎᑦᓯᔩᑦ, ᓕᕔᑏᓪᓗ, ᐃᓚᒌᓄᓪᓗ ᐊᖓᔪᖅᑲᐅᔪᑦ ᑕᑯᓚᐅᖅᓯᒪᔪᑦ ᑐᒃᓯᐊᖅᕕᖕᒥᒃ ᓯᕗᓪᓕᕐᖕᒥᒃ, ᑕᑯᓐᓇᖅᑎᓪᓗᒋᑦ ᑐᒃᓯᐊᖅᕕᐅᑉ ᑐᓐᖓᕕᖓ ᐋᖅᑭᒃᑕᐅᓕᕐᖕᒪᑦ, ᕿᐊᓯᓪᓗᑎᒃ ᓂᐹᓕᓚᐅᖅᐳᑦ. ᐊᓯᖏᓪᓕ ᑍᑲᓃᑦᑐᑦ ᐅᓄᖅᑐᑦ ᕾᒐᓛᓚᐅᖅᐳᑦ ᖁᕕᐊᓱᖕᓂᕐᖕᒧᑦ. 
13ᑭᓇᒧᓪᓘᓐᓃᑦ ᖃᐅᔨᔭᐅᓚᐅᓐᖏᓚᖅ ᓇᓪᓕᐊᑦ ᕾᒐᓛᕐᖕᒪᖔᑕ ᖁᕕᐊᓱᖕᓂᕐᖕᒧᓪᓗ ᐃᓄᐃᑦ ᕿᐊᕙᓗᖏᑕ ᓂᐱᖃᓗᐊᕐᖕᓂᖏᓐᓄᑦ, ᓂᐱᖅᑯᖅᑐᓗᐊᕐᖕᓂᖏᓐᓄᓪᓗ ᐅᖓᓯᒃᑐᒥᑦ ᑐᓵᔭᐅᔪᓐᓇᓚᐅᖅᐳᑦ.
