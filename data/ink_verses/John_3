1ᐊᖑᑎᑕᖃᓚᐅᖅᐳᖅ ᐹᕋᓯᐅᖃᑕᔪᒥᒃ, ᓂᑯᑎᒨᓯᒥᒃ ᐊᑎᓕᖕᒥᒃ, ᔫᑎᓄᑦ ᐊᖓᔪᖅᑲᐅᔪᒥᒃ. 
2ᑖᓐᓇ ᐅᓐᓄᐊᒃᑯᑦ ᔩᓱᓯᒧᐊᖅᐳᖅ ᐅᖃᐅᑎᓪᓗᒍᓗ, “ᐊᔪᕆᖅᑐᐃᔩ, ᖃᐅᔨᒪᕗᒍᑦ ᒎᑎᒥᑦ ᐱᓯᒪᓪᓗᑎᑦ ᐊᔪᕆᖅᑐᐃᔨᐅᒐᕕᑦ; ᐃᓕᒃᑐᑦ ᓇᓗᓁᒃᑯᑕᕐᖕᓂᒃ ᐱᔪᖃᕈᓐᓇᖏᒻᒪᑦ, ᒎᑎᐅᑉ ᓇᔪᖏᑉᐸᒍ.”
3ᔩᓱᓯᐅᑉ ᑭᐅᕚ, “ᓱᓕᑦᓯᐊᖅᑐᒥᒃ ᐅᖃᐅᑎᕙᒋᑦ, ᓄᑖᒥᒃ ᐃᕐᖕᓂᐊᖑᖏᑦᑑᑉ, ᒎᑎᐅᑉ ᐊᑕᓂᐅᕕᖓ ᑕᑯᔪᓐᓇᓐᖏᓛ.”
4ᓂᑯᑎᒨᓯᐅᑉ ᐅᖃᐅᑎᕚ, “ᖃᓄᖅ ᐃᓄᒃ ᐱᕈᕇᖅᓯᒪᓕᖅᓗᓂ ᐃᕐᖕᓂᐊᖑᒃᑲᓐᓂᕈᓐᓇᖅᐹ? ᐊᓈᓇᒥ ᐃᒡᓕᐊᖓᓄᑦ ᐃᑎᒃᑲᓐᓂᕈᓐᓇᖅᐹ ᐃᕐᖕᓂᐊᖑᒃᑲᓐᓂᖅᓗᓂᓗ?” 
5ᔩᓱᓯᐅᑉ ᑭᐅᕚ, “ᓱᓕᑦᓯᐊᖅᑐᒥᒃ ᐅᖃᐅᑎᕙᒋᑦ, ᓄᑖᒥᒃ ᐃᕐᖕᓂᐊᖑᖏᑦᑐᖅ ᐃᒪᕐᖕᒧᑦ ᐊᓂᕐᖕᓂᕐᖕᒧᓪᓗ ᐃᑦᔪᕐᖕᓁᑦᑐᒧᑦ, ᒎᑎᐅᑉ ᐊᑕᓂᐅᕕᖓᓄᑦ ᐃᑎᕈᓐᓇᓐᖏᓚᖅ. 
6ᑎᒥᒥᑦ ᐃᕐᖕᓂᐊᖑᔪᖅ ᐃᓄᑐᐃᓐᓇᐅᕗᖅ ᑎᒥᖃᖅᓗᓂ, ᐊᓂᕐᖕᓂᕐᖕᒥᓪᓕ ᐃᕐᖕᓂᐊᖑᔪᖅ ᐊᓂᕐᖕᓂᒃᑯᑦ ᐃᓅᓕᖅᐳᖅ. 
7ᑲᒪᓂᐊᕈᑎᒋᓇᒍ ᐅᖃᐅᑎᒐᒃᑭᑦ, ᐃᓘᓐᓇᓯ ᐃᕐᖕᓂᐊᖑᒃᑲᓐᓂᕆᐊᖃᖅᐳᓯ. 
8ᐊᓄᕆ ᓇᒧᑐᐃᓐᓇᖅ ᐊᓄᕌᖅᕕᒋᔪᒪᔭᒥᓄᑦ ᐊᓄᕌᖅᐸᒃᐳᖅ; ᓱᓗᒃᓱᕐᖕᓂᖓᓗ ᑐᓵᒐᓗᐊᖅᐸᑦ, ᖃᐅᔨᒪᓐᖏᓚᑎᓪᓕ ᓇᑭᑦ ᐱᖕᒪᖔᑦ ᓇᒧᓪᓗ ᐂᖕᒪᖔᑦ; ᑍᒤᒃᑭᕗᑦᑕᐅᖅ ᐊᓂᕐᖕᓂᕐᖕᒥᑦ ᐃᕐᖕᓂᐊᖑᔪᓕᒫᑦ.”
9ᓂᑯᑎᒨᓯᐅᑉ ᐅᖃᐅᑎᕚ, “ᖃᓄᖅᓕ ᑕᒪᓐᓇ ᑍᒤᒍᓐᓇᖅᐹ?”
10ᔩᓱᓯᐅᑉ ᑭᐅᕚ, “ᐄᓴᕅᓕᓂ ᐊᔪᕆᖅᑐᐃᔨᐅᕖᑦ, ᑕᒪᓐᓇᓗ ᖃᐅᔨᒪᓇᒍ? 
11ᓱᓕᑦᓯᐊᖅᑐᒥᒃ ᐅᖃᐅᑎᕙᒋᑦ, ᖃᐅᔨᒪᔭᑦᑎᓐᓂᒃ ᐅᖃᖅᐳᒍᑦ, ᑕᑯᓚᐅᖅᑕᑦᑎᓐᓂᒡᓗ ᐅᓂᒃᑳᖅᓗᑕ; ᐅᖃᐅᓯᕆᔭᑦᑎᓐᓂᒡᓕ ᐅᒃᐱᓐᖏᓚᓯ.
12ᓄᓇᐅᑉ ᐱᖏᓐᓂᒃ ᐅᖃᐅᓯᖃᖅᑎᓪᓗᖓ ᐅᒃᐱᕈᓱᖏᒃᑯᕕᑦ; ᖃᓄᖅᓕ ᐅᒃᐱᕈᓱᒃᑲᔭᖅᐲᑦ? ᕿᓚᐅᑉ ᐱᖏᓐᓂᒃ ᐅᖃᐅᑎᒐᔭᕈᒃᑭᑦ? 
13ᕿᓚᓕᐊᖅᑐᖃᓚᐅᖅᓯᒪᓐᖏᓚᖅ, ᕿᓚᖕᒥᑦ ᐊᖅᑲᖅᑐᖅ ᑭᓯᒥ, ᑕᕝᕙ ᐃᓅᑉ ᐃᕐᖕᓂᖓ.
14ᓲᖅᓗᓗ ᒨᓯᓯᐅᑉ ᖁᒡᓗᒋᐊᓐᖑᐊᖅ ᓇᑉᐸᐅᑎᓚᐅᕐᖕᒪᒍ ᐃᓄᖃᖏᑦᑐᒥ, ᑍᒫᒃᑕᐅᖅ ᐃᓅᑉ ᐃᕐᖕᓂᖓ ᓇᑉᐸᐅᑦᔭᐅᔭᕆᐊᖃᖅᐳᖅ, 
15ᓇᓪᓕᐊᑦ ᐅᒃᐱᖅᑐᖅ ᑖᑦᓱᒥᖓ ᐃᓅᓯᖃᖁᓪᓗᒍ ᓄᖑᓱᐃᑦᑐᒥᒃ. 
16ᑍᒫᒃ ᑕᕝᕙ ᒎᑎᐅᑉ ᓯᓚᖅᔪᐊᕐᖕᒥᐅᑦ ᓇᒡᓕᒋᕔᑦ ᐃᕐᖕᓂᑐᐊᓂ ᑐᓂᖕᒪᒍ, ᓇᓪᓕᐊᑦ ᑖᑦᓱᒧᖓ ᐅᒃᐱᖅᑐᖅ ᐊᓯᐅᖁᓇᒍ ᓄᖑᓱᐃᑦᑐᒥᒡᓕ ᐃᓅᓯᖃᖁᓪᓗᒍ. 
17ᒎᑎᐅᑉ ᐃᕐᖕᓂᓂ ᑎᓕᓚᐅᖏᒻᒪᒍ ᓯᓚᖅᔪᐊᕐᖕᒧᑦ, ᓯᓚᖅᔪᐊᕐᖕᒥᐅᓂᒃ ᐃᖅᑲᖅᑐᐃᖁᓪᓗᒍ, ᓯᓚᖅᔪᐊᕐᖕᒥᐅᓪᓕ ᐱᐅᓕᔭᐅᖁᓪᓗᒋᑦ ᑖᑦᓱᒨᓇ.
18ᓇᓪᓕᐊᑦ ᑖᑦᓱᒧᖓ ᐅᒃᐱᖅᑐᖅ ᐃᖅᑲᖅᑐᖅᑕᐅᓐᖏᓚᖅ; ᓇᓪᓕᐊᓪᓕ ᑖᑦᓱᒧᖓ ᐅᒃᐱᖏᑦᑐᖅ ᐃᖅᑲᖅᑐᖅᑕᐅᓕᕇᖅᐳᖅ, ᒎᑎᐅᑉ ᐃᕐᖕᓂᑐᐊᖓᑕ ᐊᑎᖓᓄᑦ ᐅᒃᐱᖏᓐᓇᒥ. 
19ᐃᖅᑲᖅᑐᖅᑕᐅᓂᖅᓗ ᐃᒤᓕᖓᕗᖅ, ᖃᐅᒪᔪᖅ ᓯᓚᖅᔪᐊᕐᖕᒧᑦ ᑎᑭᓯᒪᕗᖅ, ᐃᓄᐃᓪᓕ ᑖᖅᔪᐊᖅ ᐅᖓᒋᓂᖅᓴᕆᕚᑦ ᖃᐅᒪᔪᒥᑦ, ᐱᓂᐊᕐᖕᓂᖏᑦ ᐱᐅᖏᑦᑐᓕᓂᐅᖕᒪᑕ. 
20ᐱᐅᖏᑦᑐᓕᔫᑉ ᖃᐅᒪᔪᖅ ᐆᒥᒋᕚ, ᖃᐅᒪᔪᒧᐊᕈᒪᓇᓂᓗ, ᐱᐅᖏᑦᑐᓕᓂᖏᑦ ᓴᖅᑭᑎᑕᐅᖁᓇᒋᑦ ᖃᐅᒪᔪᒧᑦ. 
21ᓱᓕᔪᒥᒡᓕ ᐱᓂᐊᕐᖕᓂᖃᖅᑐᖅ ᖃᐅᒪᔪᒧᐊᖅᐳᖅ, ᐱᓂᐊᕐᖕᓂᖏᑦ ᓴᖅᑭᑎᑕᐅᑦᓯᐊᖁᓪᓗᒋᑦ ᖃᐅᒪᔪᒧᑦ ᒎᑎᒥᑦ ᐱᓯᒪᖕᒪᑕ.”
22ᑕᒪᑐᒪ ᑭᖑᕐᖓᒍᑦ ᔩᓱᓯ ᐃᓕᓐᓂᐊᖅᑎᖏᓪᓗ ᔫᑎᐊᒧᐊᖅᐳᑦ; ᑕᕝᕙᓂᓗ ᐱᓇᓱᐊᖃᑎᒋᕔᑦ ᐹᑉᑎᑦᓯᓪᓗᓂᓗ. 
23ᔪᐊᓇᓯᑦᑕᐅᖅ ᐹᑉᑎᑦᓯᕗᖅ ᓄᓇᒥ ᐂᓇᓂᒥ ᓴᓕᒻᒥᐅᑉ ᖃᓂᒋᔭᖓᓃᑦᑐᒥ, ᑕᕝᕙᓂ ᐃᒪᖃᕐᖕᒪᑦ ᐊᒥᒐᖏᑦᑐᒥᒃ; ᐃᓄᐃᓪᓗ ᑕᕝᕗᓐᖓᖅᐳᑦ ᐹᑉᑎᑕᐅᓪᓗᑎᒡᓗ. 
24ᔪᐊᓇᓯ ᓱᓕ ᑎᒍᔭᐅᓚᐅᖅᑎᓐᓇᒍ.
25ᔫᑎᓪᓕ ᐃᓚᖓᑦ ᔪᐊᓇᓯᐅᑉ ᐃᓕᓐᓂᐊᖅᑎᖏᓐᓂᒃ ᐂᕙᖃᑎᖃᓕᖅᐳᖅ ᐅᒃᐱᕐᖕᓂᒃᑯᑦ ᓴᓗᒻᒪᖅᑕᐅᓂᕐᖕᒥᒃ ᐱᑦᔪᑎᖃᖅᓗᑎᒃ. 
26ᑕᕝᕙ ᐃᓕᓐᓂᐊᖅᑎᖏᑕ ᔪᐊᓇᓯ ᐅᐸᒃᐹᑦ ᐅᖃᐅᑎᓪᓗᒍᓗ, “ᐊᔪᕆᖅᑐᐃᔩ, ᐊᖑᑦ ᔪᐊᕐᑕᓂᐅᑉ ᑰᖓᑕ ᐊᑭᐊᓂ ᐃᓕᖕᓄᐊᓚᐅᖅᑐᖅ, ᐅᖃᐅᓯᕆᖃᑦᑕᖅᑍᑦ, ᑖᓐᓇ ᐹᑉᑎᑦᓯᖃᑦᑕᓕᖅᐳᖅ, ᐃᓄᓕᒫᓪᓗ ᑖᑦᓱᒧᓐᖓᖃᑦᑕᓕᖅᐳᑦ.”
27ᔪᐊᓇᓯᐅᑉ ᑭᐅᕔᑦ, “ᐃᓄᒃ ᓇᓪᓕᐊᑦ ᐃᒻᒥᓃᓐᓇᖅ ᐱᑖᕈᓐᓇᓐᖏᓚᖅ ᒎᑎᐅᑉ ᑐᓂᓯᕕᒋᒃᐸᒍ ᑭᓯᐊᓂ ᐱᓂᐊᕈᓐᓇᖅᐳᖅ. 
28ᐃᓕᑦᓯ ᓇᖕᒥᓂᖅ ᖃᐅᔨᒪᔨᒋᕙᑦᓯ ᐅᖃᓚᐅᕋᒪ, ‘᙭ᔅᑑᓯᐅᓐᖏᓚᖓ, ᑎᓕᔭᐅᓯᒪᕗᖓᓕ ᑖᑦᓱᒪᓐᖓᑦ ᓯᕗᓕᐅᖁᓪᓗᖓ.’ 
29ᐅᐃᒃᓴᖅ ᑖᓐᓇᐅᕗᖅ ᓄᓕᐊᒃᓴᒥᒃ ᓇᖕᒥᓂᓕᒃ; ᐅᐃᒃᓴᐅᓪᓕ ᐱᖃᓐᓇᕆᔭᖓᑕ, ᓴᓂᐊᓂ ᓇᖏᖅᑑᑉ ᑐᓴᖅᑑᓪᓗ, ᖁᕕᐊᓱᒍᑎᒋᕚ ᐅᐃᒃᓴᐅᑉ ᓂᐱᖓᓂᒃ ᑐᓴᕋᒥ; ᑍᒫᒃ ᑕᕝᕙ ᐅᕙᖓ ᓇᖕᒥᓂᖅ ᖁᕕᐊᓱᖕᓂᕋ ᓈᒻᒪᒃᓯᑦᓯᐊᖅᐳᖅ. 
30ᑖᓐᓇ ᐊᖏᒃᓕᕙᓪᓕᐊᔭᕆᐊᖃᖅᐳᖅ, ᐅᕙᖓᓕ ᒥᑭᒡᓕᕙᓪᓕᐊᔭᕆᐊᖃᖅᐳᖓ.”
31ᑕᑉᐹᓐᖓᑦ ᑎᑭᑦᑐᖅ ᑕᒤᓐᓂᒃ ᐱᓪᓚᕆᐅᓂᖅᐸᐅᕗᖅ; ᓄᓇᒥᑦ ᐱᔪᖅ ᓄᓇᒥᐅᑕᐅᕗᖅ, ᓄᓇᐅᓪᓗ ᐱᖏᓐᓂᒃ ᐅᖃᐅᓯᖃᖅᓗᓂ, ᕿᓚᖕᒥᓪᓕ ᑎᑭᑦᑐᖅ ᑕᒤᓐᓂᑦ ᐱᓪᓚᕆᐅᓂᖅᐸᐅᕗᖅ. 
32ᑕᑯᓚᐅᖅᑕᒥᓂᒃ ᑐᓴᓚᐅᖅᑕᒥᓂᒡᓗ ᐅᖃᐅᓯᖃᖅᐳᖅ, ᓇᓪᓕᐊᑦᑕᓘᓐᓃᓪᓕ ᑖᑦᓱᒪ ᐅᖃᐅᓯᕆᔭᖏᑦ ᐃᓚᓕᐅᓐᖏᓔᑦ. 
33ᓇᓪᓕᐊᑦ ᑖᑦᓱᒪ ᐅᖃᐅᓯᖏᓐᓂᒃ ᐃᓚᓕᐅᖅᓯᔪᖅ ᖁᓚᕐᖕᓇᖏᑦᑐᒥᒃ ᖃᐅᔨᕗᖅ, ᒎᑎᐅᑉ ᓱᓕᑦᓯᐊᕐᖕᓂᖓᓂᒃ. 
34ᒎᑎᐅᑉ ᑎᓕᓯᒪᔭᖓ ᒎᑎᐅᑉ ᐅᖃᐅᓯᖏᓐᓂᒃ ᐅᖃᐅᓯᖃᖅᐳᖅ, ᒎᑎᐅᑉ ᐊᓂᕐᖕᓂᕐᖕᒥᓂᒃ ᑐᓂᓯᕕᒋᖕᒪᒍ ᐊᒥᒐᖏᑦᑐᒥᒃ; 
35ᐊᑖᑕᐅᑉ ᐃᕐᖕᓂᓂ ᓇᒡᓕᒋᕚ, ᑕᒤᑦᑕᓗ ᑐᓂᓚᐅᖅᐰᑦ ᑖᑦᓱᒪ ᐱᔪᓐᓇᕐᖕᓂᖓᓄᑦ. 
36ᓇᓪᓕᐊᑦ ᑖᑦᓱᒪ ᐃᕐᖕᓂᖓᓄᑦ ᐅᒃᐱᖅᑐᖅ ᐃᓅᓯᕐᖕᒥᒃ ᓄᖑᓱᐃᑦᑐᒥᒃ ᐱᖃᖅᐳᖅ; ᓇᓪᓕᐊᓪᓕ ᑖᑦᓱᒪ ᐃᕐᖕᓂᖓᓂᒃ ᐃᓚᓕᐅᖅᓯᖏᑦᑐᖅ ᐃᓅᓯᕐᖕᒥᒃ ᑕᑯᓂᐊᓐᖏᓚᖅ, ᒎᑎᐅᓪᓕ ᓂᓐᖓᐅᓯᖓᑕ ᖁᓚᖏᐊᖏᓐᓇᖅᐹ.
