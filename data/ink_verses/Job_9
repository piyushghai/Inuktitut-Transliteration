1ᑕᕝᕙ ᔫᐱ ᑭᐅᕗᖅ:
2“ᐄᓛᒃ, ᑕᒪᓐᓇ ᖃᐅᔨᓯᒪᖕᒥᔭᕋ;
3ᓇᓪᓕᐊᑦᑕ ᑭᐅᒫᖃᑎᒋᔪᒪᒍᓂᐅᒃ,
4ᒎᑎ ᓯᓚᑐᔪᖅᔪᐊᖑᖕᒪᑦ ᐊᔪᖏᑦᑐᖅᔪᐊᖑᓪᓗᓂᓗ
5ᖃᐅᔨᔭᒃᓴᕈᓚᐅᕋᓂ ᖃᖅᑲᓂᒃ ᓄᑦᓯᓲᖑᕗᖅ,
6ᓄᓇᒥᒃ ᓴᔪᒃᐱᓗᒃᑎᑦᓯᓲᖑᕗᖅ ᐊᐅᓚᑎᓪᓗᓂᐅᒃ,
7ᓯᕿᓂᖅ ᑍᒤᖁᑐᐊᖅᐸᒍ ᓴᖅᑭᖏᑦᓱᓐᓇᖅᐳᖅ;
8ᐃᑲᔪᖅᑕᐅᓚᐅᖅᓯᒪᓐᖏᓚᖅ ᕿᓚᖕᓂᒃ ᐃᓯᕕᑦᓯᓕᖅᑎᓪᓗᒍ,
9ᐅᓪᓗᕆᐊᑦ ᓴᓇᓯᒪᕔᑦ ᑐᒃᑐᖅᔪᐃᑦ ᐅᓪᓚᐅᑦᑐᓪᓗ,
10ᑖᑦᓱᒪ ᐱᓇᓱᐊᕐᖕᓂᖅᔪᐊᖏᑦ ᑐᑭᓯᔪᓐᓇᓐᖏᓚᕗᑦ,
11ᐅᕙᓐᓂᒃ ᓴᓂᖅᑯᐃᒐᓗᐊᕐᖕᒪᑦ, ᑕᑯᔪᓐᓇᓐᖏᓚᕋ;
12ᑕᑯᒋᑦ, ᐱᔪᒪᔭᒥᓂᒃ ᐱᒃᐸᑦ; ᑭᓇᒧᑦ ᓄᖅᑲᖅᑎᑕᐅᔪᓐᓇᖅᐹ?
13ᒎᑎᐅᑉ ᓂᓐᖓᖕᓂᖓ ᓄᖅᑲᖅᑎᑕᐅᔪᓐᓇᓐᖏᓚᖅ;
14ᖃᓄᖅ ᑭᐅᑦᔪᑎᒃᓴᖃᕈᓐᓇᖅᐳᖔ,
15ᐸᓯᔭᒃᓴᐅᖏᒃᑲᓗᐊᖅᑐᖓ, ᑭᐅᔪᓐᓇᕋᔭᓐᖏᓚᕋ;
16ᓂᓪᓕᐊᒐᔭᕈᒪ ᑖᑦᓱᒧᖓ ᑭᐅᒐᔭᖅᐸᖓᓗ,
17ᐊᓄᕆᖅᔪᐊᒥᒃ ᑎᑭᑎᑦᓯᕗᖅ ᐋᓐᓂᖅᑕᐅᖁᓪᓗᖓ,
18ᑕᕾᖅᓯᕈᓐᓁᓪᓕᑎᑉᐹᖓ ᐊᒡᓛᑦ;
19ᓲᖑᓂᒃᑯᑦ ᐱᓇᓱᐊᕆᐊᖃᕋᔭᕈᒪ, ᑕᑯᒋᑦ ᓲᖑᓗᐊᖅᐳᖅ!
20ᐸᓯᔭᒃᓴᐅᖏᒃᑲᓗᐊᕋᒪ, ᓇᖕᒥᓂᖅ ᐅᖃᐅᓯᓐᓄᑦ ᐸᓯᔭᒃᓴᕈᕋᔭᖅᐳᖓ;
21ᓵᑕᐅᑦᔪᑎᒃᓴᖃᓐᖏᓚᖓ; ᐅᕙᓐᓂᒡᓕ ᓱᓇᐅᒋᔪᓐᓃᖅᐳᖓ;
22ᑕᒪᓐᓇ ᐊᑕᐅᓯᐅᓕᖅᑲᖓᑐᐃᓐᓇᖅᐳᖅ; ᑍᒤᒻᒪᑦ ᐅᖃᕈᓐᓇᖅᐳᖓ,
23ᐸᓯᔭᒃᓴᐅᖏᑦᑐᖅᓕ ᓂᕆᐅᓇᖏᑦᑐᒃᑯᑦ ᑐᖁᑲᓪᓚᖕᒪᑦ,
24ᓄᓇᖅᔪᐊᖅ ᐱᐅᖏᑦᑐᓕᔪᓄᑦ ᑐᓂᔭᐅᓯᒪᕗᖅ;
25ᐅᓪᓗᒃᑲ ᓱᒃᑲᓂᖅᓴᐅᓕᖅᐳᑦ ᐅᓪᓚᐅᑎᕙᒃᑐᓂᑦ;
26ᐃᓅᓯᕋ ᐊᓂᒍᖅᐸᓪᓕᐊᕗᖅ ᐅᒥᐊᑎᑐᑦ ᓱᑲᑦᑐᔭᑎᑐᑦ,
27ᐃᓱᒪᓕᕅᒐᒪ, ‘ᐋᓐᓂᐊᓂᕋ ᐃᓱᒪᒋᑦᔮᔪᓐᓁᖅᐸᕋ,
28ᑕᕝᕙ ᐋᓐᓂᐊᓂᕐᖕᒪ ᑲᑉᐱᐊᓱᒃᑎᓕᖃᑦᑕᖅᐹᖓ;
29ᐸᓯᔭᒃᓴᐅᓂᓐᓄᑦ ᓱᒋᐊᖅᑕᒃᓴᐅᒍᒪ;
30ᐅᐊᓴᐅᒻᒧᑦ ᐅᕙᓐᓂᒃ ᐅᐊᓴᕋᓗᐊᕈᒪ,
31ᓱᓕ ᐃᒋᒐᔭᖅᐸᕐᖕᒪ ᐃᑎᖅᓴᒧᑦ ᓴᓗᒪᖏᑦᑐᒧᑦ,
32ᑖᓐᓇ ᐊᑦᔨᒋᖏᓐᓇᒃᑯ, ᑭᐅᒪᔪᓐᓇᕈᓐᓄᒃ,
33ᐊᑯᓐᓂᑦᑎᓐᓄᐊᖅᑐᖃᕈᓐᓇᓐᖏᓚᖅ ᑲᒪᔨᐅᓂᐊᖅᑐᒥᒃ,
34ᐅᕙᓐᓂᒃ ᓱᒋᐊᖅᓯᓂᕆᔭᓂ ᓄᖅᑲᖅᑎᓚᐅᖅᓕᐅᒃ,
35ᑕᕝᕙ ᓯᕘᕋᖏᓪᓗᖓ ᑖᑦᓱᒥᖓ ᐅᖃᓪᓚᓕᕋᔭᖅᐳᖓ,
