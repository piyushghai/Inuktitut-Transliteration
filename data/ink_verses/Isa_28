1ᑲᑉᐱᐊᓐᓇᒦᒃ ᐃᕗᕅᑎᒥᐅᑦ ᐋᖓᔮᖅᑐᑦ, ᐊᖓᔪᖅᑳᖅᔪᐊᖅᓯᐅᑦ ᓂᐊᖂᑎᖓ ᐅᐱᓐᓇᓚᐅᖅᑐᖅ ᑕᑯᒥᓇᕐᖕᓂᖓ ᓄᖑᓕᖅᐳᖅ ᓄᓇᕋᖅᑎᑐᑦ ᑐᖁᓕᓕᖅᑐᑐᑦ, ᐊᖓᔪᖅᑳᕆᔭᖏᑕ ᐃᒥᖅᓯᒪᓗᐊᖃᑦᑕᕐᖕᓂᖏᓐᓄᑦ, ᐱᔪᓐᓇᕋᓱᒋᓂᕐᖕᒧᑦ ᓂᐊᖁᖏᑦ ᑎᐱᑎᑦᓯᐊᖅᓯᒪᒐᓗᐊᖅᐳᑦ ᓇᓚᑐᐃᓐᓇᓕᖅᐳᓪᓕ ᐋᖓᔮᓗᐊᕐᖕᓂᕐᖕᒧᑦ. 
2ᑕᑯᒋᑦ, ᐊᑕᓂᖅ ᓂᕈᐊᖅᓯᓯᒪᓕᕇᖅᐳᖅ ᓴᓐᖏᔪᖅᔪᐊᒥᒃ ᓯᕘᕋᔪᐃᑦᑐᒥᒃ; ᑎᑭᑲᓪᓚᒍᓐᓇᖅᑐᒥᒃ ᓇᑕᖅᑯᕐᖕᓇᓕᖅᑐᑎᑐᑦ ᐊᖅᑯᓇᖅᔪᐊᑎᑐᓪᓗ, ᓯᓚᓗᕕᒡᔪᐊᖅᑐᑎᑐᓪᓗ, ᐅᓗᑦᔭᐅᔪᑐᓪᓘᓐᓃᑦ, ᑖᑦᓱᒪ ᓄᓇᖅᔪᐊᖅ ᑕᒪᒃᑯᓂᖓ ᑎᑭᑕᐅᑎᑦᓱᒫᖅᐹ ᑲᑉᐱᐊᓇᖅᑐᒧᑦ. 
3ᐃᕗᕅᑎᒥᐅᑦ ᐋᖓᔮᖅᑐᑦ ᓂᐊᖂᑎᖓᑦ ᐊᖓᔪᖅᑳᖅᔪᐊᖅᓯᐅᑦ ᐱᐅᔪᕆᑦᔪᑎᖓᑦ, ᑐᓪᓕᕋᖅᑕᐅᔪᑎᑐᑦ ᑍᒤᑕᐅᔪᒫᖅᐳᖅ. 
4ᓄᓇᕋᐅᓪᓗ ᑕᑯᒥᓇᖅᑑᓚᐅᖅᑑᑉ ᑐᖁᓕᓕᕐᖕᓂᖓ, ᐃᓂᖃᓚᐅᖅᑐᖅ ᓇᖅᓴᐅᑉ ᐱᕈᑦᓯᐊᕐᖕᓇᖅᑑᑉ ᕿᓐᖑᐊᓂ, ᐊᑦᔨᖃᕈᒪᖅᐳᖅ ᐸᐅᕐᖓᕐᖕᒥᒃ ᐱᒋᒥᒃ ᐊᐅᔭᒥ ᐱᕈᓕᓵᖅᑐᒥᒃ; ᐃᓅᑉ ᑕᑯᒐᒥᐅᒃ, ᓂᕆᔭᕇᖅᐹ ᑎᒍᑐᐊᕋᒥᐅᒃ.
5ᑕᒪᓐᓇ ᐅᓪᓗᖅ ᓇᓪᓕᐅᑎᒃᐸᑦ ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑦ ᓂᐊᖂᑎᑎᑐᑦ ᐱᓐᓇᕐᖕᓇᐅᑎᒋᔭᐅᔪᒫᖅᐳᖅ, ᓄᓇᕋᖅᑎᑐᑦ ᑕᑯᒥᓇᖅᑐᑎᑐᑦ ᓂᐊᖂᑎᓕᐊᕆᓯᒪᔪᑐᑦ, ᐃᓄᖁᑎᒥᓄᑦ ᐊᒥᐊᒃᑰᔪᓄᑦ. 
6ᓱᓕᑦᓯᐊᖅᑐᒥᒃ ᐃᖅᑲᖅᑐᐃᑎᑦᓯᔪᒫᖅᐳᖅ ᐃᖅᑲᖅᑐᐃᔨᓂᒃ ᐃᒃᓯᕙᐅᑕᒥᓂ ᐃᖅᑲᖅᑐᐃᔪᓂᒃ. ᓴᐱᕈᓐᓃᖅᑎᓪᓗᒋᓪᓗ ᐃᒡᓗᒐᓴᒡᔪᐊᑦ ᐃᑎᖅᑕᖅᕕᖏᓐᓂᒃ ᓴᐳᑦᔨᔩᑦ ᐅᓇᑕᕋᓱᐊᖅᑐᓂᒃ.
7ᓇᓚᐅᑦᑍᔪᑦ ᑐᓂᕐᕈᓯᖅᑎᑦᓯᔩᓪᓗ ᐋᖓᔮᓗᐊᕐᖕᓂᕐᖕᒧᑦ ᐅᕐᕈᔮᓕᖅᐳᑦ, ᐃᒥᓗᐊᕐᖕᓂᕐᖕᒧᓪᓗ ᕔᓂᒥᒃ ᓴᓐᖏᔪᒥᒡᓗ ᐅᕐᕈᖃᑦᑕᑐᐃᓐᓇᓕᖅᐳᑦ; ᕔᓂᑐᕐᖕᓂᕐᖕᒧᑦ ᓇᓗᓕᖅᓯᒪᓕᖅᐳᑦ, ᐅᕐᕈᔮᖅᐳᑦ ᐃᒥᓗᐊᒧᑦ ᓴᓐᖏᔪᒧᑦ; ᑕᑯᓐᓇᖅᑕᖏᑦ ᐱᐅᔪᓐᓃᖅᓗᑎᒃ, ᑕᒻᒪᖃᑦᑕᓕᖅᐳᑦ ᐃᖅᑲᖅᑐᐃᓇᓱᐊᖅᓗᑎᒃ. 
8ᐃᒃᓯᕙᕕᒋᔭᖏᓪᓗ ᓵᑦ ᒥᕆᐊᕕᓂᕐᖕᓂᒃ ᑳᖏᑦ ᓈᓯᒪᕗᑦ; ᓴᓗᒪᓂᖃᕋᑎᒡᓗ ᓇᐅᒃᑯᓕᒫᖅ.
9“ᑭᓇᒥᒃ ᐃᓕᓐᓂᐊᖅᑎᑦᓯᓂᐊᖅᐸᑦ ᑐᑭᓯᑎᑦᓯᓂᕐᖕᒥᒃ, ᑭᓇᒧᓪᓗ ᓇᓗᓁᖅᓯᓂᐊᖅᐸᑦ ᐅᖃᐅᓯᒃᓴᒥᒃ? ᑕᒪᒃᑯᓄᖓ ᑭᓯᐊᓂ ᐊᒫᒪᒍᓐᓃᓕᓵᖅᑐᓄᑦ; ᐊᒫᒪᖕᒥᖕᓂᒃ ᓴᒃᑯᐃᓕᕋᑖᖅᑐᓄᑦ. 
10ᐊᔪᕆᖅᑐᕋᓱᓕᕐᖕᒪᑎᒍᑦ ᑎᑎᕋᑯᓗᐃᑦ ᐊᑕᐅᓯᐅᓈᖅᑎᖅᓱᒋᑦ, ᐅᖃᖅᓯᒪᓂᖏᓪᓗ ᐊᑐᓃᖅᑕᖅᓗᒋᑦ, ᐊᔪᕆᖅᑐᐃᑦᔪᑎᒃᓴᓪᓗ ᐃᓛᒃᑰᖅᑎᖅᓯᒪᓂᖏᑦ ᒪᓕᑦᓯᐊᖅᓗᒋᑦ.”
11ᓈᓚᖏᒃᑯᑦᓯ ᐃᓄᐃᑦ ᑐᑭᓯᐊᓐᖏᑕᑦᓯᓐᓂᒃ ᐅᖃᐅᓯᓖᑦ, ᐊᑐᖅᓗᒋᑦ ᐊᑕᓂᐅᑉ ᐃᓄᖁᑎᓂ ᐅᖃᓪᓚᒡᕕᒋᔪᒫᖅᐰᑦ. 
12ᑖᒃᑯᓄᖓ ᐃᒫᒃ ᐅᖃᓚᐅᕐᖕᒪᑦ, “ᒥᕐᖑᐃᖅᓯᖅᕕᒃᓴᖅ ᑕᕝᕙ; ᑕᖃᔪᑦ ᒥᕐᖑᐃᓯᖅᑎᓯᒋᒃ”; ᑖᒃᑯᐊᓕ ᓈᓚᒍᒪᓚᐅᓐᖏᓚᑦ. 
13ᑕᕝᕙ ᐊᑕᓂᐅᑉ ᐊᔪᕆᖅᑐᕈᒪᓕᖅᐹᓯ ᑎᑎᕅᑦ ᐊᑕᐅᓯᐅᓈᖅᑕᖅᓗᒋᑦ, ᐅᖃᖅᓯᒪᓂᖏᓪᓗ ᐃᓛᒃᑰᖅᑎᖅᓗᒋᑦ, ᐊᔪᕆᖅᑐᐃᑦᔪᑎᒃᓴᓪᓗ ᐃᓛᒃᑰᖅᓯᒪᓂᖏᑦ ᒪᓕᒡᓗᒋᑦ. ᑍᒫᒃ ᑕᕝᕙ ᐅᕈᔮᕐᖕᓂᐊᖅᐳᓯ ᐊᓪᓗᑐᐊᕅᒍᑦᓯ, ᐃᑭᓕᖅᑕᐅᓂᐊᖅᐳᓯ, ᐊᔪᖅᓯᑎᑕᐅᓗᓯᓗ, ᑎᒍᔭᐅᓗᓯᓗ ᑎᒍᔭᐅᓯᒪᕕᖕᒧᐊᖅᑕᐅᔪᒫᖅᐳᓯ.
14ᑍᒤᒻᒪᑦ ᐊᑕᓂᐅᑉ ᐅᖃᐅᓯᖏᓐᓂᒃ ᑐᓴᓚᐅᕆᑦᓯ, ᐃᓕᑦᓯ ᒥᑕᐅᑎᖃᖃᑦᑕᖅᑐᓯ, ᐃᓄᖕᓂᒃ ᔪᕉᓴᓚᒦᑦᑐᓂᒃ ᐊᐅᓚᑦᓯᔨᐅᔪᓯ, 
15ᐅᖃᓚᐅᕋᑦᓯ, “ᑐᖁ ᐊᖏᖃᑎᒌᒍᑎᓕᐅᖅᕕᒋᓯᒪᕙᕗᑦ, ᑐᖁᖓᔪᓪᓗ ᐃᓂᖓᑦ ᐊᖏᖃᑎᒋᓯᒪᕙᕗᑦ; ᑏᒐᕈᑎᒧᑦ ᑏᒐᕆᐊᖅᑕᐅᒐᓗᐊᕈᑦᑕ ᐅᕙᑦᑎᓐᓄᑦ ᑎᑭᐅᑎᓂᐊᓐᖏᓚᑦ; ᓴᒡᓗᕿᑦᓯᓂᕐᖕᒥᒃ ᕿᒫᕕᒃᓴᓕᐅᖅᓯᒪᒐᑦᑕ, ᓯᓔᕐᕆᒃᓯᓂᒃᑯᓪᓗ ᓱᓕᖏᑦᑐᒃᑯᑦ ᐅᕙᑦᑎᓐᓂᒃ ᐃᔨᖅᓯᒪᕕᒃᓴᖃᖅᓗᑕ.”
16ᑍᒤᒻᒪᑦ ᐊᑕᓂᖅ ᒎᑎ ᐅᖃᖅᐳᖅ: “ᑕᑯᒋᑦ, ᓮᐅᓂᒥ ᐅᔭᕋᖕᒥᒃ ᑐᓐᖓᕕᒃᓴᓕᐅᖅᐳᖓ, ᐆᒃᑐᕋᖅᑕᐅᓯᒪᔪᒥᒃ ᐅᔭᕋᖕᒥᒃ, ᐃᒡᓘᑉ ᑎᕆᖅᑯᒃᓴᖓᓂᒃ, ᑐᓐᖓᕕᒃᓴᒥᒃ ᐊᐅᓚᖏᑦᑐᒥᒃ; ᓇᓪᓕᐊᓪᓗ ᐅᒃᐱᖅᑐᖅ ᑐᐊᕕᖅᓗᓂ ᐱᓇᓱᐊᕆᐊᖃᕈᒫᓐᖏᓚᖅ. 
17ᓱᓕᔪᒥᒡᓗ ᐃᖅᑲᖅᑐᐃᓂᖅ ᐆᒃᑐᕋᐅᑎᒋᔪᒫᖅᐸᕋ, ᓇᓛᒎᕐᖕᓂᖅᓗ ᒪᑭᑕᑦᓯᐊᓕᖅᑐᖅᓯᐅᑎᒋᓗᒍ, ᑕᕝᕙ ᓇᑕᖅᑯᕐᖕᓁᑦ ᓴᒡᓗᕿᑦᓯᓂᒃᑯᑦ ᕿᒫᕕᐅᖅᓯᒪᔪᓂᒃ ᐲᔧᔪᒫᖅᐳᑦ, ᐃᔨᖅᓯᒪᕕᐅᔪᓪᓗ ᐃᒪᕐᖕᒧᑦ ᑕᑕᑕᐅᔪᒫᖅᐳᑦ.
18ᑕᕝᕙ ᑐᖁᒧᑦ ᐊᖏᖃᑎᒌᒍᑎᒋᓯᒪᔭᓯ ᐃᓱᓕᑎᑕᐅᔪᒫᖅᐳᑦ, ᑐᖁᖓᔪᓪᓗ ᐃᓂᖓᓄᑦ ᐊᖏᖃᑎᖃᖅᓯᒪᓂᓯ ᐊᑐᕈᓐᓃᖅᓗᑎᒃ; ᑏᒐᕈᑎᒧᑦ ᑏᒐᕆᐊᖅᑕᐅᒍᑦᓯ ᐊᑭᓐᖓᖅᑕᐅᔪᒫᖅᐳᓯ ᐅᕐᕈᑎᑕᐅᓗᓯ. 
19ᑏᒐᖅᑕᐅᖃᑦᑕᕈᒫᖅᐳᓯ ᐱᒋᐊᖅᑕᐅᓂᑕᒫᑦ; ᖃᐅᑕᒫᑦ ᐅᓪᓛᑕᒫᑦ ᑏᒐᖅᑕᐅᖃᑦᑕᕈᒫᖅᐳᓯ, ᐅᓪᓗᒃᑯᓪᓗ ᐅᓐᓄᐊᒃᑯᓪᓗ; ᑲᑉᐱᐊᓇᖃᑦᑕᕈᒫᖅᐳᖅ ᐅᖃᐅᓯᕐᖕᒥᒃ ᑐᓴᖅᓗᓯ ᑐᑭᓯᑦᓯᐊᖅᓗᒍᓗ.” 
20ᓯᓂᒡᕕᒃ ᓁᓗᐊᕐᖕᒪᑦ ᓯᑦᑐᖅᕕᐅᔪᓐᓇᓐᖏᓚᖅ, ᕿᐱᒡᓗ ᐊᒥᓗᐊᕐᖕᒪᑦ ᐊᑕᖏᖅᓗᓂ ᐅᓕᒍᑕᐅᔪᓐᓇᓐᖏᓚᖅ. 
21ᐊᑕᓂᖅ ᒪᑭᑦᓱᒫᕐᖕᒪᑦ ᖃᖅᑲᒥ ᐱᕋᔨᒻᒥ ᐱᓇᓱᐊᓚᐅᖅᓯᒪᓂᕐᖕᒥᑐᑦ, ᓂᓐᖓᐅᒪᕕᒡᔪᐊᕈᒫᖅᐳᖅ ᒋᐱᐅᓂᐅᑉ ᓇᖅᓴᖓᓂ ᓂᓐᖓᐅᒪᓚᐅᖅᓯᒪᓂᕐᖕᒥᑐᑦ; ᐃᓕᑕᕐᖕᓇᖏᑦᑐᒥᒃ ᐱᓂᐊᕐᖕᓂᓕᒃ, ᐱᓇᓱᐊᖅᑕᒥᓂᒡᓗ ᐱᓇᓱᐊᖅᓗᓂ ᑖᑦᓱᒪ ᐱᓇᓱᐊᕐᖕᓂᖓ ᐊᑦᔨᐅᓐᖏᓚᖅ!
22ᒫᓐᓇ ᑍᒤᒻᒪᑦ ᒥᑕᐅᑎᒃᓴᕈᓐᓃᕆᑦᓯ, ᐲᕈᓐᓇᖏᓐᓂᖅᓴᓄᑦ ᕿᓚᒃᑕᐅᖁᓇᓯ; ᑐᓴᓚᐅᕋᒪ ᐃᓱᒪᓕᐅᕇᖅᓯᒪᔪᒥᒃ ᐊᓯᕈᐃᔪᒪᓂᕐᖕᒧᑦ ᐊᑕᓂᕐᖕᒥᑦ ᕿᓚᖕᒥᐅᒐᓴᒡᔪᐃᑦ ᒎᑎᖓᓐᓂᒃ ᓄᓇᖅᔪᐊᓕᒫᖅ ᐱᓪᓗᒍ.
23ᓈᓚᒡᓗᓯ ᓂᐱᒐ ᑐᓴᓚᐅᖅᓯᐅᒃ; ᓈᓚᑦᓯᐊᖅᓗᓯ ᐅᖃᐅᓯᒃᑲ ᐃᒃᐱᒋᑦᓯᐊᖅᓗᓯᐅᒃ. 
24ᐱᕈᖅᓰᕕᖕᒥ ᐱᕈᖅᓯᐊᒃᓴᓂᒃ ᑲᓐᖓᖅᓱᐃᔪᖅ ᓄᓇᒥᒃ ᒪᒃᐱᖅᑎᕇᓐᓇᓲᖑᕚ ᐅᓪᓗᓕᒫᖅ ᑲᓐᖓᖅᓱᐃᕕᒋᔭᒥᓂᒃ? ᐱᕈᖅᓰᕕᖁᑎᖓᑕ ᓄᓇᖓ ᒪᒃᐱᖅᑎᖅᐸᓪᓕᐊᖏᓐᓇᓲᕆᕙᐅᒃ? 
25ᓄᓇᓕᕆᔭᓂ ᒪᓂᖅᑲᒃᓴᕇᕈᓂᐅᒃ, ᑲᓐᖓᖅᓱᐃᓕᖅᐸᓐᖏᓛᖅ ᐱᕈᖅᑐᒃᓴᓂᒃ ᓂᕿᐅᑉ ᐃᓚᒃᓴᖏᓐᓂᒃ ᑎᐅᓪᓂᒃ, ᑯᒥᓐᓂᒃ, ᓂᐊᖂᔭᒃᓮᓪᓗ ᑲᑎᓪᓗᒋᑦ ᑐᑭᓕᕇᒃᑎᑉᐸᓐᖏᓔᑦ; ᓂᐊᖂᔭᒃᓮᓪᓗ ᓄᕗᖏᑦ ᐹᓖᑦ ᐃᓂᒋᔭᕆᐊᓕᖏᓐᓄᐊᖅᑲᖅᐸᓐᖏᓔᑦ, ᐊᕕᒃᓯᒪᐅᑎᖃᖅᑎᓪᓗᒋᑦ ᓇᓗᓁᖅᐸᓐᖏᓔᑦ ᑲᑎᒪᑦᔧᒃᑯᑎᒃᓴᖏᓐᓂᒃ? 
26ᑕᕝᕙ ᑖᑦᓱᒪ ᐊᔪᕆᖅᑐᖅᓯᒪᕚ ᓱᓕᔪᒥᒃ ᐱᓇᓱᐊᖁᓪᓗᒍ; ᒎᑎᐅᑉ ᐊᔪᕆᖅᑐᖅᓯᒪᖕᒪᒍ. 
27ᕿᕐᖕᓂᖅᑍᑦ ᑯᒥᓐᑏᑦ ᐸᐅᕐᖎᔭᖅᑕᐅᕙᓐᖏᓚᑦ ᐊᒃᓴᑳᔪᒧᑦ ᒪᓂᖅᑲᒃᓴᐅᑎᒧᑦ, ᐊᒃᓴᑳᔪᒧᓪᓗ ᑯᒥᓐᑏᑦ ᖃᓪᓕᖅᑕᐅᓪᓗᑎᒃ ᐊᒃᓴᑳᕕᐅᕙᓐᖏᓚᑦ; ᕿᕐᖕᓂᖅᑍᓪᓕ ᑯᒥᓐᑏᑦ ᐊᓇᐅᓕᖅᑕᐅᕙᒃᐳᑦ ᕿᔪᑯᑖᒧᑦ, ᑯᒥᓐᑏᓪᓗ ᐊᓇᐅᑕᕐᖕᒧᑦ. 
28ᓂᐊᖂᔭᒃᓮᑦ ᓄᓇᒧᑦ ᐅᕐᕈᑎᑕᐅᒐᒥᒃ; ᖃᓪᓕᕌᖅᑕᐅᓲᖑᓐᖏᓚᑦ ᑕᐅᕗᖓᓕᒫᖅ; ᐊᒃᓴᑳᔪᒧᑦ ᒪᓂᖅᑲᒃᓴᐅᑎᒧᑦ ᕿᒻᒥᖅᔪᐊᒧᑦ ᑲᓕᑕᐅᔪᒧᑦ, ᑭᓯᐊᓂᓕ ᖄᖓᒎᖅᕕᐅᒐᓗᐊᖅᓗᑎᒃ ᓯᖃᓪᓕᔭᐅᕙᓐᖏᓚᑦ. 
29ᑍᒫᒃᑕᐅᖅ ᑕᒪᓐᓇ ᕿᓚᒥᐅᒐᓴᒡᔪᐃᑦ ᐊᑕᓂᖓᓐᓂᑦ ᐱᕗᖅ; ᑖᑦᓱᒪ ᐅᖃᐅᑦᔪᐃᓂᖓ ᐱᐅᔪᐊᓘᖕᒪᑦ, ᓯᓚᑐᓂᖓᓗ ᐱᐅᓂᖅᐹᖑᓪᓗᓂ.
