1ᒎᑎᐅᓪᓗ ᐊᖏᖃᑎᒌᖕᓂᕐᖕᒧᑦ ᐃᒃᓯᖅᕕᖁᑎᖓ ᐃᑎᖅᑎᓐᓇᒥᑦᔪᒃ, ᑐᐱᕐᖕᒧᐊᕈᑎᕚᑦ ᑍᕕᑎᐅᑉ ᓇᑉᐸᓚᐅᖅᑕᖓᓄᑦ, ᑐᓂᕐᕈᓯᖅᓗᑎᒡᓗ ᑐᓂᕐᕈᑎᓂᒃ ᐆᑕᒃᓴᓂᒃ ᑐᓂᕐᕈᑎᓂᒡᓗ ᖁᔭᓕᑦᔪᑎᒃᓴᓂᒃ ᒎᑎᐅᑉ ᓵᖓᓂ. 
2ᑍᕕᑎᐅᓪᓗ ᑐᓂᕐᕈᑏᑦ ᐆᑕᒃᓴᑦ ᑐᓂᕐᕈᑏᓪᓗ ᖁᔭᓕᑦᔪᑎᒃᓴᑦ ᑐᓂᔭᕇᕋᒥᒋᑦ, ᐃᓄᒋᐊᒃᑐᖅᔪᐊᑦ ᓮᒻᒪᖅᑎᑉᐰᑦ ᐊᑕᓂᐅᑉ ᐊᑎᖓᓂ. 
3ᐂᑐᖅᑐᐃᓪᓗᓂᓗ ᐄᓴᕅᓕᒥᐅᓕᒫᓄᑦ, ᐊᖑᑎᓄᑦ ᐊᕐᖕᓇᓄᓪᓗ, ᐊᑐᓂᑦ ᓂᐊᖂᔭᒥᒃ, ᓂᕐᑭᒥᒡᓗ, ᐆᓯᒪᔪᓂᒡᓗ ᓂᐊᖂᔭᓂᒃ ᐸᐅᕐᖓᐅᔭᓕᖕᓂᒃ.
4ᑎᓕᓯᒋᕗᖅᓗ ᓕᕔᑏᑦ ᐃᓚᖏᓐᓂᒃ ᐱᓇᓱᐊᕐᖕᓂᐊᖅᑐᓂᒃ ᐊᑕᓂᐅᑉ ᐃᒃᓯᖅᕕᖁᑎᖓᑕ ᓯᕗᕌᓂ, ᖁᕕᐊᓱᖃᑎᒌᖁᓪᓗᒋᑦ, ᖁᔭᓕᓗᑎᒃ, ᓂᖅᑐᐃᓗᑎᒡᓗ ᐊᑕᓂᕐᖕᒥᒃ, ᐄᓴᕅᓕᒃᑯᑦ ᒎᑎᖓᓂᒃ. 
5ᐊᓴᐸ ᐊᖓᔪᖅᑳᖑᓚᐅᖅᐳᖅ, ᑐᖓᓕᖃᖅᓗᓂ ᔭᑲᕅᐊᒥᒃ, ᐅᑯᐊᓗ ᔨ-ᐂᓕ, ᓯᒥᕋᒫᑎ, ᔨᕼᐃᐅᓪ, ᒪᑎᑍᐊ, ᐃᓔᐊᑉ, ᐱᓁᐊ, ᐅᐱᑦ-ᐄᑕᒻᓗ, ᔨ-ᐂᓕᓗ, ᑖᒃᑯᐊ ᐊᑐᓚᐅᖅᐳᖅ ᓄᖃᖅᑎᓕᖕᓂᒃ ᕼᐊᕐᐱᓂᒡᓗ; ᐊᓴᐸ ᓯᕙᓂᕋᐅᑎᓂᒃ ᓂᓪᓕᐊᑎᑦᓯᑎᓪᓗᒍ, 
6ᐱᓁᐊᓗ ᔭᕼᐊᔨᐅᓗ ᑐᓂᕐᕈᓯᖅᑎᑦᓯᔩᒃ ᑍᒪᓐᖓᑦ ᑎᑦᑐᓚᐅᑎᓂᒃ ᓂᓪᓕᐊᑎᑦᓯᔪᒃᓴᐅᓪᓗᑎᒃ, ᒎᑎᐅᑉ ᐊᖏᖃᑎᒌᖕᓂᕐᖕᒧᑦ ᐃᒃᓯᖅᕕᖁᑎᖓᑕ ᓯᕗᕌᓂ. 
7ᑖᑦᓱᒪᓂ ᐅᓪᓗᒥ ᑍᕕᑎ ᓯᕗᓪᓕᖅᐹᒥᒃ ᖁᔭᓕᑦᔪᑎᒥᒃ ᐊᑕᓂᕐᖕᒧᑦ ᑎᓕᓯᓚᐅᖅᐳᖅ ᐃᓐᖏᖁᔨᓪᓗᓂ ᐊᓴᐸᒥᒃ ᐃᓚᖏᓐᓂᒡᓗ.
8ᐊᑕᓂᖅ ᖁᔭᒋᓯᐅᒃ, ᐊᑎᖓ ᑐᒃᓯᐊᖅᕕᒋᓗᒍ,
9ᑖᓐᓇ ᐃᓐᖏᖅᕕᒋᓯᐅᒃ, ᓂᖅᑐᖅᓗᒍ ᐃᓐᖏᖅᕕᒋᓯᐅᒃ;
10ᐊᑎᖓ ᐃᑦᔪᕐᖕᓁᑦᑐᖅ ᓂᖅᑐᕐᖕᓇᖅᓯᑎᑕᐅᓕ;
11ᐊᑕᓂᖅ ᕿᓂᖅᓯᐅᒃ ᓲᖑᓂᖓᓗ ᕿᓂᖅᓗᒍ,
12ᑲᒪᓇᖅᑐᓕᓃᑦ ᐱᓂᐊᕐᖕᓂᕆᓚᐅᖅᑕᖏᑦ ᐃᖅᑲᐅᒪᓯᒋᒃ,
13ᐱᔨᖓᓄᑦ ᐂᕝᕙᕋᕼᐋᒧᑦ ᑭᖑᕚᖑᔪᓯ,
14ᑖᓐᓇ ᐊᑕᓂᐅᕗᖅ ᒎᑎᕗᑦ;
15ᑖᑦᓱᒪ ᐊᖏᖃᑎᒌᒍᑎᒋᓯᒪᔭᓂ ᐃᖅᑲᐅᒪᕚ ᐃᓱᖃᖏᑦᑐᒧᑦ,
16ᐊᖏᖃᑎᒌᒍᑎᒋᓚᐅᖅᑕᓂ ᐂᕝᕙᕋᕼᐋᒧᑦ,
17ᓇᓗᓁᒃᑲᓐᓂᓚᐅᖅᐹ ᔧᑯᒧᑦ ᐊᑐᖅᑕᐅᖁᓯᒪᔭᓂ,
18ᐅᖃᐅᑎᓪᓗᒍ, “ᐃᓕᖕᓄᑦ ᓄᓇ ᑬᓇᓂ ᑐᓂᓂᐊᖅᐸᕋ,
19ᐃᓄᒋᐊᒃᑐᖅᔪᐊᓐᖑᓚᐅᖅᑎᓐᓇᒋᑦ ᓱᓕ ᑍᑦᓱᒪᓂ,
20ᓅᖃᑦᑕᓚᐅᕐᖕᒪᑕ ᐃᓅᖃᑎᒌᒡᔪᐊᓂᑦ ᐃᓅᖃᑎᒌᒡᔪᐊᓄᑦ,
21ᑖᑦᓱᒪ ᓇᓪᓕᐊᓐᓄᓪᓘᓐᓃᑦ ᐅᖁᒤᒃᓴᖅᑎᑕᐅᖁᓚᐅᓐᖏᓔᑦ;
22ᐅᖃᖅᓗᓂ, “ᓂᕈᐊᖅᓯᒪᔭᒃᑲ ᐊᒃᑐᕐᖕᓂᐊᕋᓯᒋᒃ,
23ᐊᑕᓂᖅ ᐃᓐᖏᖅᕕᒋᓯᐅᒃ, ᓄᓇᖅᔪᐊᕐᖕᒥᐅᖑᔪᓯ ᑕᒪᑦᓯ!
24ᑖᑦᓱᒪ ᓂᖅᑐᕐᖕᓇᕐᖕᓂᖓ ᐃᓅᖃᑎᒌᒡᔪᐊᓄᑦ ᐅᖃᐅᑎᒋᓯᐅᒃ,
25ᐊᑕᓂᖅ ᐊᖏᔫᖕᒪᑦ, ᐊᖏᔪᒥᒡᓗ ᓂᖅᑐᖅᑕᐅᔪᒃᓴᐅᕗᖅ;
26ᐃᓄᐃᑦ ᒎᑎᒋᔭᓕᒫᖏᑦ ᒎᑎᓐᖑᐊᖑᕗᑦ;
27ᐅᐱᓐᓇᕐᖕᓂᖅ ᐊᖓᔪᖅᑳᖅᔪᐊᖑᓂᖅᓗ ᑖᑦᓱᒪᓃᑉᐳᑦ;
28ᐊᑕᓂᖅ ᑐᓂᓯᕕᒋᓯᐅᒃ, ᐃᓚᒌᖑᔪᓯ ᐃᓅᖃᑎᒌᒡᔪᐊᓂ,
29ᐊᑕᓂᖅ ᑐᓂᓯᕕᒋᓯᐅᒃ ᐊᑎᖓᑕ ᓂᖅᑐᕐᖕᓇᕐᖕᓂᖓᓂᒃ;
30ᑖᑦᓱᒪ ᓵᖓᓂ ᓴᔪᓕᕆᑦᓯ, ᓄᓇᖅᔪᐊᕐᖕᒥᐅᓕᒫᖑᔪᓯ,
31ᕿᓔᑦ ᖁᕕᐊᓱᒡᓕᑦ, ᓄᓇᖅᔪᐊᖅᓗ ᓯᕆᓕᖅᓕ,
32ᐃᒪᕕᒃ ᐃᒃᑐᑑᖅᓕ, ᐃᓗᐊᓃᑦᑐᓕᒫᓪᓗ;
33ᑕᕝᕙ ᓇᐹᖅᑐᐃᑦ ᕿᔪᓕᒫᓪᓗ ᐃᓐᖏᕈᒫᖅᐳᑦ ᖁᕕᐊᓱᒡᓗᑎᒃ
34ᐊᑕᓂᖅ ᖁᔭᒋᓯᐅᒃ, ᐱᐅᔫᖕᒪᑦ;
35ᐅᖃᖅᓗᓯᓗ: “ᓴᐳᑎᑎᒍᑦ, ᒎᑎ ᐱᐅᓕᔨᕗᑦ,
36ᐊᑕᓂᖅ ᓂᖅᑐᖅᑕᐅᓕ, ᐄᓴᕅᓕᒃᑯᑦ ᒎᑎᖓᑦ,
37ᑕᕝᕙ ᑍᕕᑎᐅᑉ ᐊᓴᐸ ᐃᓚᒋᔭᖏᓪᓗ ᑕᕝᕗᖓ ᕿᒪᒃᐰᑦ ᐊᑕᓂᐅᑉ ᐊᖏᖃᑎᒌᒍᑎᖓᑕ ᐃᒃᓯᖅᕕᖓᑕ ᓵᖓᓄᑦ ᑲᔪᓯᓗᑎᒃ ᐱᓇᓱᐊᖁᓪᓗᒋᑦ ᐃᒃᓯᖅᕕᐅᑉ ᓵᖓᓂ, ᖃᐅᑕᒫᑦ ᐱᔭᕆᐊᖃᕐᖕᓂᑎᑦ ᒪᓕᒡᓗᒋᑦ; 
38ᐅᐱᑦ-ᐃᑐᒻᓗ ᐃᓚᒋᔭᖏᓪᓗ 68-ᑦ ᐃᓚᒋᓪᓗᒋᑦ, ᐅᐱᑦ-ᐄᑕᒻᓗ, ᔨᑐᑕᓂᐅᑉ ᐃᕐᖕᓂᖓ, ᕼᐅᓴᓗ ᐃᑎᖅᑕᖅᕕᖕᒥ ᑲᒪᔨᐅᑎᑕᐅᕗᑦ. 
39ᔭᑑᒃ ᑐᓂᕐᕈᓯᖅᑎᑦᓯᔨ, ᐃᓚᒋᔭᖏᓪᓗ ᑐᓂᕐᕈᓯᖅᑎᑦᓯᔩᑦ, ᐊᑕᓂᐅᑉ ᑐᐱᖓᓃᑉᐳᑦ ᐃᑦᔪᕐᖕᓁᑦᑐᒥ ᒋᐱᐅᓂᒥ, 
40ᑐᓂᕐᕈᓯᖃᑦᑍᓐᓇᖁᓪᓗᒋᑦ ᐆᑕᒃᓴᓂᒃ ᐊᑕᓂᕐᖕᒧᑦ ᑐᓂᕐᕈᓯᖅᕕᖕᒥ ᐅᓪᓛᒃᑯᑦ ᐅᓐᓄᒃᑯᓪᓗ, ᐊᑕᓂᐅᑉ ᐱᖁᔭᖏᑦ ᑎᑎᕋᖅᓯᒪᔪᑦ ᒪᓕᒡᓗᒋᑦ ᐱᖁᔨᓂᕆᓚᐅᖅᑕᖏᑦ ᐄᓴᕅᓕᒥᐅᓕᒫᓄᑦ; 
41ᐃᓚᖃᖅᓗᑎᒃ ᕼᐃᒪᓐᒥᒃ ᔨᑐᑕᓐᒥᒡᓗ ᐊᓯᖏᓐᓂᒡᓗ ᓂᕈᐊᖅᑕᐅᓯᒪᔪᓂᒃ, ᑎᓕᔭᐅᓯᒪᔪᑦ ᐊᑎᖏᑎᒍᑦ ᖁᔭᓕᖁᓪᓗᒋᑦ ᐊᑕᓂᕐᖕᒧᑦ, ᓇᒡᓕᖕᓂᖓ ᓱᕐᕋᔪᐃᑦᑑᖕᒪᑦ ᐃᓱᖃᖏᑦᑐᒧᑦ. 
42ᕼᐃᒪᓐ ᔨᑐᑕᓐᓗ, ᓂᐱᖅᑯᖅᑐᓪᓗᑎᒃ ᓂᓪᓕᐊᑎᑦᓯᓚᐅᖅᐳᑦ ᑎᑦᑐᓚᐅᑎᓂᒃ ᓯᕙᓂᕋᐅᑎᓂᒡᓗ ᓂᑦᔮᑎᑦᓯᓪᓗᑎᒃ ᐃᓐᖏᕈᓯᕐᖕᓂᒃ ᐃᑦᔪᕐᖕᓁᑦᑐᓂᒃ. ᔨᑐᑕᐅᑉ ᐃᕐᖕᓂᖏᑦ ᓇᐅᑦᓯᖅᑐᖅᑎᐅᑎᑕᐅᑎᓪᓗᒋᑦ ᐃᑎᖅᑕᖅᕕᖕᒥ.
43ᑕᕝᕙ ᐃᓄᓕᒫᑦ ᐊᑐᓂᑦ ᐊᖏᕐᕋᓕᓚᐅᖅᐳᑦ ᐃᒡᓗᒥᖕᓄᑦ, ᑍᕕᑎᓗ ᐊᖏᕐᕋᖅᐳᖅ ᐃᒡᓗᒥᓄᑦ ᐃᒡᓗᒥᐅᖃᑎᓂ ᓮᒻᒪᖅᑎᑦᓴᖅᑐᖅᓗᒋᑦ.
