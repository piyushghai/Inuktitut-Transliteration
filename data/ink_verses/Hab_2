1ᖃᐅᔨᓴᖅᕕᖕᒦᑦᓱᒪᕗᖓ ᐊᕙᓗᖅᔪᐊᑉ ᓇᖏᖅᕕᖓᓂ, ᐅᑕᖅᑭᓗᖓ ᖃᓄᖅ ᐊᑕᓂᖅ ᐅᕙᓐᓄᑦ ᐅᖃᕐᖕᓂᐊᕐᖕᒪᖔᑦ, ᖃᓄᖅᓗ ᑭᐅᓂᐊᕐᖕᒪᖔᕐᖕᒪ ᓈᒻᒪᒃᓴᖏᑦᔪᑎᒋᔭᓐᓄᑦ.
2ᐊᑕᓂᐅᑉ ᑕᕝᕙ ᐃᒫᒃ ᑭᐅᓚᐅᖅᐹᖓ ᐅᖃᖅᓗᓂ: “ᑕᑯᑎᑦᓯᑦᔪᑎᒃᑲ ᐃᓕᖕᓄᑦ ᑎᑎᕋᒃᑭᑦ ᐅᔭᕋᒃᑯᑦ ᑕᑯᒃᓴᐅᑦᓯᐊᖅᓗᒋᑦ, ᐊᖅᑯᓵᖅᑐᓄᑦ ᐅᖃᓕᒫᖅᑕᐅᔪᓐᓇᖁᓪᓗᒋᑦ. 
3ᑕᑯᑎᑦᔪᑎᑦ ᐱᕕᒃᓴᒥᖕᓂᒃ ᓇᓪᓕᐅᑎᕝᕕᐅᓯᒪᖏᒃᑲᓗᐊᖅᑎᓪᓗᒋᑦ; ᑭᖑᓪᓕᖅᐹᒥᒡᓕ ᐅᖃᐅᓯᖏᑦ ᓇᓪᓕᐅᑎᔪᒫᖅᐳᑦ ᓴᒡᓗᓂᐊᕋᑎᒡᓗ. ᓇᓪᓕᐅᑎᓂᐊᕐᖕᓂᖓ ᐊᑯᓂᐅᖅᑰᔨᓂᐊᕋᓗᐊᖅᐳᖅ, ᐅᑕᖅᑭᑐᐃᓐᓇᖅᓯᐅᒡᓕ; ᐱᕕᒃᓴᖓ ᓇᓪᓕᐅᑎᓪᓚᕆᒍᒫᕐᖕᒪᑦ, ᑭᖑᕙᕐᖕᓂᐊᕋᓂᓗ. 
4‘ᐱᐅᔪᕆᔪᖅ ᑕᑯᓯᐅᒃ, ᑖᑦᓱᒪ ᑕᕐᖕᓂᖓ ᓱᓕᓂᖅᑕᖃᓐᖏᓚᖅ ᐃᓅᔪᓐᓇᑦᔮᓇᓂᓗ, ᐃᓱᐊᖅᑐᓕᔪᖅᓕ ᐃᓅᔪᒫᖅᐳᖅ ᐅᒃᐱᕐᖕᓂᕐᖕᒥᒍᑦ.’”
5“ᓱᓕᓗ ᐱᐅᖏᑦᑐᓕᑦᔪᑎᖃᖅᐳᖅ ᕔᓂᒥᒃ, ᐃᓄᒃ ᐱᐅᔪᕆᕗᖅ ᐊᖏᕐᕋᖅᓯᒤᓐᓇᕈᓐᓇᕋᓂ. ᐱᔪᒪᕕᒡᔪᐊᕐᖕᓂᖓ ᑲᑉᐱᐊᓇᖅᑐᕕᐅᑉ ᐱᔪᒪᓂᖓᑐᑦ ᑍᒤᑉᐳᖅ, ᑐᖁᑐᓪᓗ ᓈᒻᒪᒃᓯᔪᓐᓇᖏᑦᑐᑐᑦ. ᐃᓅᖃᑎᒌᒡᔪᐊᑦ ᐃᒻᒥᓄᑦ ᑲᑎᖅᓱᖅᐰᑦ, ᑲᑎᓪᓗᒋᓪᓗ ᓇᖕᒥᓂᖅ ᐃᓄᖁᑎᑖᕆᔭᒥᑐᑦ. 
6ᐅᖃᐅᓯᐅᒐᔪᒃᑐᒥᒃ ᐅᖃᐅᓯᐅᖃᑦᑕᓕᕐᖕᓂᐊᓐᖏᓛᑦ? ᒥᑕᐅᑕᐅᓗᑎᒡᓗ ᐅᖃᐅᓯᐅᖃᑦᑕᕐᖕᓂᐊᓐᖏᓛᑦ? ᐅᖃᖅᓗᑎᒃ, ‘ᑲᑉᐱᐊᓐᓇᒦᒃ! ᐊᔪᖅᓴᕈᓐᓃᖅᑐᑦ ᑲᑎᖅᓱᐃᓂᕐᖕᒧᑦ ᐱᒋᓐᖏᑕᒥᓂᒃ, ᖃᓄᖅ ᐊᑯᓂᐅᑎᒋᔪᖅ ᑍᒤᓕᐅᕐᖕᓂᐊᖅᐹᑦ? ᐱᑖᖅᑐᖅᑐᓪᓗ ᐊᑭᓕᖅᑕᐅᔪᒪᓂᒃᑯᑦ.’”
7ᓂᕆᐅᓇᖏᑦᑐᒃᑯᑦ ᑕᕝᕙ ᐊᑭᓕᒃᓴᖃᖅᕕᒋᔭᑎᑦ ᒪᑭᑲᓪᓚᖕᓂᐊᓐᖏᓛᑦ? ᑐᐸᓕᕐᖕᓂᐊᓐᖏᓛᑦ ᐃᓕᖕᓂᒃ ᓵᓚᖃᖅᓗᑎᒃ? ᑎᒡᓕᒐᖅᕕᐅᓕᖅᓗᑎᓪᓗ ᑖᒃᑯᓇᓐᖓᑦ. 
8ᐃᓅᖃᑎᒌᒡᔪᐊᑦ ᐅᓄᖅᑐᑦ ᐱᖁᑎᖏᓐᓂᒃ ᐊᖅᓵᓚᐅᕋᑦᓯᐅᒃ, ᒫᓐᓇᓕ ᐃᓄᐃᑦ ᐊᒥᐊᒃᑯᖏᓐᓂᑦ ᐱᖁᑎᑦᓯᓐᓂᑦ ᐱᐅᕋᖅᕕᐅᓂᐊᓕᖅᐳᓯ, ᑐᖁᕅᖃᑦᑕᓚᐅᕐᖕᓂᑦᓯᓐᓄᑦ ᓄᓇᒥᓗ ᐃᒡᓗᒐᓴᒡᔪᐊᖏᓐᓂᒡᓗ ᑲᑉᐱᐊᓱᒃᑎᑦᓯᔨᐅᓚᐅᕐᖕᓂᑦᓯᓐᓄᑦ, ᓄᓇᖃᖅᑐᓄᑦ ᑖᒃᑯᓇᓂ.
9ᑲᑉᐱᐊᓐᓇᒦᒃ! ᓇᖕᒥᓂᖅ ᐃᓚᖏᑕ ᐊᔪᖅᓴᕈᓐᓁᕈᑎᒃᓴᖏᓐᓂᒃ ᐱᐅᖏᑦᑐᓕᓂᒃᑯᑦ ᐱᑖᕋᓱᐊᖅᑐᖅ, ᐃᓚᒋᔭᓂ ᖁᓪᓕᖅᐹᖑᑎᑦᓱᒪᓪᓗᒋᑦ, ᓴᐳᑎᔭᐅᔪᓐᓇᕈᒪᓗᓂ ᖃᓄᐃᓕᔭᐅᓐᓇᖅᑑᑉ ᐱᔪᓐᓇᕐᖕᓂᖓᓂᑦ! 
10ᐱᓇᓱᐊᕈᑎᒋᓚᐅᖅᑕᓯᓕ ᓇᖕᒥᓂᖅ ᐃᓚᒋᔭᑦᓯᓐᓄᑦ ᑲᓐᖑᓲᑎᒃᓴᓐᖑᖅᓯᒪᕗᖅ; ᐃᓅᖃᑎᒌᒡᔪᐊᓂᒃ ᐅᓄᖅᑐᓂᒃ ᓄᖒᑦᓯᖃᑦᑕᓚᐅᕐᖕᓂᑦᓯᓐᓄᑦ; ᓇᖕᒥᓂᖅ ᐃᓅᓯᑦᓯᓐᓂᒃ ᑐᓂᓯᑦᔪᑎᒋᕙᓯ. 
11ᐊᕙᓗᖅᔪᐊᑦ ᐅᔭᕋᖏᑦ ᓂᓪᓕᕈᒫᖅᐳᑦ, ᕿᔫᓂᖏᑕᓗ ᓴᐅᓂᖏᑦ ᑭᐅᓗᑎᒃ ᑖᒃᑯᓂᖓ.
12ᑲᑉᐱᐊᓐᓇᒦᒃ! ᐃᒡᓗᒐᓴᓕᐅᖅᑐᖅ ᑐᖁᕅᓂᒃᑯᑦ, ᐃᒡᓗᒐᓴᒡᔪᐊᓕᐅᖅᑐᖅᓗ ᐊᔪᖅᑐᓕᓂᒃᑯᑦ! 
13ᑕᑯᒋᑦ, ᕿᓚᖕᒥᐅᒐᓴᒃᔪᐃᑦ ᐊᑕᓂᖓᑦ ᑍᒤᑎᑦᓯᓐᖏᓛᖅ? ᐃᓄᐃᑦ ᓴᓇᖕᒪᑕ ᐃᑯᐊᓪᓚᒃᑐᒃᓴᑐᐃᓐᓇᕐᖕᓂᒃ, ᐃᓅᖃᑎᒌᒡᔪᐃᓪᓗ ᐃᒻᒥᖕᓂᒃ ᑕᖃᑎᑉᐳᑦ ᓱᓇᒃᓴᐅᖏᑦᑐᒧᑦ. 
14ᓄᓇᖅᔪᐊᖅ ᑕᑕᑕᐅᔪᒫᖅᐳᖅ ᐃᓕᑕᖅᓯᓂᕐᖕᒥᒃ ᐊᑕᓂᐅᑉ ᐱᓐᓇᕐᖕᓇᕐᖕᓂᖓᓂᒃ, ᐃᒪᐅᑉ ᐃᒪᕕᖕᒥᒃ ᐅᓕᒃᓯᓯᒪᓂᖓᑎᑐᑦ.
15ᑲᑉᐱᐊᓐᓇᒦᒃ! ᐃᓅᖃᑎᒥᓂᒃ ᐃᒥᖅᑎᑦᓯᔪᖅ ᓂᓐᖓᐅᒪᓂᐅᑉ ᐃᒥᐅᑎᖓᓄᑦ, ᐋᖓᔮᖅᑎᑦᓯᓗᓂᓗ, ᑲᓐᖑᒋᔭᖏᑦ ᑕᑯᔪᒪᓪᓗᒋᑦ. 
16ᐃᕝᕕᖔᖅᓕ ᑲᓐᖑᓱᒃᑎᑕᐅᓂᕐᖕᒥᒃ ᐃᓗᔭᐅᓂᐊᖅᐳᑎᑦ ᐅᐱᒋᔭᐅᓂᕐᖕᒥᒃ ᐱᖏᓪᓗᑎᑦ! ᐃᒥᖅᑎᑕᐅᖔᕐᖕᓂᐊᖅᐳᑎᑦ ᐋᖓᔮᖅᑎᑕᐅᓗᑎᑦ, ᐊᑕᓂᐅᑉ ᓇᖕᒥᓂᖅ ᐃᒥᐅᑎᒥᓂᑦ ᐃᒥᖅᑎᓐᓂᐊᕐᖕᒪᑎᑦ ᓱᒋᐊᖅᑕᐅᑦᔪᑎᖕᓂᒃ, ᐅᐱᒋᔭᐅᓂᕆᔧᓪᓗ ᒧᒥᖕᓂᐊᖅᐳᖅ ᑲᓐᖑᓱᒃᑎᑕᐅᓂᕐᖕᒧᑦ. 
17ᓕᐸᓇᓂᐅᑉ ᓇᐹᖅᑐᖁᑎᖏᑦ ᓇᑲᑎᓚᐅᕋᕕᒋᑦ; ᒫᓐᓇ ᓇᑲᑕᐅᓂᐊᓕᖅᐳᑎᑦ, ᐆᒪᔪᖁᑎᖏᑦ ᑐᖁᕋᓚᐅᕋᕕᒋᑦ ᑍᒤᓚᐅᕐᖕᓂᕐᖕᓄᑦ ᑲᑉᐱᐊᓱᒃᑎᑕᐅᓂᐊᓕᖅᐳᑎᑦ. ᑕᒪᓐᓇ ᑍᒤᑕᐅᑦᔪᑎᒋᓂᐊᖅᐸᑦ ᑐᖁᕅᖃᑦᑕᕐᖕᓂᕆᓚᐅᖅᑍᑦ ᐱᑦᔪᑎᒋᓪᓗᒍ, ᐱᑦᓯᐊᖃᑦᑕᓚᐅᖏᓐᓇᕕᑦ ᓄᓇᒥᒃ ᐃᒡᓗᒐᓴᒡᔪᐊᓂᒡᓗ ᑕᕝᕙᓂᓗ ᓄᓇᖃᖅᑐᓂᒃ.
18ᒎᑎᓕᐊᕆᔭᐅᓯᒪᔪᖅ ᓱᓇᒧᑦ ᐊᑑᑎᖃᖅᐹ? ᓴᓇᔨᒥᓄᑦ ᓴᓇᔭᐅᓯᒪᖕᒪᑦ ᓴᕕᕋᔭᖕᒥᑦ, ᓴᒡᓗᓂᕐᖕᒧᑦ ᐊᔪᕆᖅᑐᐃᑦᔪᑕᐅᓪᓗᓂ. ᖃᓄᖅᓕ ᓴᓇᔪᕕᓂᐅᑉ ᐱᕙᓪᓕᐅᑎᒋᒐᔭᖅᐸᐅᒃ ᓴᓇᔭᕕᓂᓂ ᐱᔪᓐᓇᐅᑎᒋᓇᓱᐊᕈᓂᐅᒃ? ᒎᑎᒋᓇᓱᒃᑕᖓ ᐅᖃᕈᓐᓇᖅᑎᓐᓇᒍ! 
19ᑲᑉᐱᐊᓐᓇᒦᒃ! ᕿᔪᖕᒧᑦ ᐅᖃᖃᑦᑕᖅᑐᖅ, “ᑐᐸᓕᕆᑦ!” ᐅᕝᕙᓗ ᐅᔭᕋᖕᒧᑦ ᑐᓵᖏᑦᑐᒧᑦ, “ᒪᑭᓕᕆᑦ!” ᑖᓐᓇ ᐃᓕᖕᓂᒃ ᑕᑯᑎᑦᓯᔪᓐᓇᖅᐹ? ᑕᑯᒋᑦ, ᒎᓗᒥᒃ ᓯᐅᓪᕕᕆᒥᒡᓘᓐᓃᑦ ᖄᐹᓕᖅᓯᒪᕗᖅ, ᐊᓂᖅᓵᖅᑐᕈᓐᓇᕋᓂᓗ.
20ᐊᑕᓂᖅ ᑐᒃᓯᐊᖅᕕᒃᔪᐊᖁᑎᒥᓂ ᐃᑦᔪᕐᖕᓁᑦᑐᒦᑉᐳᖅ; ᓄᓇᖅᔪᐊᕐᖕᒥᐅᓕᒫᑦ ᓂᐸᖏᖅᓕᑦ ᑖᑦᓱᒪ ᓵᖓᓂ.
