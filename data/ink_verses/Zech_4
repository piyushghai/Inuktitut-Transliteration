1ᐂᖏᓕᓗ ᐅᕙᓐᓄᑦ ᐅᖃᓪᓚᓚᐅᖅᑐᖅ ᕾᒋᕗᖅ, ᑐᐹᖅᐸᖓᓗ ᓯᓂᒃᑐᕕᓂᐅᔮᖅᑎᓪᓗᖓ. 
2ᐅᖃᐅᑎᕚᖓᓗ, “ᓱᓇᒥᒃ ᑕᑯᕕᑦ?”
3ᑕᕝᕙᓂᓗ ᒪᕐᕉᖕᓂᒃ ᓇᐹᖅᑐᖃᖅᐳᖅ ᐅᖅᓱᒃᓴᓕᖕᓂᒃ ᓇᓂᕈᐊᖃᖅᕕᐅᑉ ᐊᕙᑖᓃᑦᑐᓂᒃ.” 
4ᐂᖏᓕᓗ ᐊᐱᕆᕙᕋ, “ᐅᑯᐊ ᖃᓄᖅ ᑐᑭᖃᖅᐸ, ᐊᑕᓂᕋ?”
5ᐂᖏᓕᐅᑉ ᑭᐅᕚᖓ, “ᑐᑭᖓᓂᒃ ᖃᐅᔨᒪᖏᓐᓇᕖᑦ?”
6ᐂᖏᓕᐅᓪᓗ ᐅᖃᐅᑎᕚᖓ ᔨᕈᐸᐱᐅᓪ ᑐᓴᖅᑎᑕᐅᖁᓪᓗᒍ ᑐᓴᕆᐊᖃᖅᑕᖓᓂᒃ ᐊᑕᓂᕐᖕᒥᑦ ᐱᔪᒥᒃ ᐃᒫᒃ, “ᐱᔪᓐᓇᕐᖕᓂᕐᖕᓅᖏᑦᑐᖅ, ᑎᒥᕕᓪᓗ ᓄᑭᖓᓅᖏᑐᖅ, ᐅᕙᖓᓕ ᐊᓂᕐᖕᓂᓐᓄᑦ, ᑍᒫᒃ ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑦ ᐅᖃᖅᐳᖅ. 
7ᐊᒡᕕᐊᖅᑐᑦ ᖃᖅᑳᓗᒃᑎᑐᑦ ᐊᖏᑎᒋᔪᑦ ᔨᕈᐸᐱᐅᓕᐅᑉ ᓵᖓᓂ ᐊᓯᐅᓂᐊᖅᐳᑦ. ᑐᒃᓯᐊᖅᕕᒡᔪᐊᖅ ᓴᓇᒃᑲᓐᓂᕐᖕᓂᐊᖅᐸᑦ, ᐅᔭᕋᒃ ᑭᖑᓪᓕᖅᐹᖅ ᐃᓕᒍᕕᐅᒃ, ᐃᓄᐃᑦ ᓂᐱᖅᑯᖅᑐᓗᑎᒃ ᓂᓪᓕᐊᔪᒫᖅᐳᑦ, ‘ᐱᐅᔪᐊᓗᒃ, ᐱᐅᔪᐊᓗᒃ!’”
8ᓱᓕᒃᑲᓐᓂᖅ ᐊᑕᓂᐅᑉ ᐅᖃᖅᕕᒋᕚᖓ, ᐅᖃᖅᓗᓂ, 
9“ᔨᕈᐸᐱᐅᓕᐅᑉ ᑐᒃᓯᐊᖅᕕᒡᔪᐊᑉ ᑐᓐᖓᕕᐊ ᐃᓕᓚᐅᖅᐹ, ᑐᒃᓯᐊᖅᕕᒡᔪᐊᖅᓗ ᑖᓐᓇ ᐱᔭᕇᕐᖕᓂᐊᕆᕚ. ᑕᒪᓐᓇᓗ ᑍᒫᒃ ᐱᒃᐸᑦ, ᖃᐅᔨᓂᐊᖅᐳᓯ ᕿᓚᖕᒥᐅᑦ ᐊᑕᓂᖓᑦᑕ ᑎᓕᓚᐅᕐᖕᒪᖓ ᐃᓕᑦᓯᓐᓄᑦ.
10ᑖᒃᑯᐊᓕ ᖁᕕᐊᒋᓐᖏᑕᖃᖅᐳᑦ, ᓴᓇᔭᐅᔫᑉ ᓱᒃᑬᓗᐊᕐᖕᓂᖓᓂᒃ ᔨᕈᐸᐱᐅᓕ ᓴᓇᕙᓪᓕᐊᔪᖅ ᑕᑯᒍᓂᑦᔪᒃ ᖁᕕᐊᓱᖕᓂᐊᖅᐳᑦ.”
11ᐊᐱᕆᕙᕋᓗ, “ᐅᑯᐊᒡᓕ ᓇᐹᖅᑑᒃ ᒪᕐᕉᒃ ᐅᖅᓱᒃᓴᓕᖕᓂᒃ ᐸᐅᕐᖓᖃᓲᒃ, ᓇᓂᕈᐊᖃᖅᕕᐅᑉ ᐊᕙᑖᓃᑦᑑᒃ ᖃᓄᖅ ᑐᑭᖃᖅᐸᒃ?” 
12ᐂᖏᓕᓗ ᐊᐱᕆᒃᑲᓐᓂᕆᕙᕋ, “ᓇᐹᖅᑑᓪᓗ ᐊᕙᓚᖓᔪᖏᒃ ᐅᑯᐊᒃ ᓇᐹᖅᑑᑉ ᐸᐅᕐᖓᖏᑕ ᐅᖅᓱᐊᓂᒃ ᑯᕕᕝᕕᖏᑕ ᒪᕐᕉ ᒎᓘᒃ ᐊᕙᑖᓃᑦᑑᒃ ᖃᓄᖅ ᑐᑭᖃᕆᕚᒃ?”
13ᑭᐅᕚᖓᓗ, “ᖃᐅᔨᒪᖏᓐᓇᕖᑦ ᖃᓄᖅ ᑐᑭᖃᕐᖕᒪᖔᑕ?”
14ᐃᒫᒃ ᐅᖃᐅᑎᕚᖓ, “ᐅᑯᐊ ᑕᕝᕙ ᐊᖑᑏᒃ ᒪᕐᕉᒃ ᓂᕈᐊᖅᑕᐅᓯᒪᓪᓗᑎᒃ ᐅᖅᓱᒧ ᓂᐊᖁᖓᒍᑦ ᑯᕝᕕᕆᔭᐅᓯᒪᔫᒃ ᐊᑕᓂᕐᖕᒥᒃ ᐱᔨᑦᓯᖅᑎᐅᖁᓪᓗᒋᑦ ᓄᓇᖅᔪᐊᓕᒫᒥ.”
