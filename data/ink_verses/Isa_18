1ᐋᕼᐊ, ᓄᓇ ᐃᓴᕈᖅᓱᖅᕙᓗᖕᓂᒃ ᑐᓴᖅᓴᐅᔪᓕᒃ, ᐃᑎᐅᐱᐊᑉ ᑰᖏᑕ ᐊᑭᐊᓃᑦᑐᖅ; 
2ᑍᑲᓐᖓᑦ ᑎᓕᓯᕙᒃᑐᑦ ᑰᒃᑯᑦ ᓁᓕᒃᑯᑦ, ᐅᒥᐊᖃᖅᓗᑎᒃ ᓱᓪᓗᓕᖅᔪᐊᓂᒃ ᐅᒥᐊᓕᐊᕆᓯᒪᔪᓂᒃ! ᐂᓕᕆᑦᓯ ᓱᑲᑦᑑᔪᓯ ᐅᖃᕆᐊᖅᑐᖅᑎᐅᓪᓗᓯ. ᐃᓅᖃᑎᒌᒡᔪᐊᓄᑦ ᐊᖏᔫᑎᐅᓪᓗᑎᒃ ᕾᕋᑦᑐᓂᒃ ᐅᕕᓂᖃᖅᑐᓄᑦ, ᐃᓄᖕᓄᑦ ᑲᑉᐱᐊᒋᔭᐅᔪᓄᑦ ᖃᓂᑦᑐᒦᑦᑐᓄᑦ ᐅᖓᓯᒃᑐᒦᑦᑐᓄᓪᓗ, ᐃᓅᖃᑎᒌᒡᔪᐊᓄᑦ ᐊᔪᖏᑦᑐᖅᔪᐊᓄᑦ ᓵᓚᖃᖅᐸᒃᑐᓄᑦ, ᓄᓇᖏᑦ ᑰᖕᓄᑦ ᑭᒡᓕᓕᐅᖅᑕᐅᓯᒪᔪᓄᑦ. 
3ᓄᓇᖅᔪᐊᕐᖕᒥᐅᑕᓕᒫᖑᔪᓯ, ᓄᓇᖅᔪᐊᕐᖕᒥ ᐃᓂᖃᖅᑐᓯ, ᓇᓗᓁᒃᑯᑕᖅ ᓴᖅᑭᑉᐸᑦ ᖃᖅᑲᐅᑉ ᖄᖓᓂ, ᑕᑯᓐᓇᕐᖕᓂᐊᓕᖅᐳᓯ! ᑎᑦᑐᓚᐅᑎᓗ ᓂᓪᓕᖅᑎᑕᐅᒃᐸᑦ ᓈᓚᒋᑦᓯ! 
4ᐊᑕᓂᐅᑉ ᐃᒫᒃ ᐅᖃᖅᕕᒋᖕᒪᖓ: “ᓂᐱᖃᖏᓪᓗᖓ ᑕᑯᓐᓇᕈᒪᕙᑦᓯ ᐃᓂᒋᔭᓐᓂᑦ ᓯᓚᑦᓯᐊᖑᑎᓪᓗᒍ ᓯᕿᓂᕐᖕᒧᑦ ᐆᓇᖅᑎᑕᐅᔪᑎᑐᑦ, ᓄᕗᔭᑎᑐᓪᓗ ᖃᐅᓯᖅᑎᑦᓯᔪᑎᑐᑦ ᐱᕈᖅᑐᓂᒃ ᑲᑎᖅᓱᐃᕕᖕᒥ ᐅᖅᑰᑎᓪᓗᒍ. 
5ᑲᑎᖅᓱᐃᕕᒃ ᓇᓪᓕᐅᑎᓚᐅᖅᑎᓐᓇᒍ ᓄᓇᕋᖏᑦ ᑲᑕᒐᖅᓯᒪᓕᖅᑎᓪᓗᒋᑦ, ᕔᓂᒃᓮᑦ ᐸᐅᕐᖓᖏᑦ ᐱᕈᕇᖅᓯᒪᑦᓯᐊᓕᖅᑎᓪᓗᒋᑦ, ᐱᕈᖅᑐᑦ ᓄᐃᓕᖅᑐᑦ ᓇᑲᑎᕈᒫᖅᐰᑦ ᓇᐹᖅᑐᐃᑦ ᓄᕗᖏᓐᓂᒃ ᓇᑲᑎᕆᑦᔪᑎᒧᑦ, ᐊᕙᓚᖓᔪᐃᓪᓗ ᓇᐹᖅᑐᒥᒃ ᓯᐊᒻᒪᒃᐸᓪᓕᐊᔪᑦ ᐲᔭᕈᒫᖅᐰᑦ. 
6ᐃᓘᓐᓇᓕᒫᑦᓯᐊᑎᒃ ᕿᒤᓐᓇᖅᑕᐅᔪᒫᖅᐳᑦ ᑎᖕᒥᐊᓄᑦ ᓂᕿᑐᖅᑐᓄᑦ ᖃᖅᑲᓃᑦᑐᓄᑦ ᐆᒪᔪᓄᓪᓗ ᓄᓇᒦᑦᑐᓄᑦ. ᐊᐅᔭᓕᒫᖅ ᑎᖕᒥᐊᓄᑦ ᓂᕿᒋᔭᐅᓕᕈᒫᖅᐳᑦ, ᐅᑭᐅᓕᒫᖅᓗ ᐆᒪᔪᓄᑦ ᓄᓇᒦᑦᑐᓄᑦ ᓂᕿᒋᔭᐅᓗᑎᒃ.” 
7ᑕᒪᓐᓇ ᓇᓪᓕᐅᑎᒃᐸᑦ ᑐᓂᕐᕈᑏᑦ ᐂᑦᑑᑎᒋᔭᐅᔪᒫᖅᐳᑦ ᕿᓚᖕᒥᐅᒐᓴᒡᔪᐃᑦ ᐊᑕᓂᖓᓐᓄᑦ ᐃᓅᖃᑎᒌᒡᔪᐊᓂᑦ ᐊᖏᔫᑕᐅᓪᓗᑎᒃ ᕾᕋᑦᑐᓂᒃ ᐅᕕᓂᖃᖅᑐᓂᑦ, ᐃᓄᖕᓄᑦ ᑲᑉᐱᐊᒋᔭᐅᔪᓄᑦ ᖃᓂᑦᑐᒦᑦᑐᓄᑦ ᐅᖓᓯᒃᑐᒦᑦᑐᓄᓪᓗ, ᐃᓅᖃᑎᒌᒡᔪᐊᓄᑦ ᐊᔪᖏᑦᑐᖅᔪᐊᓄᑦ ᓵᓚᖃᖅᐸᒃᑐᓄᑦ, ᓄᓇᖏᑦ ᑰᖕᓄᑦ ᑭᒡᓕᓕᐅᖅᑕᐅᓯᒪᔪᓄᑦ, ᓮᐅᓂᐅᑉ ᖃᖅᑲᖓᓄᐊᕈᒫᖅᐳᑦ, ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑦᑕ ᐊᑎᖃᖅᕕᒋᔭᖓᓂ.
