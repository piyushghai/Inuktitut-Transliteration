1ᐄᓴᕅᓕᐅᑉ ᐃᕐᖕᓂᖏᑦ ᔧᑰᑉ ᐃᑦᔨᑉᑎᒧᐊᖃᑎᒋᓚᐅᖅᑕᖏᑦ ᐅᑯᐊᖑᓚᐅᖅᐳᑦ, ᓇᖕᒥᓂᖅ ᐃᓚᒋᔭᒥᖕᓂᒃ ᐃᓚᖃᖅᓗᑎᒃ, 
2ᕉᐱᓂ, ᓯᒥᐅᓂ, ᓕᕔ, ᔫᑕ, 
3ᐃᓴᑳᕆ, ᔨᐳᓗᓂ, ᐱᑦᔭᒥᓂ, 
4ᑖᓐ, ᓇᐸᑕᓕ, ᒑᑎ, ᐋᓱᕆᓗ. 
5ᑖᒃᑯᐊᓕᒫᑦ ᐃᓄᐃᑦ ᑲᑎᓪᓗᒋᑦ ᔧᑰᑉ ᑭᖑᕚᖏᑦ 70-ᐅᓚᐅᖅᐳᑦ. ᐃᕐᖕᓂᖓᓕ ᔫᓯᐱ ᐃᑦᔨᑉᑎᒦᓕᕇᓚᐅᕐᖕᒪᑦ. 
6ᑭᖑᓂᑲᓪᓚᖓᒍᑦ ᔫᓯᐱ, ᖃᑕᓐᖑᑎᖏᓪᓗ ᐃᓚᓕᒫᖏᓪᓗ ᑐᖁᓯᒪᓕᓚᐅᖅᐳᑦ. 
7ᑭᓯᐊᓂᓕ ᑭᖑᕚᖏᑦ ᐄᓴᕅᓕᒥᐅᑦ ᕿᑐᕐᖓᖅᑖᖃᑦᑕᕐᖕᓂᕐᖕᒧᑦ ᐅᓄᖅᓯᓚᐅᖅᐳᑦ ᓲᖑᓂᖃᖅᓗᑎᒡᓗ ᐃᑦᔨᑉᑎᓗ ᐃᓄᒋᐊᒃᓯᓚᐅᖅᐳᖅ ᑖᒃᑯᓄᖓ.
8ᑕᕝᕙᓕ ᓄᑖᒥᒃ ᐊᖓᔪᖅᑳᖅᔪᐊᖅᑖᓚᐅᖅᐳᑦ ᐃᑦᔨᑉᑎᒥ, ᑖᓐᓇ ᔫᓯᐱᒥᒃ ᖃᐅᔨᓯᒪᓚᐅᓐᖏᓚᖅ. 
9ᐃᓄᖁᑎᓂᓗ ᐅᖃᐅᑎᕔᑦ, ᒪᑯᐊ ᐄᓴᕅᓕᒥᐅᑦ ᐅᓄᓗᐊᓕᕐᖕᒪᑕ ᐱᔪᓐᓇᕐᖕᓂᖃᓗᐊᖅᓗᑎᒡᓗ ᐃᓕᒪᓇᖅᓯᓕᖅᐳᑦ. 
10ᐅᓇᑕᓯᑲᓪᓚᒃᑯᑦᑕ ᐊᑭᕋᑦᑎᓐᓄᑦ ᑕᑉᐱᐅᑎᑐᐃᓇᕆᐊᖃᖅᐳᑦ ᐅᕙᑦᑎᓐᓂᒃ ᐅᓇᑕᕈᒪᓗᑎᒃ, ᓄᓇᑦᑎᓐᓂᓪᓗ ᐊᐅᓪᓚᕋᔭᖅᐳᑦ ᐋᖅᑭᒃᓯᔭᕆᐊᖃᖅᐳᒍᑦ ᐅᓄᖅᕙᓪᓕᐊᓗᐊᖁᓇᒋᑦ. 
11ᐊᓱᐃᓛᒃ ᐃᑦᔨᑉᑎᒥᐅᑦ ᐃᓖᔭᖅᓱᐃᔨᓂᒃ ᑎᓕᓯᓚᐅᖅᐳᑦ ᑖᒃᑯᓂᖓ ᐊᒃᓱᐊᓗᒃ ᓴᓇᑎᓪᓗᓂᑦᔪᒃ ᖁᕕᐊᓱᒍᓐᓃᖁᓪᓗᒋᑦ; ᐄᓴᕅᓕᒥᐅᑦ ᐃᒡᓗᒐᓴᒡᔪᐊᓂᒃ ᓴᓇᓚᐅᖅᐳᑦ ᐰᑕᒥᒥᒃ ᕌᒥᓯᓯᒥᒡᓗ ᐊᑎᖃᖅᑐᓂᒃ, ᑖᒃᑯᐊᒃ ᐊᖓᔪᖅᑳᖅᔪᐊᑉ ᐱᖁᑎᒃᑯᕕᒃᓴᕆᔭᖏᒃ. 
12ᑭᓯᐊᓂᓕ ᐃᑦᔨᑉᑎᒥᐅᑦ ᐊᒃᓱᕈᖅᑎᑦᓯᕙᓪᓕᐊᓂᖓᑦ ᐄᓴᕅᓕᒥᐅᓂᒃ ᒪᓕᒡᓗᒍ, ᐄᓴᕅᓕᒥᐅᑦ ᐅᓄᖅᓯᕙᓪᓕᐊᑐᐃᓐᓇᓚᐅᖅᐳᑦ; ᐃᑦᔨᑉᑎᒥᐅᓪᓗ ᓄᓇᖓᓐᓂ ᓈᔨᕙᓪᓕᐊᑐᐃᓐᓇᕐᖕᒪᑕ ᐃᑦᔨᑉᑎᒥᐅᑦ ᓯᕘᕋᓕᖅᐸᓪᓕᐊᓚᐅᖅᐳᑦ ᐄᓴᕅᓕᒥᐅᓂᒃ. 
13ᐃᑦᔨᑉᑎᒥᐅᓪᓗ ᐄᓴᕅᓕᒥᐅᑦ ᐃᓖᔭᕆᓪᓗᒋᑦ ᖁᕕᐊᓱᒍᓐᓃᖅᑎᓚᐅᖅᐰᑦ, 
14ᐃᒡᓗᓂᒃ ᓴᓇᑎᓪᓗᓂᑦᔪᒃ ᐱᕈᖅᓰᕕᖕᓂᒡᓗ, ᐊᑦᑕᕆᓚᐅᓐᖏᓔᓪᓗ.
15ᐃᑦᔨᑉᑎᒥᐅᑦ ᐊᖓᔪᖅᑳᖅᔪᐊᖓᑦ ᐅᖃᓕᖅᐳᖅ ᐄᑉᕉᒥᐅᑦ ᓄᓕᐊᖏᓐᓄᑦ ᓯᑉᕋᒧᑦ ᐳᐊᒧᓪᓗ ᑖᒃᑯᐊᒃ ᐃᕐᖕᓂᓱᒃᓰᔨᐅᔪᑦ ᐄᓴᕅᓕᒥᐅᑦ ᐊᕐᖕᓇᖏᓐᓂᒃ ᐃᑲᔪᖃᑦᑕᕐᖕᒥᔫᒃ. 
16ᐄᑉᕉᒥᐅᑦ ᐊᕐᖕᓇᖏᓐᓂᒃ ᐃᕐᖕᓂᓱᒃᓰᖃᑕᐅᔭᕌᖓᑦᓯᒃ ᕿᑐᕐᖓᖅᑖᖏᑦ ᑐᖁᑉᐸᖕᓂᐊᖅᐸᓯᒃ ᐊᖑᑕᐅᔭᕌᖓᑕ, ᐊᕐᖕᓇᐅᔭᕌᖓᑕᓕ ᐆᒪᑎᑉᐸᒡᓗᒋᑦ. 
17ᑖᒃᑯᐊᒡᓕ ᐃᕐᖕᓂᓱᒃᓰᔩᒃ ᒎᑎᒥᒃ ᓯᕘᕋᒐᒥᒃ ᐃᑦᔨᑉᑎᒥᐅᑦ ᐊᖓᔪᖅᑳᖅᔪᐊᖓᓂᒃ ᓈᓚᓚᐅᓐᖏᓛᒃ. ᕿᑐᕐᖓᖅᑖᖑᔪᑦ ᐊᖑᑕᐅᒐᓗᐊᕌᖓᑕ ᐆᒪᑎᑦᓯᖃᑦᑕᓚᐅᖅᐴᒃ. 
18ᐃᑦᔨᑉᑎᐅᓪᓗ ᐊᖓᔪᖅᑳᖅᔪᐊᖓᑕ ᐃᕐᖕᓂᓱᒃᓰᔩᒃ ᕾᖁᔭᐅᒃᑲᖅᐹᒃ, ᐊᐱᕆᓪᓗᓂᒋᒡᓗ, “ᓱᖕᒪᑦ ᑍᒤᓕᐅᖅᐱᓰᒃ? ᓱᖕᒪᑦ ᐊᖑᑕᐅᓂᖏᓐᓂᒃ ᐆᒪᑎᑦᓯᖃᑦᑕᖅᐱᓰᒃ?”
19ᑖᒃᑯᐊᒡᓗ ᑭᐅᕘᒃ, ᐄᑉᕉᒥᐅᑦ ᐊᕐᖕᓇᖏᑦ ᐃᑦᔨᑉᑎᒥᐅᑦ ᐊᕐᖕᓇᖏᑎᑐᑦ ᑍᒤᖏᒻᒪᑕ, ᐃᕐᖕᓂᓴᕅᓐᓂᖅᓴᐅᖕᒪᑕ ᐃᕐᖕᓂᓱᒃᓯᐊᕆᓂᐊᖅᑕᑦᑎᓐᓄᑦ ᑎᑭᓚᐅᖅᑎᓐᓇᓄᒃ ᓱᓕ ᐃᕐᖕᓂᔭᕇᖃᑕᕐᖕᒪᑕ. 
20ᑖᒃᑯᐊᒡᓗ ᐃᕐᖕᓂᓱᒃᓰᔩᒃ ᒎᑎᒥᒃ ᓯᕘᕋᒋᔭᖃᕐᖕᒪᑎᒃ ᐊᖓᔪᖅᑳᖅᔪᐊᑉ ᐱᑦᓯᐊᖅᕕᒋᓚᐅᖅᐹᒃ ᕿᑐᕐᖓᖃᕈᓐᓇᖅᑎᓪᓗᓂᒋᒡᓗ. 
21ᐄᓴᕅᓕᒥᐅᓪᓗ ᐅᓄᖅᓯᕙᓪᓕᐊᑐᐃᓐᓇᓚᐅᖅᐳᑦ ᐃᕐᖕᓂᓱᒃᓰᔩᑦ ᒎᑎᒥᒃ ᓯᕘᕋᒋᔭᖃᓚᐅᕐᖕᒪᑕ. 
22ᐊᓱᐃᓛᒃ ᐊᖓᔪᖅᑳᖅᔪᐊᖅ ᐃᓄᖁᑎᒥᓄᑦ ᐊᑐᖅᑕᐅᖁᔭᒥᓂᒃ ᑐᓴᖅᑎᑦᓯᓕᖅᐳᖅ ᐃᒫᒃ, “ᐄᑉᕉᒥᐅᑦ ᕿᑐᕐᖓᖅᑖᕌᖓᑕ ᓄᑲᑉᐱᐊᓂᒃ ᑰᖕᒧᑦ ᓁᓕᒧᑦ ᐃᒋᖃᑦᑕᕐᖕᓂᐊᖅᐸᓯ, ᐊᕐᖕᓇᐅᓂᖏᓪᓕ ᑕᒪᕐᖕᒥᒃ ᐆᒪᑎᖃᑦᑕᖅᓗᒋᑦ.”
