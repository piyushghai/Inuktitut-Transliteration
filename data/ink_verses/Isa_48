1“ᐆᒥᖓ ᑐᓴᓕᕆᑦᓯ, ᔧᑯᒃᑯᑦ ᑭᖑᕚᖏᑦ, ᐄᓴᕆᐅᓪ ᐊᑎᖓᓂᒃ ᑍᔭᐅᔪᑦ, ᐃᕐᖕᓂᐊᖑᓯᒪᔪᓪᓗ ᔫᑕᐅᑉ ᑭᖑᕚᖏᓐᓂᑦ ᐱᓯᒪᓪᓗᑎᒃ; ᐊᖏᕈᑎᖃᖅᓯᒪᔪᓪᓗ ᐊᑕᓂᐅᑉ ᐊᑎᖓᓂᒃ ᐅᖃᐅᓯᖃᖅᑐᓪᓗ ᐄᓴᕅᓕᐅᑉ ᒎᑎᖓᓂᒃ, ᓱᓕᔪᒃᑰᕋᑎᒃ ᓇᓛᒎᕋᑎᒡᓗ. 
2ᐃᒻᒥᖕᓂᒃ ᑍᕙᒃᑐᑦ ᐃᒡᓗᒐᓴᖕᓄᑦ ᐃᑦᔪᕐᖕᓁᑦᑐᓄᑦ ᐃᓚᐅᓂᕋᖅᓗᑎᒃ, ᑕᑎᑐᐊᖃᕐᖕᓂᕋᖅᓗᑎᒡᓗ ᐄᓴᕅᓕᒥᐅᑦ ᒎᑎᖓᓐᓂᒃ; ᑖᓐᓇ ᐊᑎᖃᕐᖕᒪᑦ ᕿᓚᖕᒥᐅᒐᓴᒡᔪᐃᑦ ᐊᑕᓂᖓᓐᓂᒃ. 
3ᑍᑦᓱᒪᓂᐊᓘᑎᓪᓗᒍ ᓱᓕ ᐱᓚᐅᖅᑐᕕᓂᕐᖕᓂᒃ ᐅᖃᐅᑎᓯᒪᕙᑦᓯ, ᓇᖕᒥᓂᖅ ᖃᓂᓐᓂᑦ ᐊᓂᓪᓗᑎᒃ, ᑐᓴᖅᑕᐅᑎᓪᓗᒋᓪᓗ. ᐃᓕᑦᓯᓐᓄᑦ ᓇᓪᓕᐅᑎᑳᓪᓚᓚᐅᖅᐳᑦ ᐱᓇᓱᐊᓚᐅᕋᒃᑭᑦ ᖄᖏᖅᓗᑎᒡᓗ. 
4ᖃᐅᔨᒪᒐᒪ ᓯᑎᔫᒐᑦᓯ, ᖁᖓᓯᓯᓗ ᓄᑭᖏᑦ ᓴᕕᕋᔭᐅᓪᓗᑎᒃ, ᖃᐅᓯᓗ ᑲᓐᓄᔭᐅᓪᓗᑎᒃ. 
5ᑍᑦᓱᒪᓂᐊᓗᖕᓂᑦ ᐱᔪᒫᖅᑐᓂᒃ ᐅᖃᐅᑎᓯᒪᕙᑦᓯ, ᓱᓕ ᓇᓪᓕᐅᑎᓂᐅᓴᑎᓐᓇᒋᑦ ᑐᓴᖅᑕᐅᑎᖃᑦᑕᓕᓚᐅᖅᓯᒪᕙᒃᑲ ᐃᓕᑦᓯᓐᓄᑦ, ᐅᖃᖃᑦᑕᖁᓇᓯ, ‘ᒎᑎᓐᖑᐊᑦᑕ ᑍᒤᑎᑉᐰᑦ, ᒎᑎᑦᑕ ᕿᔪᖕᒥᑦ ᓴᓇᓯᒪᔫᑉ ᖁᕕᔭᐅᓪᓗᑎᒡᓗ ᐃᓄᓐᖑᐊᓕᐊᕆᔭᐅᓯᒪᔫᑉ ᓇᓪᓕᐅᑎᑎᑉᐰᑦ.’ 
6ᑐᓴᓚᐅᖅᐸᓯ; ᒫᓐᓇ ᑕᑯᓕᖅᓯᐅᒃ; ᐅᖃᐅᓯᕆᓂᐊᓐᖏᓚᓯᐅᒃ? ᒫᓐᓇᒥᑦ ᐱᒋᐊᖅᓗᒍ ᓄᑖᓂᒃ ᑐᓴᖅᑎᖃᑦᑕᕈᒪᓕᖅᐸᑦᓯ, ᐊᒡᓛᑦ ᐃᔨᖅᓯᒪᔪᓂᒃ ᖃᐅᔨᒪᓐᖏᑕᑦᓯᓐᓂᒃ. 
7ᒫᓐᓇ ᐱᓐᖑᖅᑎᑕᐅᕗᑦ, ᑍᑦᓱᒪᓂᐊᓗᖕᓂᐅᖏᑦᑐᖅ; ᓯᕗᓂᖓᓂ ᑐᓴᓚᐅᖅᓯᒪᓐᖏᑕᑦᓯ ᐅᓪᓗᒥ ᑭᓯᐊᓂ ᑐᓴᓕᖅᑕᓯ, ᐅᖃᕈᓐᓇᖁᓇᓯ ᐃᒫᒃ, ‘ᑕᑯᒋᑦ, ᖃᐅᔨᒪᔭᒃᑲ ᒪᑯᐊ.’ 
8ᑐᓴᓚᐅᖅᓯᒪᖏᓐᓇᑦᓯᐅᑦ ᖃᐅᔨᓚᐅᖅᓯᒪᓇᒋᓪᓗ; ᑍᒪᓐᖔᓗᖕᓂᑦ ᐃᓕᑦᓯᓐᓄᑦ ᑐᓴᖅᑕᐅᑎᓚᐅᖅᓯᒪᓐᖏᓚᒃᑲ. ᖃᐅᔨᒪᒐᒪ ᐅᒃᐱᕆᔭᒃᓴᐅᖏᓐᓂᑦᓯᓐᓂᒃ, ᐃᓅᓕᕐᖕᓂᑦᓯᓐᓂᑦ ᐊᑭᕋᖅᑐᖅᑎᑐᐃᓐᓇᐅᓂᕋᖅᑕᐅᒐᑦᓯ. 
9ᐊᑎᕋ ᐱᓪᓗᒍ ᓂᓐᖓᐅᑎᓇᓵᖅᐸᑦᓯ, ᓂᖅᑐᕐᖕᓇᕐᖕᓂᕋᓗ ᐱᓪᓗᒍ ᕿᓄᐃᓵᕈᑎᒋᕙᑦᓯ, ᐃᓕᑦᓯᓐᓂᒃ ᖁᔭᓈᖅᓯᔪᒪᓇᖓ. 
10ᑕᑯᒋᑦ, ᓴᓗᒻᒪᖅᓴᓚᐅᖅᐸᑦᓯ, ᓯᐅᓪᕕᕆᑎᑑᖏᑦᑐᖅ; ᖃᐅᔨᓴᓚᐅᖅᐸᑦᓯ ᐅᖁᒤᑦᑐᑎᒍᑦ ᐃᑯᐊᓚᑦᓯᕕᖕᒦᑎᑕᐅᔪᑎᑐᑦ. 
11ᐅᕙᖓ ᓇᖕᒥᓂᓐᓂᒃ ᐱᑦᔪᑎᖃᖅᓗᖓ, ᐃᓛᒃ ᐅᕙᖓ ᓇᖕᒥᓂᓐᓂᒃ ᐱᑦᔪᑎᖃᖅᓗᖓ ᑍᒤᓕᐅᖅᕕᒋᕙᑦᓯ, ᖃᓄᖅ ᐊᑎᕋ ᓇᕐᕈᓇᖅᓯᑎᑕᐅᔪᒃᓴᐅᕚ? ᓂᖅᑐᕐᖕᓇᕐᖕᓂᕋ ᐊᓯᓐᓄᑦ ᑐᓂᑦᔪᑎᒋᓂᐊᓐᖏᓚᕋ.”
12“ᔧᑰᑉ ᑭᖑᕚᖏᑦ, ᓈᓚᓚᐅᖅᓯᓐᖓ ᐄᓴᕅᓕᒥᐅᓪᓗ ᕾᖁᓚᐅᖅᑕᒃᑲ! ᐅᕙᖓᐅᕗᖅ, ᓯᕗᓪᓕᖅᐹᖑᔪᖅ, ᑭᖑᓪᓕᖅᐹᖑᓪᓗᖓᓗ. 
13ᐃᓛᒃ ᐊᒡᒐᓐᓄᑦ ᓄᓇᖅᔪᐊᖅ ᑐᓐᖓᕕᓕᐅᓚᐅᖅᐸᕋ, ᐊᒡᒐᓐᓄᓪᓗ ᑕᓕᖅᐱᓐᓄᑦ ᕿᓔᑦ ᐃᓯᕕᓚᐅᖅᐸᒃᑲ; ᕾᖁᒐᒃᑭᑦ, ᐊᑕᐅᑦᓯᒃᑯᑦ ᓵᓐᓄᐊᓚᐅᖅᐳᑦ. 
14ᐊᑕᖏᖅᓗᓯ ᑲᑎᓕᕆᑦᓯ, ᓈᓚᒡᓗᓯᓗ! ᓇᓪᓕᐊᑦᑕ ᑕᒪᒃᑯᐊ ᓇᓪᓕᐅᒃᑐᒃᓮᑦ ᐅᖃᐅᓯᕆᓚᐅᖅᐰᑦ? ᑖᓐᓇ ᐊᑕᓂᐅᑉ ᓇᒡᓕᒋᕚ; ᐱᓇᓱᐊᕈᒪᔭᓂᓗ ᐊᑐᕈᒫᖅᐹ ᐹᐱᓘᓂᒧᑦ, ᑕᓕᖓᓗ ᐱᒋᐊᕈᒫᖅᐳᖅ ᑲᐅᓪᑎᐊᒥᐅᓄᑦ. 
15ᐅᕙᖓ, ᐃᓛᒃ ᐅᕙᖓ, ᐅᖃᐅᓯᕆᕙᕋ; ᐄᓛᒃ, ᕾᖁᓚᐅᖅᐸᕋ, ᑕᒪᐅᓐᖓᐅᑎᓪᓗᒍᓗ, ᐱᓇᓱᐊᖅᑕᖓᓗ ᐱᕙᓪᓕᐊᓇᑦᓯᐊᕈᒫᖅᐳᖅ. 
16ᐅᕙᓐᓄᑦ ᖃᒡᓕᒋᑦᓯ, ᐅᓇᓗ ᑐᓴᖅᓗᒍ: ᐱᒋᐊᕐᖕᓂᖓᓂᑦ ᐅᖃᖅᐸᓚᐅᓐᖏᓚᖓ ᐃᔨᖅᓯᒪᔪᓂᒃ, ᑍᒪᓐᖓᓂᑦ ᑕᒫᓃᓯᒪᒐᒪ. ᒫᓐᓇᓗ ᐊᑕᓂᐅᑉ ᒎᑎᐅᑉ ᐊᓂᕐᖕᓂᖓᑕᓗ ᑎᓕᕚᖓ.”
17ᐊᑕᓂᖅ ᐃᒫᒃ ᐅᖃᖅᐳᖅ, ᓂᐅᕕᐊᕆᓪᓗᓯ ᐅᑎᖅᑎᑦᓯᔨᓯ, ᐄᓴᕅᓕᒥᐅᑦ ᐃᑦᔪᕐᖕᓁᑦᑐᖁᑎᖓᑦ: “ᐅᕙᖓᐅᕗᖅ ᐊᑕᓂᖅ ᒎᑎᓯ, ᐃᓕᓐᓂᐊᖅᑎᑉᐸᑦᓯ ᐱᕚᓪᓕᖁᓪᓗᓯ, ᑕᓯᐅᖅᐸᑦᓯᓗ ᐊᖅᑯᒻᒧᑦ ᐊᑐᕆᐊᖃᖅᑕᑦᓯᓐᓄᑦ. 
18ᓈᓚᑦᓯᐊᖃᑦᑕᓚᐅᕈᑦᓯᓕ ᑍᒪ ᐱᖁᔭᓐᓂᒃ! ᓮᒪᓇᖅᑐᖅ ᑰᒃᑎᑐᑦ ᑰᒐᔭᖅᐳᖅ, ᓇᓛᒎᕐᖕᓂᓯᓗ ᑕᕆᐅᑉ ᒪᓕᖏᑎᑐᑦ ᑍᒤᓪᓗᓂ. 
19ᑭᖑᕚᓯ ᓯᐅᕋᖅᑎᑐᑦ ᐅᓄᖅᑎᒋᒐᔭᓚᐅᖅᐳᑦ, ᕿᑐᕐᖓᓯᓗ ᓂᐊᖂᔭᒃᓮᑦ ᓯᖃᓪᓕᓯᒪᔪᑦ ᐅᓄᕐᖕᓂᖏᑎᑐᑦ ᑍᒤᓪᓗᑎᒃ; ᐊᑎᖏᑦ ᐃᓱᓕᖃᑦᑕᕋᔭᓚᐅᓐᖏᓚᑦ ᐊᓯᕈᖅᑕᐅᖃᑦᑕᕋᔭᕋᑎᒡᓗ ᓵᓐᓂ.” 
20ᐹᐱᓘᓂᒥᑦ ᐊᐅᓪᓚᓕᕆᑦᓯ! ᑲᐅᓪᑎᐊᒥᐅᓂᒃ ᕿᒫᓕᕆᑦᓯ! ᑕᒪᓐᓇ ᐃᓐᖏᕈᑎᒋᓯᐅᒃ ᓂᐱᖅᑯᖅᑐᓗᓯ ᖁᕕᐊᓱᖕᓂᕐᖕᒧᑦ, ᓇᓗᓁᖅᓯᐅᒃ ᑐᓴᖅᑕᐅᑎᓪᓗᒍ ᓄᓇᖅᔪᐊᑉ ᑭᒡᓕᖏᓐᓄᑦ; ᐅᖃᖅᓗᓯ, “ᐊᑕᓂᐅᑉ ᐱᔨᓂ ᔧᑯ ᐃᒻᒥᓄᑦ ᐅᑎᖅᑎᑉᐹ!” 
21ᐃᒥᕈᓕᓚᐅᓐᖏᓚᑦ ᑖᑦᓱᒪ ᑕᓯᐅᕐᖕᒪᒋᑦ ᓱᓇᖃᔪᐃᑦᑐᒃᑯᑦ ᐃᖏᕐᕋᑎᓪᓗᒋᑦ; ᕾᖅᑐᒥᓪᓗ ᑰᒃᑎᑦᓯᓪᓗᓂ ᐃᒪᖅᑖᖅᑎᓚᐅᖅᐰᑦ; ᕾᖅᑐᖅ ᖁᐱᖕᒪᒍ ᐃᒪᖅ ᑰᓕᓚᐅᖅᐳᖅ. 
22ᐊᑕᓂᖅ ᐅᖃᖅᐳᖅ, “ᓮᒻᒪᓇᖅᑐᖃᓐᖏᓚᖅ, ᐊᔪᖅᑐᓕᔪᓄᑦ.”
