1ᑕᕝᕙ ᐱᖓᔪᒋᓕᖅᑕᖓᓂᒃ ᐃᓕᑦᓯᓐᓄᑦ ᑎᑭᓛᓕᖅᐳᖓ. “ᓈᒻᒪᖏᑦᔪᑕᐅᔪᑦ ᑕᒪᕐᖕᒥᒃ ᐋᖅᑭᒃᑕᐅᔪᒃᓴᐅᕗᑦ ᒪᕐᕉᒃ ᐱᖓᓱᓪᓘᓐᓃᑦ ᖃᐅᔨᔪᕕᓃᑦ ᓇᓗᓁᖅᓯᖏᑦ ᒪᓕᒡᓗᒋᑦ.”+ 
2ᐅᖃᐅᑎᔭᕇᓚᐅᖅᐸᑦᓯ ᐃᓂᖅᑎᖅᓗᓯ ᑭᖑᓪᓕᕐᖕᒥᒃ ᐃᓕᑦᓯᓐᓄᑦ ᑎᑭᓯᒪᓪᓗᖓ, ᐃᓂᖅᑎᒃᑲᓐᓂᓕᖅᐸᑦᓯ ᓇᔫᑎᓇᖓ ᐃᓕᑦᓯᓐᓄᑦ, ᑎᑭᓕᕐᖕᒥᒍᒪ ᓂᑲᒋᓂᐊᕈᓐᓃᖅᐸᒃᑲ ᓯᕗᓂᖓᓂ ᐊᔪᖅᑐᓕᓚᐅᖅᑐᑦ ᐊᓯᖏᓪᓘᓐᓃᑦ, 
3ᖃᐅᔨᑎᑕᐅᔪᒪᒐᑦᓯᓕ ᙭ᔅᑑᓯ ᐅᕙᒃᑯᑦ ᐅᖃᓪᓚᖕᒪᖔᑦ. ᑖᓐᓇ ᓵᓐᖐᑦᑐᓐᖏᓚᖅ ᐃᓕᑦᓯᓐᓄᑦ ᐱᓇᓱᐊᓕᕈᓂ; ᐱᔪᓐᓇᕐᖕᓂᕐᖕᒥᓂᒡᓕ ᑕᑯᑎᓐᓂᐊᖅᐹᓯ. 
4ᓴᓐᖐᓐᓂᕐᖕᒥ ᑭᑭᐊᒃᑐᖅᑕᐅᓚᐅᖅᐳᖅ, ᐆᒪᕗᖅᓕ ᒎᑎᐅᑉ ᐱᔪᓐᓇᕐᖕᓂᖓᒍᑦ. ᑍᒫᒃᑕᐅᖅ ᑖᑦᓱᒪᓂ ᓴᓐᖐᑦᑑᕗᒍᑦ, ᒎᑎᐅᓪᓕ ᐱᔪᓐᓇᕐᖕᓂᖓᒍᑦ ᑖᓐᓇ ᐃᓅᖃᑎᒋᓂᐊᖅᐸᕗᑦ ᐱᓇᓱᐊᓕᕈᑦᑕ ᐃᓕᑦᓯᓐᓄᑦ.
5ᐃᓕᑦᓯᓐᓂᒃ ᖃᐅᔨᓴᕆᑦᓯ ᐅᒃᐱᕐᖕᓂᕐᖕᒦᒻᒪᖔᑦᓯ. ᐆᒃᑐᕆᑦᓯ ᐃᓕᑦᓯᓐᓂᒃ; ᖃᐅᔨᒪᓐᖏᓚᓰ ᔩᓱᓯ ᙭ᔅᑑᓯ ᐃᓗᑦᓯᓐᓃᒻᒪᑦ? ᐅᒃᐱᕐᖕᓂᕐᖕᒥ ᓱᓕᖏᒃᑯᑦᓯ ᑭᓯᐊᓂ ᖃᐅᔨᒐᔭᓐᖏᓚᓯ. 
6ᖃᐅᔨᓂᐊᕋᓱᒋᕙᑦᓯ ᐅᒃᐱᕐᖕᓂᕐᖕᒥᒃ ᓱᓕᖏᑦᑐᒥᒃ ᐱᓯᒪᖏᓐᓂᑦᑎᓐᓂᒃ. 
7ᒫᓐᓇᓗ ᑐᒃᓯᐊᖅᐳᒍᑦ ᒎᑎᒧᑦ ᑕᒻᒪᖁᓇᓯ ᓱᓇᑐᐃᓐᓇᕐᖕᒥᒃ; ᐃᓄᖕᓄᑦ ᖃᐅᔨᔭᐅᔪᒪᑐᐃᓐᓇᕐᖕᓂᕐᖕᒧᑦ ᓇᔪᖅᑕᐅᓂᑦᑎᓐᓂᒃ ᐱᓇᑕ, ᓈᒻᒪᓈᖅᑐᒥᒡᓕ ᐱᖁᓪᓗᓯ, ᐅᕙᒍᑦ ᑲᔪᓯᖏᑦᑑᔮᕋᓗᐊᖅᑎᓪᓗᑕ. 
8ᓱᓕᓂᖅ ᐊᑭᕋᖅᑐᕈᓐᓇᓐᖏᓚᕗᑦ, ᓱᓕᓂᒃᑯᓪᓕ ᑭᓯᐊᓂ ᐱᓇᓱᐊᕈᓐᓇᖅᐳᒍᑦ. 
9ᖁᕕᐊᓱᒃᐳᒍᑦ ᓴᓐᖐᑦᑑᓕᕌᖓᑦᑕ ᓴᓐᖏᔫᑎᓪᓗᓯ. ᑐᒃᓯᐊᖅᐳᒍᓪᓗ ᓈᒻᒪᒃᓯᑎᑕᐅᑦᓯᐊᖁᓪᓗᓯ. 
10ᑍᒫᒃ ᑎᑎᕋᖅᐳᖓ ᐊᑦᓯᒪᓪᓗᖓ ᐃᓕᑦᓯᓐᓂᑦ, ᑎᑭᒃᑯᒪ ᐃᓕᕋᓇᕈᒪᓇᖓ ᐱᔪᓐᓇᕐᖕᓂᖃᖅᑎᑕᐅᓂᓐᓄᑦ, ᐱᔪᓐᓇᕐᖕᓂᕐᖕᒧᑦ ᐊᑕᓂᕐᖕᒥᑦ ᐱᓯᒪᔭᓐᓄᑦ ᐋᖅᑭᒃᐸᓪᓕᐊᖁᓪᓗᓯ ᓱᕋᒍᑎᒃᓴᑦᓯᓐᓅᖏᑦᑐᖅ.
11ᒫᓐᓇᓕ ᖃᑕᓐᖑᑎᒃᑲ ᑕᕝᕙᐅᕗᓯ. ᐃᓅᓯᓯ ᐋᖅᑭᒃᓱᖅᓯᐅᒃ, ᐱᖁᔨᓂᒃᑲ ᓈᓚᒃᓯᒋᒃ, ᐃᓱᒪᖃᖃᑎᒌᒋᑦᓯ ᐊᑭᕋᖅᑑᑎᖏᓪᓗᓯ, ᒎᑎᐅᓪᓗ ᓇᒡᓕᖕᓂᖓᑕ ᓮᒻᒪᖅᑎᑦᓯᓂᖓᑕᓗ ᐃᓚᒋᓂᐊᖅᐹᓯ.
12ᑕᕝᕙᐅᕗᑏᖃᑎᒌᒋᑦᓯ ᑯᓂᖕᓂᕐᖕᒧᑦ ᐃᑦᔪᕐᖕᓁᑦᑐᒧᑦ. 
13ᐃᑦᔪᕐᖕᓁᑎᑕᐅᓯᒪᔪᓕᒫᑦ ᑕᕝᕙᐅᕗᑏᖅᐹᓯ.
14ᐊᑕᓂᑦᑕ ᔩᓱᓯᐅᑉ ᙭ᔅᑑᓯᐅᑉ ᐱᔪᓐᓇᖅᑎᑦᓯᓂᖓᑕ ᒎᑎᐅᓪᓗ ᓇᒡᓕᖕᓂᖓᑕ ᐊᓂᕐᖕᓂᐅᓪᓗ ᐃᑦᔪᕐᖕᓁᑦᑑᑉ ᐃᓚᖃᕐᖕᓂᖓᑕ ᐃᓚᒋᓕᓯ ᑕᒪᑦᓯ.
