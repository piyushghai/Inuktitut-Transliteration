1ᑕᕝᕙ ᐰᓛᑑᓯᐅᑉ ᔩᓱᓯ ᑎᒍᔭᐅᖁᕚ, ᑏᒐᖅᑐᖅᑕᐅᖁᓪᓗᒍᓗ. 
2ᐅᓇᑕᖅᑐᒃᓮᓪᓗ ᓂᐊᖂᑎᒃᓴᓕᐅᖅᐳᑦ ᑲᑭᓪᓚᐅᑎᓕᖕᓂᒃ ᐅᖅᐱᐅᔮᖅᑐᓂᒃ ᐱᕐᕅᓪᓗᑎᒃ, ᔩᓱᓯᐅᓪᓗ ᓂᐊᖁᐊᓄᑦ ᐃᓕᕚᑦ, ᐊᓐᓄᕌᒥᒡᓗ ᐊᐅᐸᓪᓚᕆᒃᑐᒥᒃ ᐊᑎᑎᑉᐹᑦ; 
3ᐅᐸᒡᓗᒍᓗ ᐅᖃᐅᑎᕚᑦ, “ᓂᖅᑐᖅᑕᐅᓕ, ᔫᑎᑦ ᐊᖓᔪᖅᑳᖅᔪᐊᖓᑦ!” ᑮᓇᖓᒍᓪᓗ ᐸᑎᒃᐹᑦ.
4ᐰᓛᑑᓯᓗ ᐊᓂᖕᒥᒐᒥ, ᐃᓄᒐᓴᒡᔪᐊᓄᑦ ᐅᖃᖅᐳᖅ, “ᑕᑯᒋᑦ, ᐅᓇ ᐊᓂᑎᑉᐸᕋ, ᑕᑯᖁᓪᓗᓯ ᑖᑦᓱᒪ ᓱᒋᐊᖅᑕᐅᑦᔪᑎᒃᓴᖓᓂᒃ ᓇᓂᓯᖏᓐᓇᒪ.” 
5ᑕᕝᕙ ᔩᓱᓯ ᐊᓂᕗᖅ, ᓂᐊᖂᓯᔭᖅᓗᓂ ᑲᑭᓪᓚᐅᑎᓕᖕᓂᒃ ᐅᓕᒡᔪᐊᖃᖅᓗᓂᓗ ᐊᐅᐸᓪᓚᕆᒃᑐᒥᒃ. ᐰᓛᑑᓯᓗ ᐃᓄᖕᓄᑦ ᐅᖃᖅᐳᖅ, “ᑕᑯᓕᖅᓯᐅᒃ ᐊᖑᑦ ᐅᓇ!”
6ᑐᓂᕐᕈᓯᖅᑎᑦᓯᔩᓪᓕ ᐊᖓᔪᖅᑳᖏᑦ ᑐᒃᓯᐊᖅᕕᒡᔪᐊᓪᓗ ᖃᐅᔨᓴᖅᑎᖏᑦ ᑕᑯᒐᒥᒃ ᔩᓱᓯᒥᒃ ᕾᒐᓛᓕᖅᐳᑦ, “ᑭᑭᐊᒃᑐᖅᑕᐅᓕ! ᑭᑭᐊᒃᑐᖅᑕᐅᓕ!”
7ᑕᕝᕙ ᔫᑎᑦ ᑭᐅᕚᑦ, “ᐱᖁᔭᖃᖅᐳᒍᑦ, ᐱᖁᔧᓪᓗ ᒪᓕᒡᓗᒋᑦ ᑖᓐᓇ ᑐᖁᑕᐅᔪᒃᓴᐅᕗᖅ, ᐃᒻᒥᓂᒃ ᐃᕐᖕᓂᐅᑎᒻᒪᑦ ᒎᑎᒧᑦ.”
8ᐰᓛᑑᓯᐅᓪᓕ ᐅᖃᐅᓰᑦ ᑕᒪᒃᑯᐊ ᑐᓴᕋᒥᒋᑦ, ᓯᕘᕋᓂᖅᓴᐅᓕᖅᐳᖅ. 
9ᐃᒡᓗᖅᔪᐊᕐᖕᒧᓪᓗ ᐃᑎᕐᖕᒥᒐᒥ ᔩᓱᓯ ᐊᐱᕆᕚ, “ᓇᑭᓐᖔᖅᓯᒪᕖᑦ?”
10ᑕᕝᕙ ᐰᓛᑑᓯᐅᑉ ᐅᖃᐅᑎᕚ, “ᐅᕙᓐᓄᑦ ᑭᐅᑦᑍᓕᒪᕖᑦ? ᖃᐅᔨᒪᓐᖏᓚᑏᑦ ᐱᔪᓐᓇᕐᖕᓂᖃᕋᒪ ᐊᓂᑎᑦᓱᓐᓇᖅᓗᑎᑦ, ᑭᑭᐊᒃᑐᖅᑕᐅᑎᓪᓗᑎᓪᓘᓐᓃᑦ?”
11ᔩᓱᓯᐅᑉ ᑭᐅᕚ, “ᐅᕙᓐᓄᑦ ᐱᔪᓐᓇᕐᖕᓂᖃᕋᔭᓐᖏᓚᑎᑦ ᑐᓂᓯᕕᐅᖏᒃᑯᕕᑦ ᑕᑉᐹᓐᖓᑦ; ᑍᒤᒻᒪᑦ ᐅᕙᓐᓂᒃ ᐱᔭᐅᑎᑦᓯᔪᖅ ᐃᓕᖕᓄᑦ ᐊᔪᕐᖕᓂᖃᕐᖕᓂᖅᓴᐅᕗᖅ ᐃᓕᖕᓂᑦ.”
12ᐰᓛᑑᓯᓕ ᕿᓂᕋᓱᐊᕋᓗᐊᖅᐳᖅ ᔩᓱᓯᐅᑉ ᐊᓂᑎᑕᐅᑦᔪᑎᒃᓴᖓᓂᒃ, ᔫᑎᓪᓕ ᕾᒐᓛᓕᖅᐳᑦ, “ᐅᓇ ᐊᓂᑎᓐᓂᐊᕈᕕᐅᒃ, ᐊᖓᔪᖅᑳᒻᒪᕆᐅᑉ ᓰᓴᕆᐅᑉ ᐃᓚᓐᓈᕆᓂᐊᓐᖏᓛᑎᑦ; ᐃᒻᒥᓂᒃ ᐊᖓᔪᖅᑳᖅᔪᐊᖑᓂᕋᖅᑐᖅ ᐊᑭᕋᖅᑐᕐᖕᒪᑦ ᐊᖓᔪᖅᑳᒻᒪᕆᖕᒥᒃ ᓰᓴᕆᒥᒃ.”
13ᐰᓛᑑᓯᐅᓪᓕ ᐅᖃᐅᓰᑦ ᑕᒪᒃᑯᐊ ᑐᓴᕋᒥᒋᑦ, ᔩᓱᓯ ᐊᓂᑎᑉᐹ ᐃᖏᓪᓗᓂᓗ ᐃᖅᑲᖅᑐᐃᕕᐅᑉ ᐃᒃᓯᕙᐅᑕᖓᓄᑦ ᑍᔭᐅᔪᒧᑦ ᐅᔭᕋᖕᓂᒃ ᓇᑎᓕᐅᖅᓯᒪᔪᒥᒃ, ᐄᑉᕉᑎᑐᑦ ᐊᑎᖃᖅᑐᒧᑦ ᒐᐹᑕᒥᒃ. 
14ᑍᒤᓕᐅᖅᑎᓪᓗᒋᑦ ᑕᕝᕙᓂ ᐅᓪᓗᖅ ᕿᑎᕋᓕᑲᓴᓕᖅᐳᖅ; ᖄᖏᖅᑕᐅᕕᖕᒥᒃ ᓇᓪᓕᐅᓐᓂᖅᓯᐅᖅᕕᐅᑉ ᐅᐸᓗᖕᒊᔭᖅᕕᖓ ᓇᓪᓕᐅᑎᑎᓪᓗᒍ. ᑕᕝᕙ ᔫᑎᓄᑦ ᐅᖃᖅᐳᖅ, “ᑕᑯᒋᑦ ᑕᕝᕙ ᐊᖓᔪᖅᑳᖅᔪᐊᓯ!”
15ᕾᒐᓛᓕᖅᐳᓪᓕ, “ᑕᒫᓃᑎᓐᓇᒍ, ᑕᒫᓃᑎᓐᓇᒍ, ᑭᑭᐊᒃᑐᖅᑕᐅᓕ!”
16aᑕᕝᕙ ᐰᓛᑑᓯᐅᑉ ᔩᓱᓯ ᐂᑦᑑᑎᒋᓕᖅᐹ ᑖᒃᑯᓄᖓ ᑭᑭᐊᒃᑐᖅᑕᐅᖁᓪᓗᒍ. ᔩᓱᓯ ᑕᕝᕙ ᑎᒍᕚᑦ,
17ᔩᓱᓯᓗ ᐊᓂᕗᖅ, ᓴᓐᓂᖓᔪᓕᒃᓴᓂᓗ ᐃᖅᓱᒃᐹ, ᓂᐊᖁᕕᓂᖅᑕᓕᖕᒧᑦ, ᐄᑉᕉᑎᑐᑦ ᐊᑎᖃᖅᑐᒧᑦ ᒎᓪᒑᑕᒥᒃ. 
18ᑕᕝᕙᓂ ᔩᓱᓯ ᑭᑭᐊᒃᑐᖅᐹᑦ ᓴᓐᓂᖓᔪᓕᖕᒧᑦ, ᐊᓯᖏᖕᓂᒃᑕᐅᖅ ᒪᕐᕉᖕᓂᒃ ᑭᑭᐊᒃᑐᐃᒋᕗᑦ, ᐊᕙᑖᓄᐊᖅᓗᒋᒃ ᓴᐅᒥᐊᓄᑦ ᑕᓕᖅᐱᐊᓄᓪᓗ, ᔩᓱᓯᓕ ᐊᑯᓪᓕᖅᐸᐅᓪᓗᒍ. 
19ᐰᓛᑑᓯᓕ ᑎᑎᖅᑲᓂᒃ ᖁᓕᒥᐅᑕᒃᓴᖏᓐᓂᒃ ᑎᑎᕋᖅᐳᖅ ᐃᓕᓪᓗᒋᓪᓗ ᓴᓐᓂᖓᔪᓕᖕᒧᑦ; ᐃᒫᒡᓗ ᐅᖃᖅᓯᒪᔪᓂᒃ: “ᔩᓱᓯ ᓈᓴᕇᑎᒥᐅᖅ, ᔫᑎᑦ ᐊᖓᔪᖅᑳᖅᔪᐊᖓᑦ.” 
20ᔫᑎᓪᓗ ᐅᓄᖅᑐᑦ ᑖᒃᑯᐊ ᑎᑎᕋᖅᓯᒪᔪᑦ ᐅᖃᓕᒫᖅᐰᑦ, ᔩᓱᓯᐅᑉ ᑭᑭᐊᒃᑐᖅᑕᐅᕕᒋᔭᖓ ᐅᖓᓯᒃᑑᖏᒻᒪᑦ ᐃᒡᓗᒐᓴᖕᓂᑦ; ᑖᒃᑯᐊᓗ ᑎᑎᕋᖅᓯᒪᕗᑦ ᐄᑉᕉᑎᑐᑦ, ᓛᑎᓂᑎᑐᓪᓗ, ᒍᕇᑭᑎᑐᓪᓗ. 
21ᑕᕝᕙ ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖏᑦ ᐰᓛᑑᓯᒧᑦ ᐅᖃᖅᐳᑦ, “ᑎᑎᕋᖅᓯᒪᔭᕆᐊᖃᓐᖏᓚᖅ ‘ᔫᑎᑦ ᐊᖓᔪᖅᑳᖅᔪᐊᖓᓐᓂᒃ,’ ᐃᒫᖔᖅᓕ: ‘ᐊᖑᑦ ᐅᓇ ᐅᖃᓚᐅᖅᑐᖅ, ᔫᑎᑦ ᐊᖓᔪᖅᑳᖅᔪᐊᕆᕚᖓ.’”
22ᐰᓛᑑᓯᐅᑉ ᑭᐅᕔᑦ, “ᑎᑎᕋᖅᑕᒃᑲ ᑍᒫᒃ ᑎᑎᕋᖅᓯᒤᓐᓇᕐᖕᓂᐊᖅᐳᑦ.”
23ᐅᓇᑕᖅᑐᒃᓮᑦ ᔩᓱᓯᒥᒃ ᑭᑭᐊᒃᑐᐃᔭᕇᕋᒥᒃ ᐊᓐᓄᕌᖏᓐᓂᒃ ᐊᕕᒃᑐᐃᕗᑦ ᓯᑕᒪᐅᓕᓪᓗᒋᑦ, ᐊᑐᓂᑦ ᐊᑕᐅᓯᕐᖕᒥᒃ ᐱᑖᖅᓗᑎᒃ; ᐅᓕᒡᔪᐊᖓᓕ ᑎᒍᒋᕚᑦ, ᑖᓐᓇᓕ ᑭᓗᖃᖏᑦᑑᓪᓗᓂ ᓴᓇᓯᒪᓚᐅᖅᐳᖅ. 
24ᑕᕝᕙ ᐅᓇᑕᖅᑐᒃᓮᑦ ᐃᒻᒥᖕᓄᑦ ᐅᖃᖃᑦᑕᐅᑎᕗᑦ, “ᑖᓐᓇ ᐊᕕᒍᓐᓁᖅᓚᕗᑦ; ᓇᓚᐅᑦᓵᖅᓗᑕᓕ ᒪᑭᑦᓯᒋᐊᖃᑦᑕᓕᖅᑕ ᓇᓪᓕᐊᑦᑕ ᐱᓂᐊᕐᖕᒪᖔᒍ.” ᑕᒪᓐᓇ ᐊᑐᖅᑕᐅᓚᐅᖅᐳᖅ ᐊᒡᓔᑦ ᓇᓚᐅᑦᓯᖁᓪᓗᒋᑦ ᐃᒤᓕᔪᑦ,
25ᔩᓱᓯᐅᓪᓕ ᓴᓐᓂᖓᔪᓕᖓᑕ ᖃᓂᒋᔮᓂ ᐅᑯᐊ ᓇᖏᓚᐅᖅᐳᑦ, ᔩᓱᓯᐅᑉ ᐊᓈᓇᖓ, ᐊᓈᓇᖓᑕᓗ ᖃᑕᓐᖑᑖ, ᒥᐊᕆᓗ ᑯᓗᐹᓯᐅᑉ ᓄᓕᐊᖓ, ᒥᐊᕆᓗ ᒫᒃᑕᓖᓂ. 
26ᔩᓱᓯᐅᓪᓕ ᐊᓈᓇᓂ ᑕᑯᒐᒥᐅᒃ, ᐃᓕᓐᓂᐊᖅᑎᓗ ᓇᒡᓕᒋᔭᓂ ᑕᕝᕙᓂ ᓇᖏᖃᑕᐅᔪᖅ; ᐊᓈᓇᒥᓄᑦ ᐅᖃᖅᐳᖅ, “ᐊᕐᖕᓈᖅ, ᑕᑯᒋᑦ, ᑕᕝᕙ ᐃᕐᖕᓃᑦ!”
27ᑕᕝᕙ ᐃᓕᓐᓂᐊᖅᑎ ᐅᖃᐅᑎᕚ, “ᑕᑯᒋᑦ, ᑕᕝᕙ ᐊᓈᓁᑦ!” ᐅᓪᓗᒥᑦ ᑕᕝᕙᓐᖓᑦ ᐱᒋᐊᖅᓗᓂ ᐃᓕᓐᓂᐊᖅᑎᐅᑉ ᓇᔪᖅᑎᒋᓕᖅᐹ ᐊᖏᕐᕋᒥᓂ.
28ᔩᓱᓯᓕ ᖃᐅᔨᒪᓕᕋᒥ ᓱᓇᓕᒫᑦ ᐱᔭᕇᕐᖕᒪᑕ, ᐊᒡᓔᑦ ᓇᓚᐅᑦᓯᖁᓪᓗᒋᑦ, ᐅᖃᖅᐳᖅ, “ᖀᓕᖅᐳᖓ.”
29ᑕᕝᕙᓂ ᐃᒥᖃᐅᑎᑕᖃᖅᐳᖅ ᖃᓯᓕᓇᖅᑐᒥᒃ ᐃᒪᓕᖕᒥᒃ; ᑖᒃᑯᐊᓕ ᐳᕙᐅᔭᒥᒃ ᖃᓯᓕᓇᖅᑐᒧᑦ ᒥᓱᖅᑳᖅᓗᒍ ᐱᕈᖅᑐᕕᓂᖅᓗ ᕼᐃᓴᑉᒥᒃ ᑍᔭᐅᔪᖅ ᑲᐳᒻᒥᑖᖅᓗᒍ ᔩᓱᓯᐅᑉ ᖃᓂᖓᓄᑦ ᒪᓂᕚᑦ. 
30ᔩᓱᓯ ᖃᓯᓕᓇᖅᑐᒥᒃ ᐃᒥᕋᒥ ᐅᖃᖅᐳᖅ, “ᐱᔭᕇᖅᐳᖅ”; ᐅᑯᓪᓗᓂᓗ ᐊᓂᕐᖕᓇᖏᖅᐳᖅ.
31ᐅᓪᓗᖅᓕ ᐅᐸᓗᖕᒊᔭᖅᕕᐅᖕᒪᑦ, ᓴᐸᑎᐅᑎᓪᓗᒍ ᑎᒥᓂᒃ ᓂᕕᖓᖁᔨᓇᑎᒃ ᓴᓐᓂᖓᔪᓕᖕᒥ, ᐅᓪᓗᖅ ᑖᓐᓇ ᐃᑦᔪᕐᖕᓁᒻᒪᑦ, ᔫᑎᑦ ᐊᖓᔪᖅᑳᖏᑦ ᐰᓛᑑᓯᒧᑦ ᐊᐱᕆᔭᖅᑐᖅᐳᑦ ᑭᑭᐊᒃᑐᖅᑕᐅᓯᒪᔪᑦ ᓂᐅᖏᑦ ᓇᑲᑎᖅᑕᐅᖁᓪᓗᒋᑦ, ᓴᓐᓂᖓᔪᓕᖕᒥᓪᓗ ᐲᖅᑕᐅᔪᓐᓇᖅᓯᖁᓪᓗᒋᑦ. 
32ᑕᕝᕙ ᐅᓇᑕᖅᑐᒃᓮᑦ ᑕᕝᕗᓐᖓᕋᒥᒃ ᓴᓐᓂᖓᔪᓕᖕᒦᑦᑑᑉ ᓯᕗᓪᓕᖅᐹᖓᑦᑕ ᓂᐅᖏᒃ ᓇᒡᒍᖅᐰᑦ, ᐂᑉᐸᖓᑕᓗ ᓂᐅᖏᒃ ᓇᒡᒍᕆᕔᑦ. 
33ᔩᓱᓯᒧᓪᓕ ᑎᑭᓐᓇᒥᒃ ᑕᑯᒐᒥᒡᓗ ᑐᖁᔭᕇᕐᖕᒪᑦ, ᓂᐅᖏᒃ ᓇᒡᒍᓐᖏᓔᒃ. 
34ᐅᓇᑕᖅᑐᒃᓮᓪᓕ ᐃᓚᖓᑦᑕ ᖃᓗᒋᐊᖅᔪᐊᕐᖕᒧᑦ ᔩᓱᓯ ᓴᓂᕋᖓᒍᑦ ᑲᐱᕚ, ᑕᕝᕔᓐᓇᖅᓗ ᐊᐅᒃ ᐃᒥᖅᓗ ᑯᕕᓕᖅᐴᒃ. 
35ᔩᓱᓯᓗ ᑍᒤᓕᔭᐅᑎᓪᓗᒍ ᑕᑯᓐᓈᓚᐅᖅᑑᑉ ᑖᓐᓇ ᐅᖃᐅᑎᒋᕚ, ᐅᖃᐅᓯᕆᔭᖓᓗ ᓱᓕᕗᖅ, ᖃᐅᔨᒪᓪᓗᓂᓗ ᓱᓕᔪᒥᒃ ᐅᖃᕋᒥ, ᐃᓕᑦᓯᑦᑕᐅᖅ ᐅᒃᐱᓕᖁᓪᓗᓯ. 
36ᑕᒪᒃᑯᐊ ᐱᓂᐊᕐᖕᓂᐅᓚᐅᖅᐳᑦ ᐊᒡᓔᑦ ᓇᓚᐅᑦᓯᖁᓪᓗᒋᑦ ᐃᒤᓕᔪᑦ, “ᑖᑦᓱᒪ ᓴᐅᓂᖏᑦ ᓇᒡᒍᖅᑕᐅᔪᒃᓴᐅᓐᖏᓚᑦ.” 
37ᐊᒡᓔᑦᑕᐅᖅ ᐊᓯᖏᑦ ᐅᖃᖅᓯᒪᒃᑲᓐᓂᕆᕗᑦ, “ᑕᑯᔪᒫᖅᐳᑦ ᑲᐱᓚᐅᖅᑕᒥᖕᓂᒃ.”
38ᑕᒪᑐᒪᓕ ᑭᖑᕐᖓᒍᑦ ᔫᓯᐱ ᐊᕆᒪᑎᐊᒥᐅᖅ, ᔩᓱᓯᒧᑦ ᐃᓕᓐᓂᐊᖅᑎᐅᒐᒥ ᓵᖅᑭᔮᖏᑦᑐᒥᒃ, ᔫᑎᓂᒃ ᓯᕘᕋᒐᒥ, ᐰᓛᑑᓯᒧᑦ ᐊᐱᕆᔭᖅᑐᖅᐳᖅ ᔩᓱᓯᐅᑉ ᑎᒥᖓᓂᒃ ᐱᔪᓐᓇᖅᑎᑕᐅᔪᒪᓪᓗᓂ, ᐰᓛᑑᓯᐅᓪᓗ ᐱᔪᓐᓇᖅᑎᑉᐹ. ᑕᕝᕙ ᔫᓯᐱᐅᑉ ᔩᓱᓯᐅᑉ ᑎᒥᖓ ᐅᐸᒃᓗᒍ ᐊᖅᑲᖅᑎᑉᐹ. 
39ᓂᑯᑎᒨᓯᑦᑕᐅᖅ, ᑕᕝᕗᓐᖓᕆᕗᖅ ᐅᓐᓄᐊᖑᑎᓪᓗᒍ ᔩᓱᓯᒧᐊᓚᐅᖅᓯᒪᔪᖅ, ᓇᒃᓴᖅᓗᓂ ᑎᐱᑦᓯᐊᕆᒃᑐᒥᒃ ᒤᕋᒥᒃ ᐊᓘᓯᒥᒡᓗ ᑲᑎᓯᒪᔪᒥᒃ, ᐅᖁᒤᓐᓂᖃᖅᑐᒥᒃ 100-ᐸᐅᓐ ᖃᓂᒋᔮᓂ. 
40ᑕᕝᕙ ᔩᓱᓯᐅᑉ ᑎᒥᖓ ᑎᒍᕚᒃ, ᐃᒻᒧᓯᖅᓗᒍᓗ ᖃᓪᓗᓈᖅᑕᒥᒃ ᓵᑦᑐᒥᒃ ᐃᒻᒧᑎᒃᓴᔭᒥᒃ ᑎᐱᑦᓯᐊᕆᒃᑐᒧᓪᓗ ᒥᖑᐊᖅᐹᒃ, ᔫᑎᑦ ᐃᓗᕕᖅᓯᓪᓗᑎᒃ ᐱᐅᓯᕆᕙᒃᑕᖓᑐᑦ. 
41ᔩᓱᓯᐅᓪᓕ ᑭᑭᐊᒃᑐᖅᑕᐅᕕᒋᔭᖓᓂ ᐱᕈᖅᓰᕕᒃᑕᖃᖅᐳᖅ, ᑕᕝᕙᓂᓗ ᐱᕈᖅᓰᕕᖕᒥ ᐃᓗᕕᒃᓴᖅᑕᖃᖅᐳᖅ ᓄᑖᒥᒃ ᐃᓕᓯᕕᐅᓚᐅᖅᓯᒪᖏᑦᑐᒥᒃ ᓱᓕ. 
42ᐅᓪᓗᖅ ᔫᑎᑦ ᐅᐸᓗᖕᒊᔭᖅᕕᒋᖕᒪᒍ, ᑕᕝᕙᓂᓗ ᖃᓂᑦᑐᒥ ᐃᓗᕕᒃᓴᖅᑕᖃᕐᖕᒪᑦ, ᑕᕝᕗᖓ ᔩᓱᓯᐅᑉ ᑎᒥᖓ ᐃᓕᕚᑦ.
