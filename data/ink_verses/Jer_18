1ᐊᑕᓂᐅᑉ ᐅᖃᐅᓯᖓ ᑎᑭᑉᐳᖅ ᔨᕆᒤᐊᒧᑦ, 
2“ᒪᑭᓪᓗᑎᑦ ᒪᕐᕋᐅᔭᓕᐅᖅᑎᐅᑉ ᐃᒡᓗᖓᓄᐊᓕᕆᑦ ᑍᑲᓂᓗ ᑐᓴᖅᑎᓐᓂᐊᖅᐸᒋᑦ ᐅᖃᐅᓯᓐᓂᒃ.” 
3ᑕᕝᕙ ᒪᕐᕋᐅᔭᓕᐅᖅᑎᐅᑉ ᐃᒡᓗᖓᓄᐊᖅᐳᖓ, ᑬᕕᑎᑦᓯᕕᖕᒥᓗ ᓴᓇᔪᖅ ᑕᑯᕙᕋ. 
4ᒪᕐᕋᐅᔭᓕᐅᖅᑎᐅᑉ ᓴᓇᔭᖓ ᐋᖅᑭᑦᓯᐊᖏᑦᑕᕌᖓᑦ, ᐊᒡᒐᖕᒥᓄᑦ ᐋᖅᑭᒋᐊᒃᑲᓐᓂᖅᓗᒍ ᐊᓯᐊᓂᒃ ᓴᓇᓕᖅᐹ, ᒪᕐᕋᐅᔭᓕᐅᖅᑎᐅᑉ ᐱᐅᒋᔭᖓ ᒪᓕᒡᓗᒍ.
5ᑕᕝᕙ ᐊᑕᓂᐅᑉ ᐅᖃᐅᑎᓕᖅᐹᖓ, 
6“ᐄᓴᕅᓕᒥᐅᖑᔪᓯ ᒪᕐᕋᐅᔭᓕᐅᖅᑎᑎᑐᑦ ᑍᒫᒃ ᐃᓕᑦᓯᓐᓄᑦ ᐱᓂᐊᖅᑐᒃᓴᐅᓐᖏᓚᖔ? ᐊᑕᓂᖅ ᐅᖃᖅᐳᖅ, ᑕᑯᒋᑦ, ᐄᓴᕅᓕᒥᐅᖑᔪᓯ ᐊᒡᒐᓐᓃᑉᐳᓯᑦᑕᐅᖅ ᒪᕐᕋᑎᑐᑦ ᒪᕐᕋᐅᔭᓕᐅᖅᑎᐅᑉ ᐊᒡᒐᖏᓐᓃᑦᑐᑎᑐᑦ. 
7ᖃᖓᑐᐃᓐᓇᒃᑯᑦ ᐅᖃᕈᒪ ᐃᓅᖃᑎᒌᒡᔪᐊᑦ ᐊᖓᔪᖅᑲᐅᕖᓪᓘᓐᓃᑦ ᓄᓱᖕᓂᐊᕐᖕᓂᕋᖅᓗᒋᑦ ᓯᖁᒥᓐᓂᐊᕐᖕᓂᕋᖅᓗᒋᓪᓗ ᐊᓯᕈᕐᖕᓂᐊᕐᖕᓂᕋᖅᓗᒋᓪᓘᓐᓃᑦ. 
8ᑭᖑᓂᖓᒍᓪᓗ ᐃᓅᖃᑎᒌᒡᔪᐊᑦ ᖃᕿᐊᓕᖅᐸᑕ ᐱᐅᖏᑦᑐᓕᓂᕐᖕᒥᖕᓂᑦ, ᐊᓯᕈᖅᑕᐅᑦᔪᑎᒃᓴᕋᓗᐊᖏᓐᓂᒃ ᑲᔪᓯᕕᐅᑎᓐᓂᐊᓐᖏᓚᒃᑲ. 
9ᐅᕝᕙᓘᓐᓃᑦ ᐊᓯᐊᒍᑦᑕᐅᖅ ᐅᖃᓕᕐᖕᒥᒍᒪ ᐃᓅᖃᑎᒌᒡᔪᐊᑦ ᐊᖓᔪᖅᑲᐅᕖᓪᓘᓐᓃᑦ ᓴᖅᑭᓐᓂᐊᕐᖕᓂᕋᖅᓗᒋᑦ ᐱᕈᖅᓗᑎᒡᓗ. 
10ᐱᐅᖏᑦᑐᓂᒡᓕ ᐱᓇᓱᐊᓕᖅᐸᑕ ᓵᓐᓂ ᓈᓚᒍᓐᓃᖅᓗᑎᒡᓗ ᐅᕙᓐᓂᒃ, ᐊᒻᒪ ᐱᐅᔪᒥᒃ ᐱᓇᓱᐊᕐᖕᓂᐊᕐᖕᓂᕋᓚᐅᖅᑕᕋᓗᐊᕋ ᑖᒃᑯᓄᖓ ᓴᖑᑎᑦᓱᒫᕆᕙᕋ. 
11ᑍᒤᒻᒪᑦ, ᔫᑕᐅᑉ ᔪᕉᓴᓚᐅᓪᓗ ᐃᓄᖏᑦ ᐅᖃᐅᑎᒃᑭᑦ, ᐃᒫᒃ ᑕᕝᕙ ᐊᑕᓂᖅ ᐅᖃᖅᐳᖅ, ‘ᑕᑯᒋᑦ, ᑲᑉᐱᐊᓇᖅᑐᒥᒃ ᑎᑭᑦᑐᒃᓴᒥᒃ ᐃᓕᑦᓯᓐᓄᑦ ᐋᖅᑭᒃᓱᐃᓕᖅᐳᖓ, ᖃᓄᐃᓕᒋᐊᕈᑎᒃᓴᓂᒡᓗ ᐅᐸᓗᖕᒊᔭᖅᓗᖓ, ᐱᐅᖏᑦᑐᓕᓂᑦᓯᓐᓂᑦ ᓵᒋᐊᓕᕆᑦᓯ ᐊᖅᑯᑎᑦᓯᓐᓂᑦ ᐱᓂᐊᕐᖕᓂᓯᓗ ᐋᖅᑭᒋᐊᓕᖅᓯᐅᒃ.’ 
12ᑖᒃᑯᐊᓕ ᑭᐅᒃᐸᑕ, ‘ᐋᒃᑲ, ᑍᒤᑦᓱᒪᓐᖏᓚᒍᑦ, ᐱᓇᓱᐊᕈᒪᔭᑦᑎᓐᓂᒃ ᐱᓇᓱᐊᕈᒪᒐᑦᑕ, ᑕᒪᑦᑕ ᒪᓕᒍᒪᒐᑦᑕ ᐆᒻᒪᑎᑦᑕ ᐱᐅᖏᑦᑐᓕᔪᒪᓂᖏᓐᓂᑦ ᓴᖑᔪᒪᓐᖏᓚᒍᑦ.’”
13ᑍᒤᒻᒪᑦ ᐊᑕᓂᖅ ᐃᒫᒃ ᐅᖃᖅᐳᖅ:
14ᓕᐸᓇᓂᐅᑉ ᖃᖅᑲᖏᑕ ᐊᐳᑎᖓ
15ᐃᓄᖁᑎᒪᓕ ᐳᐃᒍᖅᐹᖓ;
16ᓄᓇᖓ ᐊᑐᖅᑐᒃᓴᐅᔪᓐᓃᕐᖕᓂᐊᖅᐳᖅ,
17ᐊᓄᕆᐅᑉ ᓴᓐᖏᔫᕕᖓᓂᑦ ᐊᓄᕌᖅᕕᐅᔪᑎᑐᑦ
18ᐃᓄᐃᓪᓕ ᐅᖃᖅᐳᑦ, “ᔨᕆᒤᐊ ᖃᓄᐃᓕᐅᕈᑎᒋᓚᐅᖅᓚᕗᑦ! ᑐᓂᕐᕈᓯᖅᑎᑦᓯᔩᑦ ᐱᖁᔭᓂᒃ ᐊᔪᕆᖅᑐᐃᓂᕆᕙᒃᑕᖏᑦ ᐊᓯᐅᑎᑕᐅᔭᕆᐊᖃᖏᒻᒪᑕ, ᐃᓕᓯᒪᑦᓯᐊᖅᑐᓪᓗ ᐅᖃᐅᑦᔪᐃᓂᖏᑦ, ᐱᔪᖃᓛᖅᑐᒥᒡᓗ ᐅᖃᖅᑎᑦ ᐅᖃᐅᓯᖏᑦ. ᔨᕆᒤᐊ ᐸᓯᔭᒃᓴᓕᐊᕆᓚᐅᖅᓚᕗᑦ ᐅᖃᐅᓯᖏᓪᓗ ᓈᓚᖏᓪᓗᒋᑦ.”
19ᑕᕝᕙ ᑐᒃᓯᐊᓕᖅᐳᖓ, “ᐊᑕᓃᖅ ᓈᓚᓚᐅᓐᖓ, ᐅᕙᓐᓂᒃ ᐸᓯᔭᒃᓴᓐᖑᖅᑎᑦᓯᓇᓱᐊᖅᑐᑦ ᐅᖃᐅᓯᖏᑦ ᑐᓵᓚᐅᒃᑭᑦ! 
20ᐱᑦᓯᐊᕐᖕᓂᖅ ᐱᐅᖏᑦᑐᒧᑦ ᐊᑭᓂᐊᖅᑕᐅᑦᔪᑎᖃᖅᑐᒃᓴᐅᕚ? ᑍᒤᑦᓴᕆᐊᖃᖏᒃᑲᓗᐊᖅᑎᓪᓗᒍ ᑕᑯᒋᑦ ᐃᑎᖅᓴᓕᐅᕆᕗᑦ ᐅᕙᓐᓂᒃ ᑐᖁᑦᓯᔪᒪᓪᓗᑎᒃ. ᐃᖅᑲᐅᒪᒋᑦ ᐅᖃᖅᕕᒋᓚᐅᕋᒃᑭᑦ ᑖᒃᑯᐊ ᐱᑦᔪᑎᒋᓪᓗᒋᑦ, ᐊᓯᕈᖅᑕᐅᖁᓇᒋᑦ ᓂᓐᖓᐅᓯᕐᖕᓄᑦ. 
21ᑍᒤᒻᒪᑦ ᕿᑐᕐᖓᖏᑦ ᑳᖕᓇᖅᑐᖅᔪᐊᒧᑦ ᐱᖅᓕᕋᓕᖅᓕᑦ; ᐅᓇᑕᖅᑐᓄᓪᓗ ᑐᖁᕋᖅᑕᐅᓕᖅᓕᑦ, ᓄᓕᐊᖏᑦ ᕿᑐᕐᖕᒊᕈᑦᔭᐅᓕᖅᓕᑦ, ᐅᐃᒡᒐᕐᖕᓂᐅᓕᖅᓗᑎᒡᓗ, ᐊᖑᑎᖏᓪᓗ ᑐᖁᕋᖅᑕᐅᓗᑎᒃ ᐋᓐᓂᐊᓇᖅᑐᓄᑦ, ᐃᓅᓱᒃᑐᖁᑎᖏᓪᓗ ᐅᓇᑕᖅᑐᓂ ᑐᖁᕋᖅᑕᐅᓗᑎᒃ. 
22ᐃᒡᓗᖏᓐᓂ ᕿᐊᕙᓗᒃᑐᑦ ᑐᓴᖅᓴᐅᓕᖅᓕᑦ, ᑎᑭᑕᐅᑲᓪᓚᒃᑎᓪᓗᒋᑦ ᓵᓚᖃᕆᐊᖅᑐᖅᑐᓂᑦ, ᐃᔪᒃᑲᖅᕕᒃᓴᓐᓂᒃ ᐃᑎᖅᓴᓕᐅᕆᓚᐅᕐᖕᒪᑕ, ᓂᒐᖅᕕᒃᓴᓕᐅᖅᓗᓂᖓᓗ ᐃᑎᒐᒃᑯᑦ. 
23ᐊᑕᓃᖅ ᑲᐅᔨᒪᔧᓐᓇᕆᕙᑎᑦ ᑖᒃᑯᐊ ᑐᖁᑦᓯᓇᓱᐊᕐᖕᓂᖏᑦ ᐅᕙᓐᓂᒃ. ᐱᐅᖏᑦᑐᓕᓂᖏᑦ ᐃᓱᒪᒋᔪᓐᓃᖅᑍᓕᒃᑭᑦ, ᐊᔪᕐᖕᓂᖏᓪᓗ ᐲᔭᖅᑍᓕᓗᒋᑦ ᓵᖕᓂᑦ, ᓵᓚᒋᔭᐅᑎᒃᑭᑦ ᓂᓐᖓᐅᑦᔨᓂᕆᓛᖅᑕᕐᖕᓄᓪᓗ ᑎᑭᑕᐅᑎᒃᑭᑦ.”
