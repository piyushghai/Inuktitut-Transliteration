1ᐅᑯᐊ ᓇᓗᓁᖅᓯᕗᑦ ᔩᓱᓯ ᙭ᔅᑑᓯᐅᑉ ᓯᕗᓕᕕᓂᖏᓐᓂᒃ, ᑖᓐᓇ ᑍᕕᑎᐅᑉ ᑭᖑᕚᕆᓚᐅᑕᖓ, ᐂᕝᕙᕋᕼᐋᒻᓗ ᑭᖑᕚᕆᓪᓗᓂᐅᒃ.
2ᐂᕝᕙᕋᕼᐋᒻ ᐃᕐᖕᓂᖅᑖᕆᕚ ᐂᓴᑭ, ᐂᓴᑭᐅᓪᓗ ᐃᕐᖕᓂᖅᑖᕆᕚ ᔧᑯ, ᔧᑰᓪᓗ ᐃᕐᖕᓂᖅᑖᕆᕚ ᔫᑕ ᖃᑕᓐᖑᑎᖏᓪᓗ. 
3ᔫᑕᐅᓪᓗ ᐃᕐᖕᓂᖅᑖᕆᕚ ᐱᕆᓯ ᔩᕋᓗ ᐊᓈᓇᖃᖅᑑᒃ ᑖᒪᕐᒥᒃ, ᐱᕆᓯᐅᓪᓗ ᐃᕐᖕᓂᖅᑖᕆᕚ ᕼᐃᔭᕋᓐ, ᕼᐃᔭᕋᐅᓪᓗ ᐃᕐᖕᓂᖅᑖᕆᕚ ᕌᒻ, 
4ᕌᒥᐅᓪᓗ ᐃᕐᖕᓂᖅᑖᕆᕚ ᐊᒥᓇᑕᑉ, ᐊᒥᓇᑕᐅᓪᓗ ᐃᕐᖕᓂᖅᑖᕆᕚ ᓁᓴᓇ, ᓁᓴᓇᐅᓪᓗ ᐃᕐᖕᓂᖅᑖᕆᕚ ᓵᓪᒪᓐ, 
5ᓵᓪᒪᓇᐅᓪᓗ ᐃᕐᖕᓂᖅᑖᕆᕚ ᐳᐊᓯ ᕅᕼᐋᐱᒥᑦ, ᐳᐊᓯᐅᓪᓗ ᐃᕐᖕᓂᖅᑖᕆᕚ ᐅᐱᑎ ᕉᑎᒥᑦ, ᐅᐱᑎᐅᓪᓗ ᐃᕐᖕᓂᖅᑖᕆᕚ ᔩᓯ, 
6ᔩᓯᐅᓪᓗ ᐃᕐᖕᓂᖅᑖᕆᕚ ᐊᖓᔪᖅᑳᖅᔪᐊᖅ ᑍᕕᑎ.
7ᓲᓗᒨᓂᐅᓪᓗ ᐃᕐᖕᓂᖅᑖᕆᕚ ᕆᕼᐅᐳᐊᒻ, ᕆᕼᐅᐳᐊᒻᓗ ᐃᕐᖕᓂᖅᑖᕆᕚ ᐊᐰᔭ, ᐊᐰᔭᐅᓪᓗ ᐃᕐᖕᓂᖅᑖᕆᕚ ᐂᓴ, 
8ᐂᓴᐅᓪᓗ ᐃᕐᖕᓂᖅᑖᕆᕚ ᔨᕼᐆᓴᐸᑦ, ᔨᕼᐆᓴᐸᐅᓪᓗ ᐃᕐᖕᓂᖅᑖᕆᕚ ᔪᕌᒻ, ᔪᕌᒥᐅᓪᓗ ᐃᕐᖕᓂᖅᑖᕆᕚ ᐅᔭᐂᐊ, 
9ᐅᔭᐂᐊᐅᓪᓗ ᐃᕐᖕᓂᖅᑖᕆᕚ ᔪᑖᒥ, ᔪᑖᒥᐅᓪᓗ ᐃᕐᖕᓂᖅᑖᕆᕚ ᐂᕼᐊᔾ, ᐂᕼᐊᔨᐅᓪᓗ ᐃᕐᖕᓂᖅᑖᕆᕚ ᕼᐃᔨᑬᐊ, 
10ᕼᐃᔨᑬᐊᐅᓪᓗ ᐃᕐᖕᓂᖅᑖᕆᕚ ᒫᓇᓯ, ᒫᓇᓯᐅᓪᓗ ᐃᕐᖕᓂᖅᑖᕆᕚ ᐂᒨᓯ, ᐂᒨᓯᐅᓪᓗ ᐃᕐᖕᓂᖅᑖᕆᕙ ᔪᓮᐊ, 
11ᔪᓮᐊᐅᓪᓗ ᐃᕐᖕᓂᖅᑖᕆᕚ ᔨᑯᓁᐊ ᖃᑕᓐᖑᑎᖏᓪᓗ, ᑕᕝᕙᓂ ᐹᐱᓘᓂᒧᑦ ᐊᐅᓪᓚᕈᑦᔭᐅᓕᓚᐅᖅᐳᑦ.
12ᐹᐱᓘᓂᒧᑦ ᐊᐅᓪᓚᕈᑦᔭᐅᓂᖓᓂᑦ ᑭᖑᕚᕇᑦ ᑎᑎᕋᖅᓯᒪᒋᕗᑦ; ᔨᑯᓁᐊᐅᑉ ᐃᕐᖕᓂᖅᑖᕆᕚ ᓯᐊᓪᑎᐅᓪ, ᓯᐊᓪᑎᐅᓕᐅᑉ ᐃᕐᖕᓂᖅᑖᕆᕚ ᔨᕈᐸᐱᐅᓪ, 
13ᔨᕈᐸᐱᐅᓕᐅᑉ ᐃᕐᖕᓂᖅᑖᕆᕚ ᐊᐱᐅᑦ, ᐊᐱᐅᑎᐅᑉ ᐃᕐᖕᓂᖅᑖᕆᕚ ᐃᓕᐊᑭᒻ, ᐃᓕᐊᑭᒥᐅᑉ ᐃᕐᖕᓂᖅᑖᕆᕚ ᐊᔭᕆ, 
14ᐊᔭᕆᐅᑉ ᐃᕐᖕᓂᖅᑖᕆᕚ ᔭᑑᒃ, ᔭᑑᑭᐅᑉ ᐃᕐᖕᓂᖅᑖᕆᕚ ᐊᑭᒻ, ᐊᑭᒥᐅᑉ ᐃᕐᖕᓂᖅᑖᕆᕚ ᐃᓕᐅᑦ, 
15ᐃᓕᐅᑎᐅᑉ ᐃᕐᖕᓂᖅᑖᕆᕚ ᐃᓕᐊᓴ, ᐃᓕᐊᓴᐅᑉ ᐃᕐᖕᓂᖅᑖᕆᕚ ᒫᑕᓇ, ᒫᑕᓇᐅᑉ ᐃᕐᖕᓂᖅᑖᕆᕚ ᔧᑯ, 
16ᔧᑰᑉ ᐃᕐᖕᓂᖅᑖᕆᕚ ᔫᓯᐱ ᒥᐊᕆᐅᑉ ᐅᐃᖓ, ᑖᑦᓱᒪ ᐃᕐᖕᓂᖅᑖᕆᕚ ᔩᓱᓯ, ᑖᓐᓇ ᙭ᔅᑑᓯᒥᒃ ᑍᔭᐅᔪᖅ.
17ᑕᕝᕙ ᐂᕝᕙᕋᕼᐋᒥᑦ ᑍᕕᑎ ᑎᑭᓪᓗᒍ ᐃᕐᖕᓂᕇᑦ 14-ᖑᕗᑦ, ᑍᕕᑎᒥᓪᓗ ᐹᐱᓘᓂᒧᑦ ᐊᐅᓪᓚᕈᑦᔭᐅᓂᖓᓐᓄᑦ ᑎᑭᓪᓗᒍ ᐃᕐᖕᓂᕇᑦ 14-ᖑᒋᕗᑦ, ᐹᐱᓘᓂᒧᓪᓗ ᐊᐅᓪᓚᕈᑦᔭᐅᓂᖓᓂᑦ ᙭ᔅᑑᓯᐅᑉ ᐃᕐᖕᓂᐊᖑᓂᖓ ᑎᑭᓪᓗᒍ ᐃᕐᖕᓂᕇᑦ 14-ᖑᒋᕗᑦ.
18ᔩᓱᓯ ᙭ᔅᑑᓯᐅᑉ ᐃᕐᖕᓂᐊᖑᓂᖓ ᐃᒫᒃ ᐱᓚᐅᖅᐳᖅ. ᐊᓈᓇᖓ ᒥᐊᕆ ᐅᐃᒃᓴᖃᓚᐅᖅᐳᖅ ᔫᓯᐱᒥᒃ, ᑲᑎᓚᐅᕋᑎᒡᓕ ᒥᐊᕆ ᖃᐅᔨᔭᐅᕗᖅ ᓄᑕᕋᒃᓴᖃᓕᕐᖕᒪᑦ ᐊᓂᕐᖕᓂᕐᖕᒥᑦ ᐃᑦᔪᕐᖕᓁᑦᑐᒥᑦ ᐱᔪᒥᒃ; 
19ᐅᐃᒃᓴᖓᓕ ᔫᓯᐱ, ᐱᖁᔭᓂᒃ ᒪᓕᑦᓯᐊᖅᑑᒐᒥ ᑲᓐᖑᓱᒃᑎᑦᓯᔪᒪᓚᐅᓐᖏᓚᖅ ᒥᐊᕆᒥᒃ, ᐃᓱᒪᖃᓕᖅᐳᖅᓕ ᖃᐅᔨᑎᑦᓯᖏᓪᓗᓂ ᐊᕕᑦᓱᒪᓪᓗᓂᐅᒃ. 
20ᑕᒪᑐᒥᖓᓕ ᐃᓱᒪᖃᓕᖅᑎᓪᓗᒍ, ᑕᑯᒋᑦ, ᐊᑕᓂᐅᑉ ᐂᖏᓕᖓᑕ ᓴᖅᑭᕝᕕᒋᕚ ᓯᓐᓇᒃᑑᒪᒃᑯᑦ, ᐅᖃᖅᓗᓂ, “ᔫᓯᐲ, ᑍᕕᑎᐅᑉ ᑭᖑᕚᖓ, ᓯᕘᕋᓂᐊᕐᖕᓇᒃ ᒥᐊᕆᒥᒃ ᓄᓕᐊᖅᑖᕆᐊᒃᓴᖅ, ᓄᑕᕋᒃᓴᖓ ᐊᓂᕐᖕᓂᕐᖕᒥᑦ ᐃᑦᔪᕐᖕᓁᑦᑐᒥᑦ ᐱᖕᒪᑦ. 
21ᐃᕐᖕᓂᕐᖕᒥᒃ ᐃᕐᖕᓂᔪᒫᖅᐳᖅ, ᑖᓐᓇᓗ ᔩᓱᓯᒥᒃ ᐊᑎᖅᑖᖅᑎᓛᖅᐸᑦ, ᑖᑦᓱᒪ ᐃᓄᖁᑎᓂ ᐱᐅᓕᔪᒫᕐᖕᒪᒋᑦ ᐊᔪᕐᖕᓂᖏᓐᓂᑦ.”
22ᑕᒪᓐᓇᓕ ᑍᒤᓚᐅᖅᐳᖅ ᐊᑕᓂᐅᑉ ᐅᖃᐅᓯᖏᑦ ᐱᔪᖃᓛᖅᑐᓂᒃ ᐅᖃᖅᑎᒥᒍᑦ ᓇᓚᐅᑦᓯᓕᖁᓪᓗᒋᑦ, ᐃᒤᓕᔪᑦ: 
23“ᑕᑯᒋᑦ, ᐅᐃᒡᒐᓱᒃ ᐊᖑᒻᒧᑦ ᐊᒃᑐᖅᑕᐅᓚᐅᖅᓯᒪᖏᑦᑐᖅ ᓄᑕᕋᒃᓴᖅᑖᕈᒫᖅᐳᖅ, ᐃᕐᖕᓂᕐᖕᒥᒡᓗ ᐃᕐᖕᓂᔪᒫᖅᓗᓂ, ᑖᓐᓇᓗ ᐃᒫᓄᐃᓕᒥᒃ ᐊᑎᖃᖅᑎᑦᓱᒫᖅᐹᑦ.” ᐊᑎᖓᑕ ᑐᑭᖓ ᐃᒤᓕᕗᖅ, “ᒎᑎᐅᑉ ᐃᓚᒋᕚᑎᒍᑦ”.
24ᔫᓯᐱᓕ ᓯᓂᖕᒥᓂᑦ ᑐᐸᒐᒥ, ᐊᑕᓂᐅᑉ ᐂᖏᓕᖓᑕ ᐅᖃᐅᓯᖏᑦ ᒪᓕᒡᓗᒋᑦ ᐱᓇᓱᐊᓚᐅᖅᐳᖅ; ᓄᓕᐊᒃᓴᓂ ᒥᐊᕆ ᓄᓕᐊᖅᑖᕆᕚ. 
25ᑲᑎᒪᑐᐃᓐᓇᓚᐅᖅᐹᓕ, ᐊᒃᑐᓚᐅᕐᖕᓇᒍ, ᐃᕐᖕᓂᕐᖕᒥᒃ ᐃᕐᖕᓂᓚᐅᖅᑳᖅᑎᓐᓇᒍ; ᐃᓅᖕᒪᓪᓗ ᐊᑎᖅᑖᖅᑎᑉᐹ ᔩᓱᓯᒥᒃ.
