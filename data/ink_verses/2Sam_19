1ᔪᐊᐱ ᐅᖃᐅᑦᔭᐅᕗᖅ, “ᑕᑯᒋᑦ ᐊᖓᔪᖅᑳᖅᔪᐊᑉ ᑍᕕᑎ ᕿᐊᑦᔪᑎᖃᖅᐳᖅ ᕿᒃᓵᒍᑎᖃᖅᓗᓂᒡᓗ ᐋᑉᓴᓚᒻᒥᒃ.” 
2ᓵᓚᖃᕐᖕᓂᐅᑉ ᖁᕕᐊᓇᕐᖕᓂᖓ ᖁᕕᐊᓱᖏᓐᓂᕐᖕᒧᑦ ᓵᑎᑕᐅᓚᐅᖅᐳᖅ ᑍᕕᑎᐅᑉ ᐃᓄᖁᑎᓕᒫᖏᓐᓄᑦ; ᐅᓪᓗᒥ ᑖᑦᓱᒪᓂ, ᑐᓴᕋᒥᒃ ᐊᖓᔪᖅᑳᖅᔪᐊᑉ ᕿᒃᓵᖕᓂᖓᓂᒃ ᐃᕐᖕᓂᓂ ᐱᓪᓗᒍ. 
3ᐅᑎᓚᐅᖅᐳᓪᓗ ᐃᒡᓗᒐᓴᖕᓄᑦ ᓂᐰᑦᑑᓪᓗᑎᒃ, ᑲᓐᖑᓱᒃᑐᑎᑐᑦ ᕿᒫᔪᕕᓂᐅᓂᕐᖕᒧᑦ ᐅᓇᑕᖅᑐᓂᑦ. 
4ᐊᖓᔪᖅᑳᖅᔪᐊᑉ ᑮᓇᓂ ᐅᓕᒃᓯᒪᓚᐅᖅᐹ, ᓂᐱᖅᑯᖅᑐᓪᓗᓂᓗ ᕿᐊᓚᐅᖅᐳᖅ, “ᐃᕐᖕᓃᒃ! ᐃᕐᖕᓃᒃ ᐋᑉᓴᓛᒻ! ᐋᑉᓴᓛᒻ ᐃᕐᖕᓃᒃ!”
5ᑕᕝᕙ ᔪᐊᐱ ᐊᖓᔪᖅᑳᖅᔪᐊᑉ ᐃᓪᓗᖓᓄᐊᖅᐳᖅ ᐅᖃᐅᑎᓪᓗᒍᓗ, “ᐅᓪᓗᒥ ᐃᓄᖁᑎᑎᑦ ᑲᓐᖑᓇᖅᑐᒦᑎᑉᐸᑎᑦ ᐃᓄᐃᑦ ᐃᓕᖕᓂᒃ ᐱᐅᓕᒃᓯᓚᐅᖅᑐᑦ ᐃᕐᖕᓂᑎᓪᓗ ᐸᓂᑎᓪᓗ ᐃᓅᓯᖏᓐᓂᒃ ᓄᓕᐊᕕᓪᓗ ᐃᓅᓯᖏᓐᓂᒃ. 
6ᐃᓕᖕᓂᒃ ᓇᒡᓕᒍᓱᒃᑐᑦ ᐊᑭᕋᖅᑐᕋᕕᒋᑦ ᐃᑲᔪᖅᑐᖔᖅᓗᒋᓪᓗ ᐃᓕᖕᓂᒃ ᐆᒥᓱᒃᑐᑦ! ᓇᓗᓁᑦᓯᐊᕋᕕᐅᒃ ᐊᖓᔪᖅᑳᖁᑎᑎᑦ ᐃᓄᖁᑎᑎᓪᓗ ᐃᓕᖕᓄᑦ ᓱᓇᐅᖏᒻᒪᑕ; ᖃᐅᔨᕗᖓ ᐃᕐᖕᓃᑦ ᐋᑉᓴᓚᒻ ᐃᓅᒃᐸᑦ ᐅᓪᓗᒥ ᐅᕙᒍᓪᓗ ᑐᖁᔪᐃᓐᓇᐅᒐᓗᐊᕈᑦᑕ ᖁᕕᐊᓱᒐᔭᖅᑐᑎᑦ. 
7ᒫᓐᓇ ᑍᒤᒻᒪᑦ ᐂᓕᕆᑦ ᐃᓄᖁᑎᑎᓪᓗ ᓇᓗᓁᖅᓯᕕᒋᑦᓯᐊᓕᒃᑭᑦ; ᓱᓕᑦᓯᐊᖅᐳᖓ ᐊᑕᓂᐅᑉ ᐊᑎᖓᓂ ᑍᒤᓐᓂᐊᓐᖏᑐᐊᕈᕕᑦ ᐊᑕᐅᓯᕐᖕᒥᒡᓘᓐᓃᑦ ᐃᓕᖕᓃᑦᑐᖃᕐᖕᓂᐊᕈᓐᓁᖅᐳᖅ; ᑕᒪᓐᓇ ᐃᓕᖕᓄᑦ ᐱᐅᖏᓐᓂᖅᓴᐅᓂᐊᖅᐳᖅ ᐊᒃᓱᕈᕐᖕᓇᖅᑐᓂᑦ ᑕᒤᓐᓂᑦ ᐊᑐᖃᑦᑕᓚᐅᖅᑕᕐᖕᓂᑦ.” 
8ᑕᕝᕙ ᐊᖓᔪᖅᑳᖅᔪᐊᖅ ᒪᑭᑉᐳᖅ, ᐂᓪᓗᓂᓗ ᐃᖏᑉᐳᖅ ᐃᒡᓗᒐᓮᑦ ᐃᑎᖅᑕᖅᕕᖓᑕ ᓴᓂᐊᓄᑦ. ᐃᓄᖁᑎᖏᑕᓕ ᑍᑲᓃᓐᓂᖓ ᑐᓴᕋᒥᑦᔪᒃ, ᑕᒪᕐᖕᒥᒃ ᑍᑯᖓ ᐂᕗᑦ ᑖᑦᓱᒧᖓ.
9ᓄᓇᓕᓕᒫᓂ ᐃᒻᒥᖕᓄᑦ ᐊᑭᕋᖅᑑᑎᓕᓚᐅᖅᐳᑦ. ᐃᒻᒥᖕᓄᓪᓗ ᐅᖃᖅᓗᑎᒃ, “ᐊᖓᔪᖅᑳᖅᔪᐊᑉ ᑍᕕᑎᐅᑉ ᓴᐳᑎᓚᐅᖅᐹᑎᒍᑦ ᐊᑭᕋᑦᑎᓐᓂᑦ, ᐱᐅᓕᓚᐅᖅᐹᑎᒍᓪᓗ ᐱᓕᔅᑍᓂᒥᐅᓂᑦ, ᒫᓐᓇᓕ ᐋᑉᓴᓚᒻᒥᑦ ᕿᒫᓯᒪᕗᖅ ᓄᓇᑦᑕ ᐊᓯᐊᓄᑦ. 
10ᐋᑉᓴᓚᒻ ᒥᖑᐊᓚᐅᖅᐸᕗᑦ ᐊᖓᔪᖅᑳᖅᔪᐊᖅᑖᕆᔪᒪᓪᓗᑎᒍᑦ, ᑭᓯᐊᓂᓕ ᑐᖁᑕᐅᓯᒪᕗᖅ ᐅᓇᑕᖅᑐᓂ. ᓱᖕᒪᓪᓕ ᐊᖓᔪᖅᑳᖅᔪᐊᖅ ᑍᕕᑎ ᐅᑎᖅᑎᑕᐅᓇᓱᓐᖏᓛᖅ?”
11ᐱᕙᓪᓕᐊᔪᑦ ᐄᓴᕅᓕᒥᐅᑦ ᐅᖃᐅᓯᖏᑦ ᑎᑭᐅᑎᖕᒪᑕ ᐊᖓᔪᖅᑳᖅᔪᐊᕐᖕᒧᑦ ᑍᕕᑎᒧᑦ. ᑍᒤᒻᒪᑦ ᑎᓕᓚᐅᖅᐰᑦ ᑐᓂᕐᕈᓯᖅᑎᑦᓯᔩᒃ ᔭᑑᒃᓗ ᐊᐰᐊᑕᓗ ᐅᖃᕆᐊᖅᑐᖁᓪᓗᒋᑦ ᔫᑕᐅᑉ ᐊᖓᔪᖅᑳᖏᓐᓄᑦ, “ᓱᖕᒪᑦ ᑭᖑᓪᓕᖅᐸᐅᔭᕆᐊᖃᖅᐱᓰᑦ ᐅᑎᖅᑎᑦᓯᓗᓯ ᐊᖓᔪᖅᑳᖅᔪᐊᕐᖕᒥᒃ ᐊᖓᔪᖅᑲᐅᕕᖁᑎᖓᓄᑦ ᐊᖏᕐᕋᖓᓄᑦ? 
12ᑎᒥᒃᑯᑦ ᐃᓚᒋᕙᑦᓯ, ᓇᖕᒥᓂᖅ ᐅᕕᓂᒋᕙᑦᓯ ᐊᐅᒋᓪᓗᓯᓗ; ᓱᖕᒪᓪᓕ ᑭᖑᓪᓕᖅᐸᐅᔭᕆᐊᖃᖅᐱᓰ ᐅᑎᖅᑎᑦᓯᓗᓯ ᐊᖓᔪᖅᑳᖅᔪᐊᕐᖕᒥᒃ?” 
13ᑍᕕᑎᐅᑉ ᐅᖃᖁᓚᐅᕆᕔᑦ ᐊᒪᓴᒧᑦ, “ᑎᒥᒃᑯᑦ ᐃᓚᒋᕙᒋᑦ ᒫᓐᓇᒥᑦ ᑲᒪᔨᐅᑎᓐᓂᐊᖅᐸᒋᑦ ᐅᓇᑕᖅᑐᒃᓴᓂᒃ ᔪᐊᐱ ᑭᖑᕝᕕᖅᓗᒍ, ᒎᑎᐅᑉ ᓱᒋᐊᕐᖕᓂᐊᖅᐹᖓ ᑍᒤᑎᑦᓯᓂᐊᓐᖏᑐᐊᕈᒪ!” 
14ᑍᕕᑎᐅᓪᓗ ᐅᖃᐅᓯᖏᑦ ᓵᓚᖃᖅᐳᑦ ᔫᑕᒥᐅᓕᒫᑦ ᐅᐱᒍᓱᓕᖅᑎᓪᓗᒋᑦ ᐊᑕᐅᓯᐅᓕᑦᓯᐊᖅᓗᑎᒃ; ᑕᕝᕙ ᐅᖃᐅᑦᔭᐅᔭᖅᑐᖁᕚᑦ, “ᐅᑎᓕᕆᑦ, ᐊᖓᔪᖅᑳᖁᑎᓕᒫᑎᓪᓗ.”
15ᐅᑎᓕᖅᑎᓪᓗᒍ ᐊᖓᔪᖅᑳᖅᔪᐊᖅ ᑲᑎᔭᐅᕗᖅ ᔪᐊᕐᑕᓂᐅᑉ ᑰᖓᓂ ᑲᑎᓯᒋᐊᖅᑐᖅᑐᓂᑦ ᐃᑲᔪᕆᐊᖅᑐᓂᑦ ᔫᑕᐅᑉ ᐃᓄᖏᓐᓄᑦ, ᒋᐅᓪᒐᐅᓪᒥᓐᖔᖅᑐᓂᑦ ᐊᖓᔪᖅᑳᖅᔪᐊᕐᖕᒥᒃ ᐃᑳᖅᑎᑦᓯᔭᖅᑐᖅᑐᓂᒃ ᑰᖕᒥᒃ. 
16ᑍᑲᓂᑦᓮᓐᓇᖅᓗ ᐱᑦᔭᒥᓂᒃᑯᓐᓂᒥᐅᑕᖅ ᓯᒥᐂ ᒋᕋᐅᑉ ᐃᕐᖕᓂᖓ ᐸᕼᐅᕆᒻᒥᑦ ᐱᓯᒪᔪᖅ, ᑐᐊᕕᖅᓗᓂ ᔪᐊᕐᑕᓂᐅᑉ ᑰᖓᓄᐊᓚᐅᖅᐳᖅ ᔫᑕᒥᐅᓂᒃ ᐃᓚᖃᖅᓗᓂ ᑲᑎᓯᔭᖅᑐᖅᓗᑎᒃ ᐊᖓᔪᖅᑳᖅᔪᐊᕐᖕᒥᒃ ᑍᕕᑎᒥᒃ. 
17ᐃᓚᖃᖅᓗᓂ 1,000-ᓂᒃ ᐊᖑᑎᓂᒃ ᐱᑦᔭᒥᓂᐅᑉ ᑭᖑᕚᖏᓐᓂᑦ. ᔨᐸᓗ, ᓴᐅᓕᐅᑉ ᐃᓚᖏᑕ ᐱᔨᖓ, ᐃᓚᖃᖅᓗᓂ ᐃᕐᖕᓂᕐᖕᒥᓂᒃ 15-ᓂᒃ ᐱᔨᒥᓂᒡᓗ 20-ᓂᒃ, ᓯᕗᓪᓕᐅᓪᓗᑎᒃ ᐊᖓᔪᖅᑳᖅᔪᐊᕐᖕᒥᑦ ᑎᑭᓚᐅᖅᐳᑦ ᔪᐊᕐᑕᓂᐅᑉ ᑰᖓᓄᑦ. 
18ᐃᑳᓚᐅᖅᐳᑦ ᐃᑲᔪᕆᐊᖅᓗᑎᒃ ᐊᖓᔪᖅᑳᖅᔪᐊᕐᖕᒥᒃ ᐃᓚᖏᓐᓂᒡᓗ ᐃᑳᖅᑎᑦᓯᓪᓗᑎᒃ, ᐱᓇᓱᐊᖅᓗᑎᒡᓗ ᐊᖓᔪᖅᑳᖅᔪᐊᑉ ᐱᔪᒪᔭᓕᒫᖏᓐᓂᒃ.
19ᐅᖃᐅᑎᓪᓗᒍᓗ, “ᐊᖓᔪᖅᑳᖅᔪᐊᖅ, ᐃᓱᒪᒋᔪᓐᓁᓚᐅᒃᑭᒃ ᑕᒻᒪᕐᖕᓂᕆᓚᐅᖅᑕᒃᑲ ᑍᑦᓱᒪᓂ ᐅᓪᓗᒥ ᐊᐅᓪᓚᖅᑎᓪᓗᑎᑦ ᔪᕉᓴᓚᒥᑦ; ᐅᕙᓐᓄᑦ ᐃᓱᒪᒋᑦᑍᓕᒃᑭᑦ. 
20ᖃᐅᔨᒪᒐᒪ ᐊᖓᔪᖅᑳᒃ ᐊᔪᖅᑐᓕᓚᐅᕋᒪ; ᑍᒤᒻᒪᑦ ᓯᕗᓪᓕᖅᐸᐅᕗᖓ ᔫᓯᐱᐅᑉ ᑭᖑᕚᖏᓐᓂᑦ ᓯᕿᓂᐅᑉ ᑕᕐᕋᖓᓃᑦᑐᓂᑦ ᑲᑎᓯᒋᐊᖅᑐᖅᓗᖓ ᐊᖓᔪᖅᑳᖅᔪᐊᓐᓂᒃ ᐅᓪᓗᒥ.”
21ᐊᐱᓮ ᔨᕈᐃᐊᐅᑉ ᐃᕐᖕᓂᖓ ᐅᖃᖅᐳᖅ: “ᓯᒥᐂ ᑐᖁᑕᒃᓴᐅᕗᖅ ᓇᕐᕈᓇᖅᑎᑦᓯᓚᐅᕐᖕᒪᑦ ᐊᑕᓂᐅᑉ ᓂᕈᐊᓚᐅᖅᑕᖓᓂᒃ ᐊᖓᔪᖅᑳᖅᔪᐊᖑᖁᓪᓗᒍ.”
22ᑍᕕᑎᓕ ᐅᖃᖅᐳᖅ ᐊᐱᓮᒧᑦ ᐊᖓᔪᐊᓄᓪᓗ ᔪᐊᐱᒧᑦ, “ᑭᓇᒨᑦ ᐊᐱᕆᔭᐅᕕᓯᒃ ᖃᓄᖅ ᐃᓱᒪᖕᒪᖔᑦᓯᒃ ᔨᕈᐃᐊᐅᑉ ᐃᕐᖕᓂᖏᒃ? ᐊᒃᓱᕈᖅᑎᓐᓇᓱᐊᖅᐱᓯᓐᖔ? ᐅᕙᖓᐅᕗᖅ ᒫᓐᓇ ᐊᖓᔪᖅᑳᖅᔪᐊᖑᓕᖅᑐᖅ ᐄᓴᕅᓕᒥᐅᓄᑦ, ᐅᓪᓗᒥᓗ ᐄᓴᕅᓕᒥᐅᑕᒥᒃ ᑐᖁᑦᓯᔪᖃᕐᖕᓂᐊᓐᖏᓚᖅ.” 
23ᓯᒥᐂᒧᓪᓗ ᐅᖃᖅᐳᖅ, “ᓱᓕᓪᓗᖓ ᐅᖃᐅᑎᕙᒋᑦ ᑐᖁᑕᐅᓂᐊᓐᖏᓚᑎᑦ.” ᑕᕝᕙ ᐊᖓᔪᖅᑳᖅᔪᐊᑉ ᐊᖏᖅᕕᒋᕚ.
24ᒥᐱᐳᓴᑎᑦᑕᐅᖅ, ᓴᐅᓕᐅᑉ ᐃᕐᖑᑕᖓ, ᐂᓚᐅᕆᕗᖅ ᑲᑎᓯᒋᐊᖅᑐᓪᓗᓂ ᐊᖓᔪᖅᑳᖅᔪᐊᕐᖕᒥᒃ; ᐃᑎᒐᒥᓂᒃ ᐅᐊᓴᓚᐅᖏᑦᑐᖅ, ᐅᓐᖏᔭᓚᐅᕋᓂᓗ, ᐊᓐᓄᕌᒥᓂᒡᓗ ᐅᐊᓴᓚᐅᖏᑦᑐᖅ, ᑍᒪᓐᖓᓂᑦ ᐊᖓᔪᖅᑳᖅᔪᐊᖅ ᐊᐅᓪᓚᓚᐅᖅᑎᓪᓗᒍ ᔪᕉᓴᓚᒥᑦ ᐅᑎᓚᐅᖏᓐᓂᖓᓂ ᐊᑦᑕᕐᖕᓇᖅᑐᒦᑦᓱᓐᓃᖅᓗᓂ. 
25ᒥᐱᐳᓴᑎ ᑎᑭᒻᒪᑦ ᔪᕉᓴᓚᒥᑦ ᑲᑎᓯᒋᐊᖅᑐᓪᓗᓂ ᐊᖓᔪᖅᑳᖅᔪᐊᕐᖕᒥᒃ, ᐊᖓᔪᖅᑳᖅᔪᐊᑉ ᐊᐱᕆᕚ, “ᒥᐱᐳᓴᑏ, ᓱᖕᒫᑦ ᐅᕙᓐᓂᒃ ᒪᓕᓚᐅᓐᖏᓚᑎᑦ?”
26ᑖᓐᓇ ᑭᐅᕗᖅ, “ᖃᐅᔨᒪᕗᑎᑦ ᐊᑕᓂᕋ ᐊᖓᔪᖅᑳᖅᔪᐊᖅ, ᐱᓱᒍᓐᓇᖏᓐᓇᒪ ᐱᔨᒐ ᐅᖃᐅᑎᓚᐅᖅᐸᕋ ᓯᐅᑎᖅᑯᖅᑐᔪᖁᑎᒐ ᐃᑭᕕᓕᐅᖁᓪᓗᒍ ᐃᓕᖕᓂᒃ ᒪᓕᒍᓐᓇᕈᒪᓪᓗᖓ, ᑭᓯᐊᓂᓕ ᐅᕙᓐᓂᒃ ᓯᓔᕐᕆᒃᓯᓚᐅᕐᖕᒪᑦ. 
27ᐅᕙᓐᓂᒃ ᓴᒡᓗᕿᑦᓯᓚᐅᕐᖕᒪᑦ ᐃᓕᖕᓄᑦ ᐊᖓᔪᖅᑳᒃ, ᒎᑎᐅᓪᓕ ᐂᖏᓕᖁᑎᒋᔮᖅᐹᑎᑦ; ᑍᒤᒻᒪᑦ ᐱᓇᓱᐊᓕᕆᑦ ᓈᒻᒪᒐᓱᒋᔭᕐᖕᓂᒃ. 
28ᐊᑖᑕᒪ ᐃᓚᓕᒫᖏᑦ ᑐᖁᑕᒃᓴᐅᒐᓗᐊᖅᐳᑦ ᐊᖓᔪᖅᑳᖅᔪᐊᖅ ᐃᓕᖕᓄᑦ; ᑭᓯᐊᓂᓕ ᓂᕆᔪᓐᓇᖅᑎᓚᐅᖅᐸᕐᖕᒪ ᓂᕐᕆᕕᖕᓂ. ᖃᓄᖅᓕ ᐱᑦᓯᐊᖅᕕᐅᒋᐊᓪᓚᒍᓐᓇᖅᐳᖓ ᓱᓇᑐᐃᓐᓇᕐᖕᒥᒃ ᐱᑦᔪᑦᔭᐅᓗᖓ ᐃᓕᖕᓄᑦ ᐊᖓᔪᖅᑳᖅᔪᐊᖅ.”
29ᐊᖓᔪᖅᑳᖅᔪᐊᖅᓗ ᑭᐅᕗᖅ, “ᐅᖃᒃᑲᓐᓂᕆᐊᖃᕈᓐᓁᖅᐳᑎᑦ ᑐᑭᑖᖅᓯᒪᓕᕇᖅᐳᖓ; ᔨᐸᓗ ᐃᓕᑦᓯᒃ ᑲᑐᑦᔨᓗᓯᒃ ᓴᐅᓕᐅᑉ ᓄᓇᖓᓂᒃ ᐊᕕᒃᑐᒃᓴᐅᕗᓯᒃ.”
30ᒥᐱᐳᓴᑎ ᑭᐅᕗᖅ, “ᔩᐸᐅᑉ ᐱᑖᕆᔧᓐᓇᕆᓕᖅᓕᒋᑦ, ᐅᕙᓐᓄᑦ ᓈᒻᒪᒃᐳᖅ ᐊᖓᔪᖅᑳᖅᔪᐊᖅ ᐊᖏᕐᕋᕋᕕᑦ ᖃᓄᐃᓐᓇᑎᑦ.”
31ᐸᕐᔨᓔ, ᒋᓕᐊᑎᒥᐅᑕᖅ, ᐊᒻᒧᐊᓚᐅᕆᕗᖅ ᕉᒋᓕᒻᒥᑦ ᐃᑲᔪᕆᐊᖅᓗᓂ ᐊᖓᔪᖅᑳᖅᔪᐊᕐᖕᒥᒃ ᐃᑳᖅᑎᓪᓗᒍ ᔪᐊᕐᑕᓂᐅᑉ ᑰᖓᓂᒃ. 
32ᐸᕐᔨᓔ ᐃᑦᑐᐊᓘᓚᐅᖅᐳᖅ, 80-ᓂᒃ ᐊᕐᕌᒍᖃᓚᐅᕋᒥ; ᐊᒃᓱᐃᑦᑐᒻᒪᕆᐅᓚᐅᖅᐳᖅ ᐊᖓᔪᖅᑳᖅᔪᐊᕐᖕᒥᒡᓗ ᓂᕿᖃᖅᑎᑦᓯᓚᐅᖅᐳᖅ ᒪᕼᐊᓁᒦᑎᓪᓗᒍ. 
33ᐊᖓᔪᖅᑳᖅᔪᐊᑉ ᐸᕐᔨᓔ ᐅᖃᐅᑎᕚ, “ᐱᖃᑎᒋᓚᐅᓐᖓ ᔪᕉᓴᓚᒧᑦ, ᓱᓇᖃᖅᑎᑦᓯᐊᕐᖕᓂᐊᖅᐸᒋᑦ ᑍᑲᓂ.”
34ᐸᕐᔨᓔᓕ ᑭᐅᕗᖅ, “ᐊᑯᓂᓕ ᐃᓅᑦᔮᔪᓐᓃᖅᑐᖓ, ᖃᓄᐃᒻᒪᓪᓕ ᐊᖓᔪᖅᑳᖅᔪᐊᕐᖕᒥᒃ ᔪᕉᓴᓚᒧᐊᖃᑎᖃᕆᐊᖃᖅᐳᖔ? 
3580-ᓂᒃ ᐊᕐᕌᒍᖃᓕᕇᕋᒪ; ᖁᕕᐊᒋᔭᖃᕈᓐᓁᖅᓗᖓᓗ ᓱᓇᑐᐃᓐᓇᒥᒃ, ᓁᒪᔪᓐᓁᕋᒪ ᓂᕆᔭᓐᓂᒃ ᐃᒥᖅᑕᓐᓂᒡᓗ, ᑐᓵᔪᓐᓁᖅᓗᖓᓗ ᐃᓐᖏᖅᑐᑦ ᓂᐱᖏᓐᓂᒃ. ᐃᓱᒫᓗᓇᕈᑎᑐᐃᓐᓇᐅᔪᒪᓐᖏᓚᖓ ᐊᖓᔪᖅᑳᖅᔪᐊᓐᓄᑦ. 
36ᑍᒫᕌᓗᒃ ᐊᑭᓕᖅᑕᐅᔭᕆᐊᖃᓐᖏᓚᖓ; ᖃᓂᐅᑐᐃᓇᕐᖕᓂᐊᖅᐸᒋᑦ ᖃᓂᑦᑐᒧᑦ ᔪᐊᕐᑕᓂᐅᑉ ᑰᖓᑕ ᐅᖓᑎᑦᓯᐊᖓᓄᑦ. 
37ᐊᖏᕐᕋᕈᓐᓇᖅᑎᓐᓂᐊᖅᐸᕐᖕᒪ ᑐᖁᖁᓪᓗᖓ ᐊᖓᔪᖅᑳᒪ ᐃᓗᕕᖏᑕ ᓴᓂᐊᓂ, ᐅᓇ ᑕᕝᕙ ᐃᕐᖕᓂᕋ ᓯᒻᕼᐋᒻ, ᐃᓕᖕᓂᒃ ᐱᔨᑦᓯᕈᓐᓇᖅᑐᖅ; ᐱᖃᑎᒋᓚᐅᕈᒃ ᐊᖓᔪᖅᑳᒃ, ᐱᓂᐊᖅᕕᒋᓗᒍᓗ ᓈᒻᒪᒐᓱᒋᔭᕐᖕᓂᒃ ᑖᑦᓱᒧᖓ.”
38ᐊᖓᔪᖅᑳᖅᔪᐊᖅ ᑭᐅᕗᖅ, “ᓯᒻᕼᐋᒻ ᐱᖃᑎᒋᓂᐊᖅᐸᕋ ᐱᓂᐊᖅᕕᒋᓗᒍᓗ ᐱᓇᓱᐊᖅᑕᐅᖁᔭᕐᖕᓂᒃ, ᐃᓕᖕᓄᓪᓗ ᐱᓇᓱᐊᕐᖕᓂᐊᖅᐳᖓ ᐱᓇᓱᐊᖅᑕᐅᖁᔭᕐᖕᓂᒃ.” 
39ᑍᕕᑎᒃᑯᑦ ᐃᓄᖁᑎᖏᓪᓗ ᐃᑳᓚᐅᖅᐳᑦ ᔪᐊᕐᑕᓂᐅᑉ ᑰᖓᓂᒃ; ᐊᖓᔪᖅᑳᖅᔪᐊᓪᓗ ᑯᓂᒃᐹ ᐸᕐᔨᓔ ᓮᒻᒪᖅᑎᓪᓗᒍᓗ, ᐸᕐᔨᓔᓗ ᐅᑎᓚᐅᖅᐳᖅ ᐊᖏᕐᕋᒥᓄᑦ.
40ᐊᖓᔪᖅᑳᖅᔪᐊᖅ ᐃᑳᕇᖅᑎᓪᓗᒍ, ᐃᓚᒋᔭᐅᓪᓗᓂ ᔫᑕᒥᐅᓄᑦ ᐄᓴᕅᓕᒥᐅᓪᓗ ᐃᓄᖏᑕ ᐊᕝᕙᖏᓐᓄᑦ, ᑲᔪᓯᓚᐅᖅᐳᖅ ᒋᐅᓪᒐᐅᓪᒧᑦ, ᓯᒻᕼᐋᒥᐅᓪᓗ ᐃᓐᖏᕐᕋᖃᑎᒋᓚᐅᖅᐹ. 
41ᐄᓴᕅᓕᒥᐅᓕᒫᑦ ᐊᖓᔪᖅᑳᖅᔪᐊᕐᖕᒧᐊᓚᐅᖅᐳᑦ, ᐅᖃᐅᑎᓪᓗᒍᓗ, “ᐊᖓᔪᖅᑳᒃ ᖃᓄᐃᒻᒪᓂᒃᑯᐊ ᖃᑕᓐᖑᑎᕗᑦ ᔫᑕᐅᑉ ᐃᓄᖏᑦ ᐃᓱᒪᖃᓚᐅᖅᐹᑦ ᐱᔭᕆᐊᖃᖅᑐᑑᔪᕆᓪᓗᑎᒃ ᐃᓕᖕᓂᒡᓗ ᑕᓯᐅᖅᓯᓗᑎᒃ, ᐃᓚᑎᓪᓗ ᐃᓄᖁᑎᑎᓪᓗ ᐃᑳᖅᑎᓪᓗᓯ ᔪᐊᕐᑕᓂᐅᑉ ᑰᖓᓂᒃ?”
42ᔫᑕᐅᑉ ᐃᓄᖏᑦ ᑭᐅᕗᑦ, “ᑍᒤᓚᐅᖅᐳᒍᑦ ᐊᖓᔪᖅᑳᖅᔪᐊᖅ ᐃᓚᒋᒐᑦᑎᒍᑦ, ᓱᖕᒪᓪᓕ ᑕᒪᓐᓇ ᓂᓐᖓᐅᒪᑦᔪᑎᒋᕕᓯᐅᒃ? ᓂᕿᑦᑎᓐᓂᒃ ᐊᑭᓖᓚᐅᓐᖏᓚᖅ ᐅᕝᕙᓘᓐᓃᑦ ᓱᓇᑐᐃᓐᓇᕐᖕᒥᒃ ᑐᓂᓯᕕᒋᓚᐅᓐᖏᓛᑎᒍᑦ.”
43ᐄᓴᕅᓕᒥᐅᑦ ᑭᐅᕗᑦ, “ᖁᓕᕕᒃᓱᖅᑐᒥᒃ ᐱᔭᕆᐊᖃᕐᖕᓂᖅᓴᐅᕗᒍᑦ ᐊᖓᔪᖅᑳᖅᔪᐊᕐᖕᒥᒃ ᑍᕕᑎᒥᒃ, ᐃᓚᒋᒐᓗᐊᕈᑦᓯᐅᒃ ᓱᖕᒪᓕ ᐅᕙᑦᑎᓐᓂᒃ ᓇᕐᕈᕕᓰ? ᐳᐃᒍᖅᑍᓕᒋᑦᓯ ᓯᕗᓪᓕᐅᓪᓗᑕ ᐅᖃᖅᑳᓚᐅᕋᑦᑕ ᐊᖓᔪᖅᑳᖅᔪᐊᕐᖕᒥᒃ ᐅᑎᖅᑎᑦᓯᔪᒪᓪᓗᑕ!”
