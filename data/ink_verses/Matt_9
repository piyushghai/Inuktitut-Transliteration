1ᔩᓱᓯᓗ ᐅᒥᐊᒧᑦ ᐃᑭᒐᒥ ᑕᓯᐅᑉ ᐊᑭᐊᓄᑦ ᓄᓇᑐᖃᒥᓄᑦ ᐅᑎᕆᕗᖅ, 
2ᐃᓄᐃᓪᓕ ᐃᓚᖏᑕ ᐋᑦᓯᕕᒋᕚᑦ ᐊᖑᒻᒥᒃ ᓄᑮᕈᑎᓯᒪᔪᒥᒃ, ᐃᒡᓕᕐᖕᒥ ᓇᓚᔪᒥᒃ; ᔩᓱᓯᐅᓪᓕ ᖃᐅᔨᒪᒐᒥᒋᑦ ᐅᒃᐱᕐᖕᓂᕐᖕᒥᒍᑦ ᑲᔪᓯᓂᖃᕐᖕᓂᖏᓐᓂᒃ, ᐊᖑᑦ ᓄᑮᕈᑎᓯᒪᔪᖅ ᐅᖃᐅᑎᕚ, “ᐃᕐᖕᓃᒃ ᖁᕕᐊᓱᓕᕆᑦ! ᐊᔪᕐᖕᓂᑎᑦ ᐃᓱᒪᒋᔭᐅᔪᓐᓁᕐᖕᒪᑕ.”
3ᑕᑯᒋᓪᓗ, ᐱᖁᔭᓂᒃ ᐃᓕᓮᔩᑦ ᐃᓚᖏᑦ ᐃᒻᒥᖕᓄᑦ ᐅᖃᖃᑎᒌᓕᖅᐳᑦ, “ᐅᓇ ᒎᑎᒥᒃ ᐅᖃᕐᖕᓂᖅᓘᑦᔨᓕᖅᑐᖅ!”
4ᔩᓱᓯᐅᓪᓕ ᖃᐅᔨᒐᒥᒋᑦ ᓱᓇᒥᒃ ᐃᓱᒪᖕᒪᖔᑕ, ᐅᖃᐅᑎᕔᑦ, “ᓱᖕᒪᑦ ᑍᒫᒃ ᐃᓱᒪᖃᖅᐱᓰ? ᐱᐅᖏᑦᑐᐊᓗᖕᒥᒃ? 
5ᓇᓪᓕᐊᑦ ᐱᔭᕐᖕᓂᕐᖕᓂᖅᓴᐅᕚ? ᐅᖃᖅᓗᓂ, ‘ᐊᔪᕐᖕᓂᑎᑦ ᐃᓱᒪᒋᔭᐅᔪᓐᓁᖅᐳᑦ,’ ᐅᕝᕙᓗ ᐅᖃᖔᖅᓗᓂ, ‘ᒪᑭᓪᓗᑎᑦ ᐱᓱᓕᕆᑦ’? 
6ᖃᐅᔨᓂᐊᕋᑦᓯ, ᐃᓅᑉ ᐃᕐᖕᓂᖓ ᐱᔪᓐᓇᕐᖕᓂᖃᕐᖕᒪᑦ, ᑕᒫᓂ ᓄᓇᖅᔪᐊᕐᖕᒥ ᐊᔪᕐᖕᓂᕐᖕᓂᒃ ᐃᓱᒪᒋᔪᓐᓁᖅᓯᔪᓐᓇᕐᖕᓂᕐᖕᒥᒃ,” ᑍᒤᒻᒪᑦ ᓄᑮᕈᑎᓯᒪᔪᒧᑦ ᐊᖑᒻᒧᑦ ᐅᖃᖅᐳᖅ, “ᒪᑭᑦᑎᑦ, ᓇᓪᓚᖓᕖᑦ ᑎᒍᓗᒍ, ᐊᖏᕐᕋᓕᕆᑦ!”
7ᐊᖑᓪᓗ ᒪᑭᓐᓇᒥ ᐊᖏᕐᕋᖅᐳᖅ. 
8ᐃᓄᐃᓪᓕ ᑕᒪᑐᒥᖓ ᑕᑯᓐᓇᖅᑐᑦ, ᑲᒪᓂᐊᒻᒪᕆᒃᐳᑦ, ᒎᑎᒥᒡᓗ ᓂᖅᑐᐃᓕᖅᓗᑎᒃ, ᐃᓄᖕᓄᑦ ᐱᔪᓐᓇᕐᖕᓂᕐᖕᒥᒃ ᑐᓂᓯᓯᒪᓂᖓᓄᑦ.
9ᔩᓱᓯᓕ ᑕᕝᕙᓐᖓ ᕿᒪᕉᑎᓕᖅᓗᓂ, ᑕᑯᕗᖅ ᕉᒪᒥᐅᑦ ᑮᓇᐅᔧᖅᑎᑦᓯᔨᖁᑎᖓᓂᒃ, ᒫᑎᐅᓯᒥᒃ ᐊᑎᓕᖕᒥᒃ, ᐱᓇᓱᐊᖅᕕᖕᒥᓂ ᐃᒃᓯᕙᔪᒥᒃ; ᐅᖃᐅᑎᕚᓗ, “ᒪᓕᓐᖓ.” ᓂᑯᕕᓐᓇᒥᓗ, ᔩᓱᓯ ᒪᓕᓕᖅᐹ.
10ᑭᖑᓂᖓᒍᓪᓕ ᔩᓱᓯ ᓂᕆᔭᖅᑐᖃᑕᐅᕗᖅ ᒫᑎᐅᓯᐅᑉ ᐃᒡᓗᖓᓂ,+ ᕉᒪᒥᐅᓪᓗ ᑮᓇᐅᔧᖅᑎᑦᓯᔨᖏᑦ ᐅᓄᖅᑐᑦ ᐊᔪᖅᑐᓕᓂᕐᖕᒧᓪᓗ ᓇᕐᕈᓇᕐᖕᓂᕋᖅᑕᐅᔪᑦ ᕾᖃᑕᐅᒋᕗᑦ, ᔩᓱᓯᓗ ᐃᓕᓐᓂᐊᖅᑎᖏᓪᓗ ᓂᕐᕆᕕᖕᒥ ᓂᕆᖃᑎᒋᓕᖅᓗᒋᑦ. 
11ᐹᕋᓰᓪᓕ ᐃᓚᖏᑕ ᑕᒪᓐᓇ ᑕᑯᒐᒥᑦᔪᒃ ᔩᓱᓯᐅᑉ ᐃᓕᓐᓂᐊᖅᑎᖏᑦ ᐊᐱᕆᕔᑦ, “ᓱᖕᒪᓄᓐᓈ? ᐃᓕᓮᔨᓯ ᑮᓇᐅᔧᖅᑎᑦᓯᔨᓂᒃ ᐊᔪᖅᑐᓕᔪᓂᒡᓗ ᓂᕆᖃᑎᖃᖅᐹ?”
12ᔩᓱᓯᐅᓪᓕ ᑐᓴᕋᒥᒋᑦ ᐅᖃᐅᑎᕔᑦ, “ᖃᓂᒪᖏᑦᑐᑦ ᐋᓐᓂᐊᓯᐅᑎᖃᕆᐊᖃᓐᖏᓚᑦ, ᖃᓂᒪᔪᓪᓕ ᑭᓯᒥ. 
13ᐊᑏ ᖃᐅᔨᓴᑦᓯᐊᓚᐅᕆᑦᓯ, ᒎᑎᐅᑉ ᐅᖃᐅᓯᖏᓐᓂ ᖃᓄᖅ ᑐᑭᖃᕐᖕᒪᖔᑦ, ᐃᒫᒃ ᐅᖃᖅᓯᒪᔪᖅ: ‘ᓂᑲᒍᓱᖕᓂᖅ ᐱᔪᒪᕙᕋ, ᐆᒪᔪᓂᒃ ᑐᓂᕐᕈᓯᕐᖕᓂᐅᖏᑦᑐᖅ.’ ᓇᓛᒎᑦᓯᐊᖅᑐᓂᒃ ᑎᑭᑦᔪᑎᖃᖅᓯᒪᓐᖏᓚᖓ, ᐊᔪᖅᑐᓕᔪᓂᒡᓕ ᕾᖁᔨᔭᖅᑐᖅᐳᖓ.”
14ᑍᑦᓱᒪᓂᐅᑎᓪᓗᒍ ᔪᐊᓇᓯ ᐹᑉᑎᑎᕆᔨᐅᑉ ᐃᓕᓐᓂᐊᖅᑎᖏᑦ ᔩᓱᓯᒧᐊᖅᐳᑦ, ᐊᐱᕆᓪᓗᒍᓗ, “ᓱᖕᒪᑦ? ᐹᕋᓰᓪᓗ ᓂᕆᑦᑍᓕᕙᒃᐱᑖ? ᐃᓕᓐᓂᐊᖅᑎᑎᓪᓕ ᓂᕆᑦᑍᓕᓚᐅᖅᓯᒪᑎᓐᓇᒋᑦ?”
15ᔩᓱᓯᐅᑉ ᑭᐅᕔᑦ, “ᑲᑎᑎᑕᐅᔪᖃᖅᑎᓪᓗᒍ ᖁᕕᐊᓱᒡᓗᑎᒃ ᓂᕆᖃᑎᒌᒃᑎᓪᓗᒋᑦ ᕾᖁᔭᐅᓯᒪᔪᑦ ᕿᒃᓵᒋᐊᖃᖅᑐᕆᕕᓯᐅᒃ? ᐅᐃᒃᓴᖅ ᓱᓕ ᑕᕝᕙᓃᑎᓪᓗᒍ? ᑍᒤᓲᖑᓐᖏᓚᑦ! ᐅᓪᓗᖅᓕ ᓇᓪᓕᐅᑎᔪᒫᖅᐳᖅ ᐅᐃᒃᓴᒥᒃ ᐊᖅᓵᖅᑕᐅᕕᖓᑦ, ᑕᕝᕙᓕ ᑖᒃᑯᐊ ᓂᕆᑦᑍᓕᓕᑍᓐᓇᕈᒫᖅᐳᑦ.
16ᐊᓐᓄᕌᑐᖃᕐᖕᒥᒃ ᐃᓚᓯᔪᖃᖅᐸᓐᖏᓚᖅ ᓄᑖᒥᒃ ᐃᕿᔭᑦᑐᒥᒃ,+ ᑖᑦᓱᒪ ᓄᑖᑉ ᐃᕿᓕᕈᓂ ᐊᓐᓄᕌᑐᖃᖅ ᐊᓕᒃᑐᕋᔭᕐᖕᒪᒍ, ᐊᓐᓄᕌᑐᖃᐅᓪᓗ ᐊᖕᒪᔪᖓ ᐊᖏᒡᓕᒃᑲᓐᓂᑐᐃᓐᓇᕋᔭᖅᐳᖅ. 
17ᐊᒻᒪᑦᑕᐅᖅ ᕔᓂᒥᒃ ᓄᑖᒥᒃ ᑯᕕᓯᔪᖃᖅᐸᓐᖏᓚᖅ ᕔᓂᖃᐅᑎᑐᖃᕐᖕᒧᑦ ᕿᓯᖕᒧᑦ; ᕔᓂᐅᑉ ᓄᑖᑉ ᕔᓂᖃᐅᑎᑐᖃᖅ ᓱᕋᑐᐃᓐᓇᕐᖕᓂᐊᕐᖕᒪᒍ, ᕔᓂᓗ ᑯᕕᑐᐃᓐᓇᕐᖕᓂᐊᖅᐳᖅ, ᕔᓂᖃᐅᑎᑐᖃᖅᓗ ᐊᑐᖅᑐᒃᓴᐅᔪᓐᓃᖅᓗᓂ; ᕔᓂᓕ ᓄᑖᖅ ᑯᕕᔭᐅᒍᓂ ᕔᓂᖃᐅᑎᒧᑦ ᓄᑖᒧᑦ, ᑕᕝᕙ ᑖᒃᑯᐊᒃ ᑕᒪᕐᖕᒥᒃ ᐊᓯᕈᖏᑦᑐᐃᓐᓇᐅᒐᔭᖅᐴᒃ.”
18ᔩᓱᓯᓕ ᓱᓕ ᑕᒪᒃᑯᓂᖓ ᐅᖃᓪᓚᒃᑎᓪᓗᒍ, ᑕᑯᒋᑦ ᐊᖓᔪᖅᑳᒥᑦ ᐅᐸᒃᑕᐅᕗᖅ, ᔩᓱᓯᐅᓪᓗ ᓵᑦᑎᐊᖓᓄᑦ ᓰᖅᑯᖅᓗᓂ, ᐅᖃᖅᐳᖅ, “ᐸᓂᒐ ᑐᖁᕋᑖᕐᖕᒪᑦ; ᐅᐸᓚᐅᕈᒃ ᐸᑎᒻᒥᔭᖅᑐᖅᓗᒍ, ᑕᕝᕙ ᐃᓅᓂᐊᖅᐳᖅ.”
19ᔩᓱᓯᓗ ᓂᑯᕕᓪᓗᓂ ᐊᖑᑦ ᒪᓕᓕᖅᐹ, ᐃᓕᓐᓂᐊᖅᑎᖏᓪᓗ ᒪᓕᒃᑭᕗᑦ.
20ᑕᑯᒋᓪᓗ ᐊᕐᖕᓇᖅ ᐊᒃᓱᕈᕈᑎᖃᖅᑐᖅ ᐊᐅᓈᖏᓐᓇᕐᖕᓂᕐᖕᒥᓄᑦ ᐊᕐᕌᒍᓂᒃ 12-ᓂᒃ, ᔩᓱᓯ ᒪᓕᒡᓗᓂᐅᒃ ᑭᖑᓂᖓᓂᑦ, ᐊᓐᓄᕌᖓᑕ ᓯᓈᒍᑦ ᐊᒃᑐᖅᐹ. 
21ᐃᒫᒃ ᐃᓱᒪᖃᓕᕋᒥ, “ᐊᓐᓄᕌᖓᓘᓐᓃᑦ ᐊᒃᑐᕈᓐᓇᕈᒃᑯ, ᐋᖅᑭᒃᑕᐅᓂᐊᖅᐳᖓ.”
22ᔩᓱᓯᓕ ᐅᑎᒧᑦ ᕿᕕᐊᖅᓗᓂ ᐊᕐᖕᓇᖅ ᑕᑯᕚ, ᐅᖃᐅᑎᓪᓗᒍᓗ, “ᐸᓃᒃ ᖁᕕᐊᓱᓕᕆᑦ! ᐅᒃᐱᕐᖕᓂᕕᑦ ᑲᔪᓯᓂᖓᑕ ᐋᖅᑭᒃᐹᑎᑦ,” ᑕᕝᕙᑦᓮᓐᓇᖅᓗ ᐊᕐᖕᓇᖅ ᐋᖅᑭᒃᑕᐅᑦᓯᐊᖅᐳᖅ.
23ᔩᓱᓯᓕ ᑎᑭᐅᑎᕗᖅ ᐊᖓᔪᖅᑳᑉ ᐃᒡᓗᖓᓄᑦ ᐃᑎᖅᓗᓂᓗ, ᓂᑦᔭᐅᓯᔭᖅᑐᓂᒡᓕ ᐃᓗᕕᖅᓯᔪᖅᓯᐅᑎᓄᑦ ᑕᑯᒐᒥ, ᐃᓄᖕᓂᒡᓗ ᓂᐱᖅᑯᖅᑐᔪᓂᒃ,+ 
24ᐅᖃᖅᐳᖅ, “ᐊᓂᓚᐅᕆᑦᓯ! ᐅᓇ ᓂᕕᐊᖅᓵᖅ ᑐᖁᖏᒻᒪᑦ ᓯᓂᑐᐃᓐᓇᖅᐳᖅᓕ!” ᑖᒃᑯᐊᓗ ᒥᑕᐅᑎᒋᓕᖅᐹᑦ. 
25ᐃᓄᐃᓪᓕ ᐊᓂᖕᒪᑕ ᐃᒡᓗᒥᑦ, ᔩᓱᓯ ᓂᕕᐊᖅᓵᑉ ᓇᔪᖅᑕᖓᓄᐊᖅᐳᖅ ᐊᒡᒐᖏᑎᒍᓪᓗ ᑎᒍᕚ, ᓂᕕᐊᖅᓵᖅᓗ ᒪᑭᑉᐳᖅ. 
26ᑕᒪᓐᓇᓗ ᐱᓂᐊᕐᖕᓂᐅᕋᑖᖅᑐᖅ ᓯᐊᒻᒪᖅᑎᑕᐅᓕᖅᐳᖅ ᓇᒧᑐᐃᓐᓇᓕᒫᖅ ᑕᕝᕙᓂ ᓄᓇᖃᖅᑐᓄᑦ.
27ᔩᓱᓯᓗ ᑕᕝᕙᓐᖓᑦ ᕿᒪᕉᑎᓪᓗᓂ ᐱᓱᓕᖅᑎᓪᓗᒍ, ᑕᐅᑐᖏᑦᑑᒃ ᒪᕐᕉᒃ ᒪᓕᒃᓴᖅᐴᒃ, ᕾᒐᓛᖅᓗᑎᒃᓗ ᐅᖃᖅᐴᒃ, “ᑍᕕᑎᐅᑉ ᐃᕐᖕᓂᖓ ᓈᒃᑭᒋᑎᒍᒃ!”+
28ᔩᓱᓯᓕ ᐃᒡᓗᒧᑦ ᐃᑎᕐᖕᒪᑦ, ᑕᐅᑐᖏᑦᑑᒃ ᑕᕝᕗᓐᖓᖅᐴᒃ; ᔩᓱᓯᐅᓪᓗ ᐊᐱᕆᕚᒃ, “ᐅᒃᐱᕈᓱᒃᐱᓰᒃ? ᐃᓕᑦᓯᓐᓂᒃ ᑕᐅᑐᓕᖅᑎᑦᓯᔪᓐᓇᕐᖕᓂᓐᓂᒃ?”
29ᐃᔨᖏᒃᑎᒃᑯᒡᓗ ᐊᒃᑐᖅᓗᒋᒃ ᐅᖃᖅᐳᖅ, “ᐅᒃᐱᕈᓱᖕᓂᓯᒃ ᒪᓕᒡᓗᒍ ᑍᒤᓕᖅᓕ.” 
30ᑖᒃᑯᐊᒃᓗ ᑕᐅᑐᓕᖅᐴᒃ. ᔩᓱᓯᐅᓪᓕ ᐃᓂᖅᑎᒻᒪᕆᒃᓗᒋᒃ ᐅᖃᖅᐳᖅ, “ᑕᒪᓐᓇ ᑭᓇᑐᐃᓐᓇᒧᑦ ᖃᐅᔨᔭᐅᑎᑦᑍᓕᓯᒃᑯᒃ!”
31ᑖᒃᑯᐊᒡᓕ ᑕᕝᕙᓐᖓᑦ ᐊᓂᒐᒥᒃ ᔩᓱᓯᐅᑉ ᐱᓂᐊᕐᖕᓂᖓ ᐅᖃᐅᓯᕆᓕᖅᐹᒃ ᓇᒧᑐᐃᓐᓇᓕᒫᖅ ᑕᕝᕙᓂ ᓄᓇᖃᖅᑐᓄᑦ.
32ᑖᒃᑯᐊᒡᓕ ᐊᖑᑏᒃ ᒪᕐᕉᒃ ᑕᕝᕙᓐᖓᑦ ᐊᓂᖕᒪᑎᒃ, ᔩᓱᓯᒧᐊᕈᑦᔨᔪᖃᖅᐳᖅ ᐊᖑᒻᒥᒃ ᐅᖃᕈᓐᓇᖏᑦᑐᒥᒃ, ᐊᓂᕐᖕᓂᖅᓗᖕᒧᑦ ᐃᑎᖅᑕᐅᓯᒪᔪᒥᒃ. 
33ᐊᓂᕐᖕᓂᖅᓗᒡᓕ ᐃᓄᖕᒥᑦ ᐊᓂᑎᑕᐅᑐᐊᕐᖕᒪᑦ, ᑖᓐᓇ ᐅᖃᕈᓐᓇᖏᑦᑐᖅ ᐅᖃᓪᓚᓕᖅᐳᖅ, ᐃᓄᐃᓪᓗ ᑲᒪᓂᐊᒻᒪᕆᓕᖅᐳᑦ, ᐅᖃᖅᓗᑎᒡᓗ, “ᑍᒫᒃ ᑕᑯᓚᐅᖅᓯᒪᖏᒻᒪᕆᒃᐳᒍᑦ ᐄᓴᕅᓕᒥ!”
34ᐹᕋᓰᓪᓕ ᐅᖃᓕᖅᐳᑦ, “ᐅᓇ ᐊᓂᕐᖕᓂᖅᓗᒃᑐᑦ ᐊᖓᔪᖅᑳᖓᓐᓄᑦ ᐱᔪᓐᓇᕐᖕᓂᖃᖅᑎᑕᐅᔪᖅ ᐊᓂᑎᑦᓯᔪᓐᓇᕐᖕᓂᕐᖕᒥᒃ ᑍᒤᑦᑐᓂᒃ.”
35ᔩᓱᓯᓕ ᓄᓇᓕᒃᑎᒍᑦ ᐃᒡᓗᒐᓴᒃᑎᒍᓪᓗ ᐃᖏᕐᕋᕗᖅ, ᔫᑎᓪᓗ ᐅᒃᐱᕐᖕᓂᕐᖕᒧᑦ ᑲᑎᒪᕕᖏᓐᓂ ᐊᔪᕆᖅᑐᐃᕙᒡᓗᓂ, ᐅᖃᓪᓚᒡᓗᓂᓗ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᒎᑎᐅᑉ ᐊᑕᓂᐅᕕᖓᓂᒃ, ᐃᓄᐃᓪᓗ ᖃᓄᑐᐃᓐᓇᖅ ᐋᓐᓂᐊᓖᑦ, ᖃᓂᒪᔪᓪᓗ ᐋᖅᑭᒃᐰᑦ. 
36ᐃᓄᒋᐊᒃᑐᖅᔪᐊᓪᓕ ᑕᑯᒐᒥᒋᑦ, ᐃᓚᑦᓱᒋᓕᖅᐰᑦ, ᐃᓱᒪᔮᕐᖕᒪᑕ ᐃᑲᔪᖅᑎᒃᓴᖃᖅᑑᔮᕋᑎᒡᓗ, ᓰᐱᑎᑐᑦ ᐰᖅᓯᔨᖃᖏᑦᑐᑎᑐᑦ. 
37ᑍᒤᒻᒪᑦ ᐃᓕᓐᓂᐊᖅᑎᓂ ᐅᖃᐅᑎᕔᑦ, “ᐱᕈᖅᑐᑦ ᑲᑎᖅᓱᒐᒃᓮᑦ ᐊᖏᔫᕗᑦ, ᐱᓇᓱᐊᖅᑐᒃᓮᓪᓕ ᐊᒥᒐᖅᐳᑦ. 
38ᑍᒤᒻᒪᑦ ᐱᕈᖅᑐᑦ ᑲᑎᖅᓱᒐᒃᓴᑦ ᐊᑕᓂᖓᑦ ᑐᒃᓯᐊᖅᕕᒋᓯᐅᒃ ᑎᓕᒃᓯᖁᓪᓗᒍ ᐱᓇᓱᐊᖅᑐᒃᓴᓂᒃ, ᑲᑎᖅᓱᐃᓂᐊᖅᑐᓂᒃ ᐱᕈᖅᑐᓂᒃ ᓇᑲᑎᕆᕕᖕᒥ.”
