1ᓲᓗᒨᓂᐅᑉ ᐅᖃᓪᓚᖕᓂᖏᑦ.
2ᐊᒃᓗᐃᓕᔪᖅ ᐱᐅᖏᑦᑐᓕᓂᒃᑯᑦ ᐱᕙᓪᓕᐅᑎᖃᓐᖏᓚᖅ,
3ᐊᑕᓂᐅᑉ ᓇᓛᒎᖅᑐᒥᒃ ᐃᓅᔪᑦ ᑳᒃᑎᓐᓂᐊᓐᖏᓔᑦ,
4ᐃᕿᐊᑦᑍᑦ ᐊᒃᓗᓂᕐᖕᒧᑦ ᐃᒻᒥᖕᓂᒃ ᑎᑭᑎᑉᐸᒃᐳᑦ,
5ᐃᕐᖕᓂᖅ ᐊᐅᔭᐅᓂᖓᓂ ᑲᑎᖅᓱᐃᑦᓯᐊᖅᑐᖅ ᓯᓚᑐᕗᖅ,
6ᐃᓱᐊᖅᑐᒥ ᐃᓅᔪᑦ ᓂᐊᖁᕐᖕᒥᐅᑕᖃᖅᐳᖅ ᓮᒻᒪᖅᑎᑕᐅᓂᕐᖕᒥᒃ,
7ᐃᓱᐊᖅᑐᒥ ᐃᓅᓚᐅᖅᑐᑦ ᐃᖅᑲᐅᒪᔭᐅᓂᖏᑦ ᓮᒻᒪᖅᑎᑕᐅᓐᓇᖅᐳᑦ,
8ᐆᒻᒪᑎᒥᒍᑦ ᓯᓚᑐᔪᑦ ᐱᖁᔭᓂᒃ ᐃᓚᓕᐅᖅᓯᑦᓯᐊᕈᓐᓇᖅᐳᑦ,
9ᐸᓯᔭᒃᓴᐅᖏᑦᑐᒥ ᐃᓅᔪᖅ ᐊᑕᕐᖕᓇᖏᑦᑐᒥᒃ ᐃᓅᓯᖃᖅᐳᖅ,
10ᐃᔨᒥᓄᑦ ᓯᑯᓐᖏᓪᓚᒃᐸᒃᑐᖅ ᖁᕕᐊᓇᖏᑦᑐᒥᒃ ᓴᖅᑭᑎᑦᓯᕗᖅ,
11ᐃᓱᐊᖅᑐᒥ ᐃᓅᔫᑉ ᖃᓂᖓ ᐃᓅᓯᖃᕐᖕᓇᖅᑐᓂᒃ ᑰᒃᐳᖅ,
12ᐆᒥᓱᖕᓂᖅ ᐂᕙᓂᕐᖕᒥᒃ ᓴᖅᑭᑎᑦᓯᕗᖅ,
13ᑐᑭᓯᓂᕐᖕᒥᒃ ᐱᖃᖅᑑᑉ ᐅᖃᐅᓯᖏᑦ ᓯᓚᑐᓂᕐᖕᒥᒃ ᓇᓂᓯᕕᐅᕗᑦ,
14ᓯᓚᑐᔪᑦ ᑲᑎᖅᓱᐃᕗᑦ ᖃᐅᔨᕙᓪᓕᐊᓂᕐᖕᒥᒃ,
15ᐊᒃᓗᐃᑦᑑᑉ ᐊᔪᖅᓴᖏᓐᓂᖅ ᐊᑦᑕᕐᖕᓁᑦᑑᑦᔪᑎᒋᕚ ᓴᐴᓗᑕᕆᓪᓗᒍ,
16ᐃᓱᐊᖅᑑᑉ ᐱᓇᓱᐊᕐᖕᓂᖏᑦ ᐃᓅᓯᖃᕐᖕᓇᖅᑐᒧᑦ ᐱᑎᑦᓯᕗᑦ,
17ᐃᓕᓐᓂᐊᖅᑎᑕᐅᑦᔪᑎᒥᓂᒃ ᓈᓚᒃᑐᖅ ᐃᓅᓯᐅᑉ ᐊᖅᑯᑎᖓᓃᑉᐳᖅ,
18ᐆᒥᓱᖕᓂᕐᖕᒥᒃ ᐃᔨᖅᑐᐊᓕᒃ ᓴᒡᓗᖃᑦᑕᖅᐳᖅ ᐅᖃᐅᓯᕐᖕᒥᒍᑦ,
19ᐅᓄᓗᐊᖅᑐᓂᒃ ᐅᖃᓪᓚᒃᑐᑦ ᐊᔪᕐᖕᓂᕐᖕᒧᑦ ᑎᑭᓴᕅᓐᓂᖅᓴᐅᕗᑦ,
20ᐃᓱᐊᖅᑑᑉ ᐅᖃᖓ ᓯᐅᓪᕕᕆᑐᑦ ᐃᓚᖃᖏᑦᑐᑎᑐᑦ ᑍᒤᑉᐳᖅ,
21ᐃᓱᐊᖅᑑᑉ ᖃᓂᖓ ᓂᕆᑎᑦᓯᕗᖅ ᐅᓄᖅᑐᓂᒃ;
22ᐊᑕᓂᐅᑉ ᓮᒻᒪᖅᑎᑦᓯᓂᖓ ᐊᒃᓗᐃᑎᑦᓯᕗᑦ,
23ᐱᐅᖏᑦᑐᓕᓂᖅ ᓯᓔᑦᑐᓄᑦ ᐱᓐᖑᐊᕐᖕᓂᑐᐃᓐᓇᐅᔮᖅᐳᖅ,
24ᐱᐅᖏᑦᑐᑦ ᓯᕘᕋᒋᔭᒥᖕᓄᑦ ᑎᑭᑕᐅᓂᐊᖅᐳᑦ,
25ᐊᓄᕆᖅᔪᐊᖅ ᐊᖅᑯᓵᕐᖕᒪᑦ ᐱᐅᖏᑦᑐᑦ ᑎᒃᑕᐅᕗᑦ
26ᐃᕿᐊᑦᑕᖅ ᑎᓕᔭᐅᒍᓂ ᕕᓂᒐᑎᑐᑦ ᖃᓂᕐᖕᒧᑦ ᖃᓯᓕᓇᖅᑐᑐᑦ,
27ᐊᑕᓂᕐᖕᒥᒃ ᓯᕗᕋᓂᖅ ᐃᓅᓯᕐᖕᒥᒃ ᐅᐃᒍᓯᕗᖅ,
28ᐃᓱᐊᖅᑐᑦ ᓂᕆᐅᒋᔭᖏᑦ ᖁᕕᐊᓇᖅᑐᓂᒃ ᐃᓱᖃᖅᐳᑦ,
29ᐊᑕᓂᖅ ᓴᐳᑦᔭᐅᕕᒃᓴᐅᕗᖅ ᐃᓱᐊᖅᑑᑉ ᐊᖅᑯᓯᓂᖓᓂ,
30ᐃᓱᐊᖅᑐᑦ ᐊᑦᑕᕐᖕᓇᖏᑦᑐᒦᑉᐳᑦ ᐲᖅᑕᐅᓂᐊᕋᑎᒡᓗ,
31ᐃᓱᐊᖅᑑᑉ ᖃᓂᖓ ᐊᓂᑦᓯᕗᖅ ᓯᓚᑐᓂᕐᖕᒥᒃ,
32ᐃᓱᐊᖅᑑᑉ ᖃᓂᖓ ᖃᐅᔨᒪᕗᖅ ᓈᒻᒪᒋᔭᐅᔪᓂᒃ,
