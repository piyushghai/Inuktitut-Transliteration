1ᐊᕐᕌᒍᑦ 13-ᒋᓕᖅᑕᖏᓐᓂ, ᑕᖅᑮᑦ ᓯᑕᒪᖓᓐᓂ, ᐅᓪᓗᖏᑕ ᑕᓪᓕᒪᖓᓐᓂ, ᐊᐅᓪᓚᕈᑦᔭᐅᓯᒪᔪᓂ ᓄᓇᖃᖃᑕᐅᑎᓪᓗᖓ ᑰᑉ ᓰᐸᕆᒥᒃ ᐊᑎᓕᐅᑉ ᖃᓂᒋᔮᓂ ᐹᐱᓘᓂᐅᑉ ᓄᓇᖓᓂ, ᕿᓚᒃ ᐊᖕᒪᖅᑐᖅ ᑕᑯᕙᕋ ᑕᑯᑎᑕᐅᓪᓗᖓᓗ ᒎᑎᒥᑦ. 
2ᑕᖅᑭᐅᑉ ᐅᓪᓗᖏᑕ ᑕᓪᓕᒪᖓᓐᓂ. (ᐊᕐᕌᒍᐃᑦ ᑕᓪᓕᒪᒋᓕᖅᑕᖓᓐᓂ ᐊᖓᔪᖅᑳᖅᔪᐊᑉ ᔨᕼᐅᐃᐊᑭᓂᐅᑉ ᐊᐅᓪᓚᕈᑦᔭᐅᓂᖓᑕ ᑭᖑᓂᖓᓂ.) 
3ᐊᑕᓂᖅ ᐅᖃᖅᐳᖅ ᐃᔨᑭᐊᓕᒧᑦ ᑐᓂᕐᕈᓯᖅᑎᑦᓯᔨᒧᑦ, ᐳᔾᔧᑎᐅᑉ ᐃᕐᖕᓂᖓᓄᑦ, ᑲᐅᓪᑎᐊᒥᐅᑦ ᓄᓇᖓᓂ ᑰᑉ ᓰᐸᕆᐅᑉ ᖃᓂᒋᔮᓂ; ᐱᔪᓐᓇᕐᖕᓂᖓᓄᓪᓗ ᓇᔪᖅᑕᐅᓕᖅᐳᖅ ᑕᕝᕙᓂ.
4ᑕᑯᓴᕋᒪᓗ ᑕᑯᕗᖓ, ᐊᓄᕆᖅᔪᐊᒥᒃ ᐅᓐᓄᐊᓪᓗᐊᑉ ᓇᓛᓂᓐᖔᖅᑐᒥᒃ, ᓄᕗᔭᒥᒡᓗ ᐊᖏᔪᒥᒃ, ᐊᕙᑖᓗ ᓯᓚ ᖃᐅᒪᔪᐊᓘᓪᓗᓂ, ᐃᑯᒪᓗ ᖃᐅᒻᒪᓪᓛᖏᓐᓇᖅᐳᖅ, ᐃᑯᒪᐅᓪᓗ ᕿᑎᖓᓂ, ᖃᐅᒻᒪᕆᒃᑐᒥᒃ ᓴᖅᑭᔮᖅᑐᖃᖅᐳᖅ ᓴᕕᕋᔭᒃᑐᑦ ᕿᓪᓕᖅᑐᒥᒃ. 
5ᑖᑦᓱᒪᓗ ᐊᓄᕆᖅᔪᐊᑉ ᕿᑎᖓᓃᑦᑐᖃᖅᐳᖅ ᐆᒪᔪᐊᓗᖕᓂᒃ ᓯᑕᒪᓂᒃ. ᑖᒃᑯᐊᓗ ᐃᓄᒃᑎᑐᑦ ᑕᐅᑦᑐᖃᖅᐳᑦ. 
6ᐊᑐᓂᓪᓗ ᑖᒃᑯᐊ ᓯᑕᒪᓂᒃ ᑮᓇᖃᖅᐳᑦ, ᓯᑕᒪᓂᒡᓗ ᐊᑐᓂᑦ ᐃᓴᕈᖃᖅᓗᑎᒃ. 
7ᓂᐅᖏᑦ ᐃᓯᕕᖓᓪᓗᐊᖅᐳᑦ, ᐊᓗᖏᓪᓗ ᑐᒃᑐᕙᐅᑉ ᓄᕐᕋᖏᑕ ᐊᓗᖏᑎᑐᑦ ᐊᓗᖃᖅᐳᑦ; ᑲᓐᓄᔭᑎᑐᑦ ᕿᓪᓚᕆᒃᓴᖅᓯᒪᔪᑎᑐᑦ ᕿᓪᓕᖅᑎᒋᔪᓂᒃ. 
8ᓯᑕᒪᓂᒃ ᑮᓇᖃᖅᐳᑦ ᓯᑕᒪᓂᒡᓗ ᐃᓴᕈᖃᖅᓗᑎᒃ; ᓯᑕᒪᓂᒡᓗ ᐊᑐᓂᑦ ᐊᒡᒐᖃᖅᐳᑦ ᐃᓴᕈᕐᖕᒥ ᐊᑖᒍᑦ. 
9ᐃᓴᕈᖏᑦ ᐃᒻᒥᖕᓄᑦ ᐊᒃᑐᐊᖃᑦᑕᐅᑎᕗᑦ; ᐊᐅᓚᑦᔭᒑᖓᒥᒃ ᐊᑕᐅᑦᓯᒃᑯᑦ ᐃᖏᕐᕋᓯᖃᑦᑕᖅᐳᑦ, ᑎᒥᖏᑦ ᓴᖑᔭᕆᐊᖃᕋᑎᒃ.
10ᐊᑐᓂᓪᓗ ᑮᓇᖏᑕ ᓯᑕᒪᑦ ᑕᐅᑦᑐᖏᑦ ᐃᒤᓕᖓᕗᑦ, ᓵᖓᓃᑦᑐᑦ ᐊᑐᓂᑦ ᐃᓄᒃᑎᑐᑦ ᑮᓇᖃᖅᐳᑦ, ᑕᓕᖅᐱᐊᓃᑦᑐᑦ ᓛᔭᑎᑐᑦ, ᓴᐅᒥᐊᓃᑦᑐᑦ ᐃᒻᒧᒃᓯᐅᒐᐅᑉ ᐊᖑᓴᓪᓗᖓᑎᑐᑦ, ᑐᓄᐊᓃᑦᑐᓪᓗ ᓇᒃᑐᕋᓕᒃᑎᑐᑦ. 
11ᑍᒫᒃ ᑕᕝᕙ ᑮᓇᖃᖅᐳᑦ. ᐊᑐᓂᓪᓗ ᐃᓴᕈᖏᑕ ᐂᑉᐸᖏᑦ ᐃᓵᖓᕗᑦ ᐊᒃᑐᐊᖃᑦᑕᐅᑎᓪᓗᑎᒃ, ᐃᓴᕈᖏᑕᓗ ᐂᑉᐸᖏᓐᓄᑦ ᑎᒥᖏᓐᓂᒃ ᑕᓕᐅᒪᑎᑦᓯᓪᓗᑎᒃ. 
12ᑖᒃᑯᐊᓗ ᐊᑐᓂᑦ ᓇᒧᑐᐃᓐᓇᖅ ᓵᓐᖓᔭᒥᖕᓄᑦ ᐃᖏᕐᕋᔪᓐᓇᖅᐳᑦ; ᐊᓂᕐᖕᓂᖅ ᓇᒧᑐᐃᓐᓇᖅ ᐃᖏᕐᕋᓯᑐᐊᕌᖓᑦ, ᐃᖏᕐᕋᓯᖃᑦᑕᖅᐳᑦ, ᓴᖑᓇᓱᒋᐊᖃᕋᑎᒃ.
13ᐆᒪᔪᐊᓗᐃᓪᓗ ᐊᑯᕐᖓᓐᓃᑦᑐᖃᖅᐳᖅ ᐊᐅᒪᐅᔮᖅᑐᓂᒃ ᐃᑯᐊᓚᔪᓂᒃ, ᓇᓂᕈᐊᑎᑐᑦ ᑍᒤᑦᑐᒥᒃ ᐃᖏᕐᕋᔪᖃᖅᐳᖅ ᐆᒪᔪᐊᓗᐃᑦ ᐊᑯᕐᖓᓐᓂ; ᐃᑯᒪᖓᓗ ᖃᐅᒻᒪᕆᒃᐳᖅ, ᐃᑯᒪᔪᒥᓪᓗ ᑕᕝᕙᓐᖓᑦ ᖃᐅᒻᒪᓪᓚᒃᑐᖃᖃᑦᑕᖅᐳᖅ. 
14ᐆᒪᔪᓪᓗ ᑖᒃᑯᐊ ᓱᒃᑲᔪᐊᓘᓪᓘᑎᒃ ᐊᕙᒻᒧᑲᐅᖅᑐᕈᓐᓇᖅᐳᑦ, ᖃᐅᒻᒪᓚᒃᑎᑐᑦ ᓱᒃᑲᑎᒋᔪᒥᒃ.
15ᑖᒃᑯᓂᖓ ᐆᒪᔪᓂᒃ ᑕᑯᓐᓇᖅᑎᓪᓗᖓ, ᑕᑯᓕᕆᕗᖓ ᐊᒃᓴᓗᐊᓂᒃ ᓯᑕᒪᓂᒃ ᓄᓇᒧᑦ ᐊᒃᑐᐊᔪᓂᒃ ᐆᒪᔪᑦ ᓴᓂᐊᓃᑦᑐᓂᒃ, ᐊᑐᓂᑦ ᑖᒃᑯᐊ ᐆᒪᔪᑦ ᓯᑕᒪᑦ ᐱᒋᔭᖏᓐᓂᒃ. 
16ᐊᒃᓴᓗᐊᓪᓗ ᑖᒃᑯᐊ ᑕᐅᑦᑐᖏᑦ ᓴᓇᒪᓂᖏᓪᓗ: ᕿᓪᓕᖅᑐᐊᓘᕗᑦ ᐅᔭᕋᒃᑎᑐᑦ ᐱᐅᔪᒃᓴᔭᓪᓚᕆᒃᑎᑐᑦ; ᐊᑐᓂᓪᓗ ᓯᑕᒪᑦ ᐊᑦᔨᒌᒥᒃ ᑕᐅᑦᑐᖃᖅᐳᑦ, ᐊᒃᓴᓗᐊᓪᓗ ᓴᓇᓯᒪᓂᖏᑦ ᐃᓗᐊᒍᑦ ᐊᒃᓴᓗᐊᖃᒃᑲᓐᓂᖅᑑᔮᖅᐳᑦ. 
17ᑖᒃᑯᐊ ᐊᒃᓴᓗᐊᑦ ᑍᒤᓕᖓᓂᕐᖕᒥᖕᓄᑦ ᓇᓪᓕᐊᓐᓄᑐᐃᓐᓇᖅ ᓯᑕᒤᓄᑦ ᓵᓐᖓᑐᐃᓐᓇᖅᑕᒥᖕᓄᑦ ᐃᖏᕐᕋᓯᔫᒥᔪᓐᓇᖅᐳᑦ ᓴᖑᔭᕆᐊᖃᕋᑎᒃ. 
18ᐊᒃᓴᓗᐊᓪᓗ ᓯᑕᒪᑦ ᓯᓇᖅᔪᖏᑦ ᐳᖅᑐᔫᕗᑦ ᑲᒪᓇᖅᑑᓪᓗᑎᒡᓗ; ᐊᒃᓴᓗᐊᓪᓗ ᓯᑕᒪᑦ ᓯᓇᖅᔪᓕᒫᖏᑦ ᐃᔨᓂᒃ ᓈᓯᒪᕗᑦ. 
19ᐆᒪᔪᓪᓗ ᐃᖏᕐᕋᓯᔭᕌᖓᑕ, ᐊᒃᓴᓗᐊᑦᑕᐅᖅ ᐃᖏᕐᕋᓯᖃᑕᐅᕙᒃᑭᕗᑦ ᓴᓂᐊᓃᓪᓗᑎᒃ; ᐆᒪᔪᓪᓗ ᓄᓇᒥᑦ ᖃᖓᑦᑕᕌᖓᑕ, ᐊᒃᓴᓗᐊᑦᑕᐅᖅ ᖃᖓᑦᑕᖃᑕᐅᕙᒃᑭᕗᑦ. 
20ᐊᓂᕐᖕᓂᖅ ᓇᒧᑐᐃᓐᓇᖅ ᐂᓕᕌᖓᑦ, ᐆᒪᔪᑦ ᒪᓕᖃᑦᑕᖅᐳᑦ, ᐊᒃᓴᓗᐊᓪᓗ ᒪᓕᖃᑦᑕᕆᓪᓗᑎᒃ; ᐆᒪᔪᑦ ᐊᓂᕐᖕᓂᖏᓐᓄᑦ ᐊᒃᓴᓗᐊᑦ ᐊᐅᓚᑕᐅᒐᒥᒃ. 
21ᐆᒪᔪᑦ ᐃᖏᕐᕋᓯᔭᕌᖓᑕ, ᐃᖏᕐᕋᓯᖃᑕᐅᕙᒃᑭᕗᑦ; ᓂᑯᕕᑉᐸᑕ, ᓂᑯᕕᖃᑕᐅᕙᒃᓗᑎᒃ; ᓄᓇᒥᑦ ᖃᖓᑦᑕᖅᐸᑕ, ᖃᖓᑦᑕᖃᑕᐅᕙᒃᑭᓪᓗᑎᒃ; ᐆᒪᔪᑦ ᐊᓂᕐᖕᓂᖏᓐᓄᑦ ᐊᒃᓴᓗᐊᑦ ᐊᐅᓚᑕᐅᒐᒥᒃ.
22ᐆᒪᔪᑦ ᓂᐊᖁᖏᑕ ᖁᓛᓂ ᐃᒡᓗᕕᒐᐅᔨᖓᔪᒥᒃ ᓴᖅᑭᔮᖅᑐᖃᖅᐳᖅ, ᕿᓪᓚᕆᒃᑐᒥᒃ ᓂᓚᒃᑎᑐᑦ, ᓂᐊᖁᖏᑕᓗ ᖁᓛᓃᑦᑐᑦ ᑲᒪᓇᖅᑐᐊᓘᕗᑦ. 
23ᐃᒡᓗᕕᒐᐅᔨᖓᔫᓪᓗ ᐊᑖᓂ ᐆᒪᔪᑦ ᐃᓴᕈᖏᑕ ᐂᑉᐸᖏᑦ ᐃᓵᖓᕗᑦ, ᐃᒻᒥᖕᓄᑦ ᐊᒃᑐᐊᖃᑦᑕᐅᑎᓪᓗᑎᒃ; ᐃᓴᕈᖏᑕ ᐂᑉᐸᖏᑦ ᑎᒥᖏᓐᓂᒃ ᑕᓕᐅᒪᑎᑦᓯᓪᓗᑎᒃ. 
24ᐃᓴᕈᖅᓱᓕᕌᖓᑕᓗ ᐃᓴᕈᖅᓱᖅᕙᓗᖏᑦ ᐃᒪᖅᕕᐅᑉ ᒥᕿᑦᑕᕐᖕᓂᖓᑕ ᐃᒃᑑᓕᔮᕐᖕᓂᖏᑎᑐᑦ ᑐᓴᖅᓴᐅᖃᑦᑕᖅᐳᑦ, ᐊᔪᒐᖃᖏᑦᑑᑉ ᓂᐱᖅᔪᐊᖓᑐᑦ, ᐅᓇᑕᖅᑎᒐᓴᒡᔪᐊᓪᓗ ᓂᐱᖅᔪᐊᖏᑎᑐᑦ; ᓄᖅᑲᖓᓕᕌᖓᒥᒃ ᐃᓴᕈᑎᒃ ᓂᓚᒥᑉᐸᒃᓗᒋᑦ. 
25ᓂᐱᒥᒡᓕ ᓂᓪᓕᖅᑐᖃᕐᖕᒪᑦ ᐃᒡᓗᕕᒐᐅᔮᖅᑐᒥᑦ ᓂᐊᖁᖏᑕ ᖁᓛᓃᑦᑐᒥᑦ; ᓄᖅᑲᖓᓕᕌᖓᒥᒃ ᐃᓴᕈᑎᒃ ᓂᓚᒥᑉᐸᒃᓗᒋᑦ.
26ᐃᒡᓗᕕᒐᐅᔮᖅᑑᓪᓗ ᓂᐊᖁᖏᑕ ᖁᓛᓃᑦᑑᑉ ᖁᓛᓂ ᐃᒃᓯᕙᐅᑕᖅᔪᐊᖑᔮᖅᑐᖃᖅᐳᖅ, ᐅᔭᕋᒃᑎᑐᑦ ᓴᐰᕋᐅᔮᖅᑐᒥᒃ; ᐃᒃᓯᕚᖅᑐᖅᓗ ᐃᒃᓯᕙᐊᑕᖅᔪᐊᖑᔮᖅᑐᒥ ᐃᓄᒃᑎᑐᑦ ᑕᐅᑦᑐᖃᖅᑑᔮᖅᐳᖅ. 
27ᕿᑎᕆᔫᔮᖅᑕᖓᑕᓗ ᖁᓛ ᑕᑯᕙᕋ ᑲᓐᓄᔭᑐᑦ ᕿᓪᓕᖅᑎᒋᔪᖅ, ᐃᑯᐊᓚᔫᔮᖅᑐᒧᑦ ᐃᓗᔭᐅᓯᒪᓪᓗᓂ; ᕿᑎᕆᔫᔮᖅᑕᖓᑕᓗ ᐊᑖᓂ ᐃᑯᒪᔪᑎᑐᑦ ᑕᑯᒃᓴᐅᔪᖃᖅᐳᖅ, ᖃᐅᒪᔪᖅᔪᐊᒧᓪᓗ ᐊᕙᓗᔭᐅᓯᒪᓪᓗᓂ. 
28aᐊᔭᒍᑕᖅᑎᑐᑦ ᑕᐅᑦᑐᖃᖅᐳᖅ ᓄᕗᔭᒥ ᓯᓚᓗᒃᑎᓪᓗᒍ, ᖃᐅᒪᔪᖅᔪᐊᑉ ᐊᕙᑖᓃᑦᑐᖅ. ᑕᒪᓐᓇ ᑕᑯᒐᒃᑯ, ᐹᒻᒪᒃᐳᖓ ᑮᓇᕋ ᒪᓂᖅᑲᒧᑦ ᐊᒃᑐᖅᓗᓂ, ᓂᐱᒥᒡᓗ ᑐᓴᓕᖅᐳᖓ ᐅᖃᖅᑐᒥᒃ.
