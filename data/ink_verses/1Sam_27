1ᑍᕕᑎᓗ ᐆᒻᒪᑎᒥᒍᑦ ᐃᓱᒪᓕᖅᐳᖅ, “ᐅᓪᓗᐃᑦ ᐃᓚᖓᓐᓂ ᓴᐅᓕᐅᑉ ᑐᖁᓛᓕᕋᖓ; ᐱᐅᓂᖅᐸᐅᓕᖅᐳᖅ ᐱᓕᔅᑍᓂᒥᐅᓄᑦ ᕿᒪᒃᓯᓗᖓ; ᓴᐅᓕ ᓴᐱᓕᕋᔭᖅᐳᖅ ᕿᓂᕈᓐᓃᖅᓗᓂ ᐄᓴᕅᓕᒥ, ᓯᕘᕋᓇᖅᑐᒦᑦᓱᓐᓃᕋᔭᖅᐳᖓᓗ.” 
2ᑍᒤᒻᒪᑦ ᑍᕕᑎᒃᑯᑦ ᐃᓄᖁᑎᖏᓪᓗ 600-ᐃᑦ ᐂᓚᐅᖅᐳᑦ ᐊᑭᔅᒧᑦ ᒪᐅᑭᐅᑉ ᐃᕐᖕᓂᖓᓄᑦ, ᐊᖓᔪᖅᑳᖅᔪᐊᖑᔪᒧᑦ ᒑᑎᒥ. 
3ᑍᕕᑎᒃᑯᑦ ᐃᓚᖏᓪᓗ ᓄᓇᑖᓚᐅᖅᐳᑦ ᐊᑭᔅᑯᑦ ᓄᓇᖓᓂ ᒑᑎᒥ, ᐃᓚᓕᒫᑎᒡᓗ ᐃᓚᒋᓪᓗᒋᑦ, ᑍᕕᑎᐅᓪᓗ ᓄᓕᐊᖕᓂ ᒪᕐᕉᒃ ᐱᖃᑎᒋᓚᐅᖅᐹᒃ, ᐊᕼᐃᓄᐊᒻ ᔨᔭᕆᐅᓪᒥᐅᑕᖅ, ᐊᐱᒊᓕᓗ ᓁᐳᓪ ᓄᓕᐊᕕᓂᖓ ᑳᕐᒥᐅᓪᒥᐅᑕᖅ. 
4ᓴᐅᓕᓗ ᐅᖃᐅᑦᔭᐅᒐᒥ ᑍᕕᑎᐅᑉ ᕿᒪᓂᖓᓂ ᒑᑎᒧᑦ, ᕿᓂᕈᓐᓃᓚᐅᖅᐳᖅ ᑖᑦᓱᒥᖓ.
5ᑕᕝᕙ ᑍᕕᑎ ᐅᖃᖅᐳᖅ ᐊᑭᔅᒧᑦ, “ᖁᕕᐊᒋᒍᕕᖓ, ᓄᓇᓕᖕᒥᒃ ᒥᑭᔪᒥᒃ ᑐᓂᓯᕕᒋᓚᐅᓐᖓ ᐊᖏᕐᕋᕆᓂᐊᖅᑕᓐᓂᒃ, ᐊᑲᐅᒐᔭᖅᐳᖅ ᐃᒡᓗᒐᓴᖕᓂ ᑕᕝᕙᓂᑦᓮᓇᖅ ᓄᓇᖃᖅᑐᐃᓐᓇᐅᔪᓐᓃᕈᓐᓄᒃ.” 
6ᑕᕝᕙᓂ ᐅᓪᓗᒥ ᐊᑭᔅᓯᐅᑉ ᓄᓇᓕᖕᒥᒃ ᑐᓂᓚᐅᖅᐹ ᔨᒃᓛᒡᒥᒃ; ᑍᒤᒻᒪᑦ ᔨᒡᓛᒡ ᑕᕝᕙᓐᖓᑦ ᐱᒋᐊᖅᓗᒍ ᐱᒋᔭᐅᓕᓚᐅᖅᐳᖅ ᔫᑕᐅᑉ ᐊᖓᔪᖅᑳᖅᔪᐊᖏᓐᓄᑦ. 
7ᑍᕕᑎᓗ ᓄᓇᖃᓚᐅᖅᐳᖅ ᐱᓕᔅᑍᓂᒥ ᐊᕐᕌᒍᓕᒫᒥᒃ ᑕᖅᑭᓂᒡᓗ ᓯᑕᒪᓂᒃ.
8ᑍᑦᓱᒪᓂᐅᑎᓪᓗᒍ ᑍᕕᑎᒃᑯᑦ ᐃᓚᖏᓪᓗ ᐅᓇᑕᕆᐊᖃᑦᑕᓚᐅᖅᐳᑦ ᒋᓱᕅᒥᐅᓂᒃ, ᒋᕆᔧᒥᐅᓂᒃ, ᐊᒪᓕᑬᑎᒥᐅᓂᒡᓗ; ᐊᑯᓂᐊᓗᒃ ᑕᒫᓂ ᓄᓇᖃᓚᐅᖅᑐᓂᒃ, ᓄᓇᖏᓐᓂᒡᓗ ᐊᖅᓵᓚᐅᖅᐰᑦ, ᓲᕆᒥᐅᑦ ᐱᒋᐊᖅᓗᒋᑦ, ᓄᓇᓖᑦ ᑕᐅᓄᖓ ᐃᑦᔨᑉᑎᒥᐅᓄᑦ ᑎᑭᓪᓗᒋᑦ. 
9ᑍᕕᑎᓗ ᑐᖁᕅᖃᑦᑕᓚᐅᖅᐳᖅ ᐊᖑᑎᓂᒃ ᐊᕐᖕᓇᓂᒡᓗ, ᓰᐱᖁᑎᖏᑦ, ᐆᒪᔪᖁᑎᖏᓪᓗ, ᓯᐅᑎᖅᑯᖅᑐᔪᖁᑎᖏᓪᓗ, ᑳᒥᓕᖁᑎᖏᓪᓗ ᑎᒍᖃᑦᑕᓚᐅᖅᐰᑦ, ᐊᓐᓄᕌᖏᓪᓗ, ᐅᑎᖃᑦᑕᖅᓗᓂᓗ ᐊᑭᔅᒧᑦ. 
10ᐊᑭᔅᒥᐅᓂᓪᓗ ᐊᐱᕆᔭᐅᒐᒥ, “ᐅᓪᓗᒥ ᓇᑭᑦ ᐊᖅᓵᑎᕆᓚᐅᖅᐲᑦ?” ᑍᕕᑎ ᐅᖃᖅᐸᓚᐅᖅᐳᖅ, “ᔫᑕᐅᑉ ᓯᕿᓂᖓᓂᑦ ᓂᒋᑉᒥᑦ,” ᐅᕝᕙᓗ, “ᔨᕋᒥᐅᓕᒃᑯᑦ ᓄᓇᖓᓂᑦ,” ᐅᕝᕙᓗ, “ᑭᓁᑎᒥᐅᑦ ᓄᓇᖓᓐᓂᑦ.” 
11ᑍᕕᑎᐅᓪᓗ ᓄᖑᑦᓯᐊᖅᓗᒋᑦ ᑐᖁᕋᖅᐸᓚᐅᖅᐰᑦ, ᐊᖑᑏᑦ ᐊᕐᖕᓁᓪᓗ, ᐅᑎᖅᑐᖃᖁᓇᒋᑦ ᒑᑎᒧᑦ ᐅᖃᕆᐊᖅᑐᖅᓗᑎᒃ ᑖᒃᑯᐊ ᐱᓂᐊᕐᖕᓂᖏᓐᓂᒃ. ᑍᕕᑎ ᑍᒫᒃ ᐱᓂᐊᕐᖕᓂᕾᓐᓇᓚᐅᖅᐳᖅ ᐱᓕᔅᑍᓂᒦᓐᓂᓕᒫᒥᓂ. 
12ᐊᑭᔅᓯᒥᐅᑦ ᑍᕕᑎ ᐅᒃᐱᕆᑦᓯᐊᓚᐅᖅᐹᑦ, ᐃᓱᒪᖃᖅᓗᑎᒃ, “ᐆᒥᒋᔭᐅᓗᐊᕐᖕᒪᑦ ᐃᓄᖁᑎᒥᓄᑦ ᐄᓴᕅᓕᒥᐅᓄᑦ; ᑍᒤᒻᒪᑦ ᐃᓅᓯᓕᒫᒥᓂᒃ ᐅᕙᓐᓂᒃ ᐱᔨᑦᓯᕆᐊᖃᕐᖕᓂᐊᖅᓕᖅᐳᖅ.”
