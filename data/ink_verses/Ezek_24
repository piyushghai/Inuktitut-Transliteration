1ᐊᐅᓪᓚᖅᑎᑕᐅᓯᒪᓂᑦᑕ ᐊᕐᕌᒍᐃᑦ 9-ᖓᓐᓂ, ᑕᖅᑮᑦ ᖁᓕᖓᓐᓂ, ᐅᓪᓗᖏᑕ ᖁᓕᖓᓐᓂ, ᐊᑕᓂᐅᑉ ᐅᖃᖅᕕᒋᕚᖓ, ᐅᖃᖅᓗᓂ: 
2“ᐃᓅᑉ ᐃᕐᖕᓂᖓ, ᐅᓪᓗᖅ ᑎᑎᕋᕈᒃ ᑕᕝᕙᓂᓪᓚᕆᒃ ᐅᓪᓗᒥ. ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑦ ᔪᕉᓴᓚᒥ ᐊᕙᑕᖏᖅᓯᓯᒪᓪᓗᓂ ᐱᕖᕈᑦᔨᓯᒪᓕᕐᖕᒪᑦ. 
3ᐃᓄᖁᑎᒃᑲ ᐊᑭᕋᖅᑐᖅᑎᐅᓪᓗᑎᒃ ᑭᖑᕚᖑᖃᑎᒌᑦ ᐅᖃᐅᑎᒃᑭᑦ ᐊᑦᔨᐅᔪᒥᒃ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ:
4ᓂᕿᑦᓯᐊᕙᐅᓂᕐᖕᓂᒃ ᐆᒃᓯᖅᑐᖅᓗᒍ,+
5ᓰᐲᑦ ᓂᕿᑦᓯᐊᕙᐅᓂᖅᐹᖏᓐᓂᒃ ᐱᓗᑎᑦ,
6ᑍᒤᒻᒪᑦ ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᑲᑉᐱᐊᓐᓇᒦᖑᕗᖅ ᐃᒡᓗᒐᓴᒡᔪᐊᕐᖕᒥᐅᓄᑦ ᐃᓄᐊᖅᑎᓄᑦ, ᐅᒃᑯᓯᖕᒥᒃ ᒪᓐᖏᖅᑐᕆᓂᕐᖕᒥᒃ ᓴᓗᒻᒪᕆᐊᖅᑕᐅᓚᐅᖅᓯᒪᖏᑦᑐᒥᒃ ᐊᑦᔨᖃᖅᐳᑦ, ᐆᒋᖏᑦ ᐊᑕᐅᓯᐅᓈᖅᑎᖅᓗᒋᑦ ᐲᔭᖅᑕᐅᕗᑦ, ᓂᕈᐊᖅᕕᐅᓇᑎᒃ. 
7ᐃᓄᐊᖅᑕᐅᖃᑦᑕᖅᑐᑦ ᐃᒡᓗᒐᓴᒡᔪᐊᓂ ᓱᓕ ᐊᐅᖏᑦ ᐃᒡᓗᒐᓴᖕᓃᑉᐳᑦ; ᐊᐅᓈᖅᑎᑕᐅᖃᑦᑕᕐᖕᒪᑕ ᕾᖅᑐᒧᑦ; ᓄᓇᒧᑦ ᓴᐅᔭᐅᔪᓐᓇᖅᑐᒧᑦ ᐊᐅᓈᖃᑦᑕᖏᒻᒪᑕ. 
8ᓂᓐᖓᒃᑎᑕᐅᓂᒃᑯᑦ ᐊᑭᓂᐊᖁᓪᓗᖓ, ᑐᖁᑕᖏᑕ ᐊᐅᖏᑦ ᕾᖅᑐᒥ ᐊᐅᓈᖅᑎᑕᐅᑎᑉᐸᒃᑲ, ᓴᐅᔭᐅᔪᓐᓇᖁᓇᒋᑦ. 
9ᑍᒤᒻᒪᑦ ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᑲᑉᐱᐊᓐᓇᒦᒃ ᐃᒡᓗᒐᓴᒡᔪᐊᕐᖕᒥ ᐃᓄᐊᖅᑏᑦ! ᐅᕙᖓᑦᑕᐅᖅ ᕿᔪᒃᓴᓂᒃ ᖃᓕᕇᒃᑎᑦᓯᖃᑕᐅᓂᐊᓕᖅᐳᖓ. 
10ᐃᑯᐊᓚᔪᖅ ᕿᔪᒃᑐᖅᑕᐅᒋᐊᖅᓕ ᐃᑯᐊᓪᓚᒋᐊᕐᖕᓂᐊᕐᖕᒪᑦ; ᐆᒋᖏᑦ ᖃᓚᑦᓯᐊᕐᖕᓂᐊᕐᖕᒪᑕ, ᐃᓚᐅᕈᓯᖅᑐᑦᓯᐊᖅᓗᒍᓗ ᒪᒪᖅᓴᐅᑎᒃᓴᖏᓐᓂᒃ, ᑎᖅᑎᑎᑦᓯᐊᖅᓗᒍ ᓴᐅᓂᖏᑦ ᐆᑦᓯᐊᖁᓪᓗᒋᑦ. 
11ᐅᒃᑯᓯᒃ ᑲᓐᓄᔭ ᐃᓗᓕᖃᕈᓐᓃᖅᑎᓪᓗᒍ ᕿᔪᒃᓴᑦ ᖄᖓᓄᑦ ᐃᓕᔭᐅᓕ, ᐊᐅᒪᕈᖅᑎᓪᓗᒍ ᓴᓗᒪᖏᓐᓂᖓ ᐊᐅᖕᓂᐊᕐᖕᒪᑦ, ᒪᓐᖏᖅᑐᕆᐅᓂᖓᓗ ᐲᔭᖅᓗᓂ. 
12ᓱᓇᐅᖏᑦᑐᒧᑦ ᑕᖃᓴᑦᔪᑕᐅᓕᕐᖕᒪᑦ; ᒪᓐᖏᖅᑐᕆᐅᓂᖓᓗ ᐃᑦᔪᓗᐊᕐᖕᒪᑦ ᐃᑯᒪᒧᑦ ᓄᖑᓐᓂᐊᓐᖏᓚᖅ. 
13ᓴᓗᒤᑦᑑᓂᓯ ᐃᒃᓯᒎᕐᖕᓂᖅ ᒪᓐᖏᖅᑐᕆᐅᖕᒪᑦ. ᐃᓕᑦᓯᓐᓂᒃ ᓴᓗᒻᒤᔪᓐᓇᓚᐅᕋᓗᐊᖅᐳᖓ ᓴᓗᒻᒪᕈᒪᓚᐅᓐᖏᓚᓯᓕ ᓴᓗᒤᓐᓂᑦᓯᓐᓂᑦ, ᓴᓗᒻᒪᖅᓴᖅᑕᐅᓂᐊᕈᓐᓃᖅᐳᓯ ᓂᓐᖓᐅᓯᕋ ᐃᓕᑦᓯᓐᓄᑦ ᐃᓱᓕᓚᐅᖏᓐᓂᖓᓂ. 
14ᐅᕙᖓ ᐊᑕᓂᐅᔪᖓ ᐅᖃᕇᖅᐳᖓ; ᖃᓄᐃᓕᒋᐊᖅᕕᒃᓴᕋ ᓇᓪᓕᐅᑎᔪᒫᖅᐳᖅ; ᐅᑎᕆᐊᕐᖕᓂᐊᓐᖏᓚᖓ, ᑲᒪᒋᓐᖏᑕᖃᑦᔮᓇᖓᓗ, ᓴᖑᑦᔮᓇᖓᓗ; ᐱᐅᓯᕆᔭᓯ ᐱᓂᐊᕐᖕᓂᓯᓗ ᒪᓕᒡᓗᒋᑦ ᐃᖅᑲᖅᑐᕈᒫᓕᖅᐸᑦᓯ, ᐊᑕᓂᖅ ᒎᑎ ᐅᖃᖅᐳᖅ.”
15ᑕᕝᕙ ᐊᑕᓂᐅᑉ ᐅᖃᖅᕕᒋᒋᕚᖓ, ᐅᖃᖅᓗᓂ: 
16“ᐃᓅᑉ ᐃᕐᖕᓂᖓ, ᑕᑯᒋᑦ, ᐅᐸᓗᕐᖕᓇᖅᑐᒃᑯᑦ ᐅᖓᒋᓂᖅᐹᕐᖕᓂᒃ ᐲᖅᓯᓂᐊᖅᐳᖓ; ᕿᒃᓵᒍᑎᒋᔭᕆᐊᖃᕐᖕᓂᐊᓐᖏᓚᑦ ᐅᕝᕙᓗ ᕿᐊᑦᔪᑎᒋᔭᕆᐊᖃᕐᖕᓂᐊᕐᖕᓇᒍ ᖁᕝᕕᐅᕈᑎᒋᔭᕆᐊᖃᕐᖕᓂᐊᓐᖏᓚᑦ. 
17ᐊᓂᖅᓴᐅᒥᒍᕕᑦ ᑐᓵᔭᐅᔭᕆᐊᖃᓐᖏᓚᖅ; ᑐᖁᔪᒧᑦ ᕿᒃᓵᒋᐊᖃᕐᖕᓂᐊᓐᖏᓚᑎᑦ. ᓂᐊᖁᖅᐱᑦ ᓂᒥᕆᕙᒃᑕᖓᓂᒃ ᐊᑐᕆᐊᖃᖅᐳᑎᑦ, ᐃᑎᒐᒍᑏᒃᑭᒡᓗ ᐊᑎᓗᒋᒃ, ᖃᓃᓪᓗ ᒪᑐᓯᒪᑦᑍᓕᒍᒃ, ᕿᒃᓵᒃᑐᓪᓗ ᓂᕆᓲᖏᓐᓂᒃ ᓂᕆᑦᑍᓕᓗᑎᑦ.”
18ᐅᓪᓛᒃᑯᑦ ᐃᓄᖕᓄᑦ ᐅᖃᓪᓚᓚᐅᖅᐳᖓ, ᐅᓐᓄᒃᑎᓪᓗᒍᓕ ᓄᓕᐊᕋ ᑐᖁᓚᐅᖅᐳᖅ. ᖃᐅᖕᒪᓪᓗ ᐅᓪᓛᒃᑯᑦ ᐊᑐᖅᑕᐅᖁᔭᐅᓚᐅᖅᑐᖅ ᐊᑐᓚᐅᖅᐸᕋ. 
19ᐃᓄᖕᓄᑦ ᐅᖃᐅᑦᔭᐅᓚᐅᖅᐳᖓ, “ᐅᖃᑦᔮᓐᖏᓚᑏᑦ ᖃᓄᖅ ᑕᒪᓐᓇ ᐅᕙᑦᑎᓐᓄᑦ ᑐᑭᖃᕐᖕᒪᖔᑦ, ᓱᖕᒪᑦ ᑍᒤᓕᐅᕐᖕᒪᖔᖅᐱᑦ?”
20ᑕᕝᕙ ᐅᖃᐅᑎᓕᖅᐸᒃᑲ, “ᐊᑕᓂᐅᑉ ᐅᖃᐅᓯᖓᑕ ᑎᑭᕝᕕᒋᓚᐅᕐᖕᒪᖓ ᐅᖃᖅᓗᓂ: 
21‘ᐄᓴᕅᓕᐅᑉ ᑭᖑᕚᖏᑦ ᐅᖃᐅᑎᑭᑦ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᑕᑯᒋᑦ, ᐃᑦᔪᕐᖕᓁᑦᑐᕕᖁᑎᒐ ᓇᕐᕈᓇᖅᓯᑎᓐᓂᐊᖅᐸᕋ, ᐱᔪᓐᓇᕐᖕᓂᑦᓯᓐᓄᑦ ᐱᐅᔪᕆᑦᔪᑎᒋᓯᒪᔭᓯ, ᑕᑯᒥᒋᔭᓯᓗ, ᑕᕐᖕᓂᑦᓯᓗ ᐱᔪᒪᔭᖓ; ᐃᕐᖕᓂᓯ ᐸᓂᓯᓗ ᔪᕉᓴᓚᒧᑦ ᕿᒪᒃᓯᒪᔭᓯ ᓴᕕᒡᔪᐊᓄᑦ ᑐᖁᕋᖅᑕᐅᔪᒫᖅᐳᑦ. 
22ᐊᑐᖅᑕᓐᓂᒃ ᐊᑐᕆᐊᖃᕈᒫᖅᐳᓯ; ᖃᓂᓯ ᒪᑐᐊᕈᒫᓐᖏᓚᓯ, ᕿᒃᓵᒃᑐᓪᓗ ᓂᕆᕙᒃᑕᖏᓐᓂᒃ ᓂᕆᔭᕆᐊᖃᕈᒫᓐᖏᓚᓯ. 
23ᓂᐊᖁᓯᓐᓂ ᓂᒥᕆᕙᒃᑕᑦᓯᓐᓂᒃ ᐊᑐᕆᐊᖃᕈᒫᖅᐳᓯ ᐃᑎᒐᒍᑎᓯᓗ ᐊᑐᖅᓗᒋᑦ; ᕿᐊᔪᒫᓐᖏᓚᓯ ᖁᕝᕕᐅᕈᑎᖃᖏᓪᓗᓯᓘᓐᓃᑦ, ᐊᔪᖅᑐᓕᓂᑦᓯᓐᓂᒃ ᐅᒡᒍᐊᕈᑎᖃᓕᕈᒫᖅᐳᓯ ᐃᓕᑦᓯᓐᓄᑦ ᐊᑐᓂᑦ. 
24ᑕᕝᕙ ᐃᔨᑭᐊᓕ ᐃᓕᑦᓯᓐᓄᑦ ᓇᓗᓁᒃᑯᑕᐅᓕᕈᒫᖅᐳᖅ; ᐊᑐᖅᑕᓕᒫᖓᓂᒃ ᐊᑑᑎᔭᕆᐊᖃᕈᒫᖅᐳᓯ. ᑕᒪᓐᓇ ᓇᓪᓕᐅᑎᒃᐸᑦ, ᖃᐅᔨᔪᒫᖅᐳᓯ ᐅᕙᖓᐅᒐᒪ ᐊᑕᓂᖅ ᒎᑎ.’
25ᐃᕝᕕᓪᓕ ᐃᓅᑉ ᐃᕐᖕᓂᖓ, ᐅᓪᓗᖅ ᓇᓪᓕᐅᑎᒃᐸᑦ ᓴᓐᖏᑦᔪᑎᒋᔭᖓᑦ ᐲᕈᒃᑯ, ᖁᕕᐊᒋᔭᖓᑦ ᓂᖅᑐᕐᖕᓇᐅᑎᒋᔭᖓᓪᓗ, ᑕᑯᒥᓇᕆᔭᖓᑦ ᐆᒻᒪᑎᖏᑕᓗ ᐱᔪᒥᓇᕆᔭᖓᑦ, ᐃᕐᖕᓂᖏᓐᓂᒃ ᐸᓂᖏᓐᓂᒡᓗ ᐊᖅᓵᕈᒃᑭᑦ. 
26ᑕᒪᓐᓇ ᓇᓪᓕᐅᑎᒃᐸᑦ ᕿᒫᔪᒥᑦ ᑎᑭᑕᐅᒍᕕᑦ ᐅᖃᕆᐊᖅᑐᖅᑐᒥᒃ ᑕᒪᑐᒥᖓ. 
27ᐅᓪᓗᒥ ᑕᕝᕙᓂᑦᓮᓐᓇᖅ ᕿᒫᔪᒧᑦ ᑎᑭᑕᐅᒍᕕᑦ ᐅᖃᕈᓐᓇᖅᓯᔪᒫᖅᐳᑎᑦ, ᐅᖃᓪᓚᓕᖅᓗᑎᓪᓗ ᐅᖃᕈᓐᓇᖏᑦᑑᔪᓐᓃᖅᓗᑎᑦ. ᑍᒤᒻᒪᑦ ᓇᓗᓁᒃᑯᑕᐅᔪᒫᖅᐳᑎᑦ ᐃᓄᖕᓄᑦ; ᖃᐅᔨᔪᒫᖅᐳᓪᓗ ᐅᕙᖓᐅᒐᒪ ᐊᑕᓂᖅ.”
