1ᐂᕝᕙᕋᒻᓕ 99-ᓂᒃ ᐊᕐᕌᒍᖃᓕᖅᓗᓂ, ᐊᑕᓂᐅᑉ ᓴᖅᑭᕝᕕᒋᕚ ᐅᖃᐅᑎᓪᓗᒍᓗ, “ᐅᕙᖓ ᒎᑎᐅᕗᖓ ᐊᔪᒐᖃᖏᑦᑐᖅ; ᓵᓐᓂ ᐃᓅᒋᑦ ᐸᓯᔭᒃᓴᐅᖏᓪᓗᑎᓪᓗ. 
2ᐃᓕᖕᓄᑦ ᐅᕙᓐᓄᓪᓗ ᐊᖏᖃᑎᒌᒍᑎᓕᐅᕈᒪᕗᖓ, ᐅᓄᖅᑐᖅᔪᐊᓂᒃ ᑭᖑᕚᒃᓴᖃᖅᑎᑦᓱᒪᒐᒃᑭᑦ.” 
3ᐂᕝᕙᕋᒻᓗ ᐹᒻᒪᒃᐳᖅ ᑮᓇᓂ ᓄᓇᒧᑦ ᐳᓪᓗᓂᐅᒃ; ᒎᑎᐅᓪᓗ ᐅᖃᐅᑎᕚ, 
4“ᑕᑯᒋᑦ, ᐊᖏᖃᑎᒌᒍᑎᓕᐅᖅᐳᖓ ᐃᓕᖕᓄᑦ, ᓯᕗᓕᕆᔭᐅᔪᒫᕋᕕᑦ ᐃᓅᖃᑎᒌᒡᔪᐊᓄᑦ ᐅᓄᖅᑐᓄᑦ. 
5ᐂᕝᕙᕋᒻᒥᒃ ᐊᑎᖃᕐᖕᓂᐊᕈᓐᓃᖅᐳᑎᑦ, ᐂᕝᕙᕋᕼᐋᒻᒥᒡᓕ; ᐅᓄᖅᑐᓄᑦ ᐃᓅᖃᑎᒌᒡᔪᐊᓄᑦ ᓯᕗᓕᕆᔭᐅᑎᓐᓂᐊᓕᕋᒃᑭᑦ. 
6ᑭᖑᕚᒃᓴᖃᖅᑎᓐᓂᐊᖅᐸᒋᑦ ᐅᓄᖅᑐᖅᔪᐊᓂᒃ, ᐃᓅᖃᑎᒌᒡᔪᐊᓐᖑᖅᑎᑦᓱᒫᖅᐸᑦᓯ, ᐊᖓᔪᖅᑳᖅᔪᐊᓪᓗ ᐃᓕᖕᓂᑦ ᐱᔪᒫᖅᐳᑦ.
7ᐊᖏᖃᑎᒌᒍᑎᒋᔭᕋᓗ ᐅᕙᓐᓂᑦ ᐃᓕᖕᓄᑦ ᑭᖑᕚᒃᓴᕐᖕᓄᓪᓗᑦᑕᐅᖅ ᑭᖑᓂᕐᖕᓂ ᑭᖑᕚᕇᖑᔪᒫᖅᑐᓄᓪᓗ ᐃᓱᖃᖏᑦᑐᒧᑦ ᑐᕌᖓᓂᐊᖅᐳᖅ, ᐃᓕᖕᓄᑦ ᒎᑎᒋᔭᐅᓂᐊᖅᐳᖓ ᑭᖑᕚᒃᓴᕐᖕᓄᓪᓗ ᒎᑎᒋᔭᐅᔪᒫᕆᕗᖓ. 
8ᑕᒪᓐᓇᓗ ᓄᓇ ᐃᓕᖕᓄᑦ ᑐᓂᓂᐊᖅᐸᕋ, ᑭᖑᕚᒃᓴᕐᖕᓄᓪᓗ ᑭᖑᓂᕐᖕᓂ. ᑕᒪᓐᓇ ᓄᓇ ᓂᐅᕐᕈᐊᖑᕕᒋᔧᑦ, ᑕᒪᓐᓇᓕᒫᖅᓗ ᓄᓇ ᑬᓇᓂ, ᓄᓇᒋᔪᒫᖅᐸᓯ ᐃᓱᖃᖏᑦᑐᒧᑦ; ᐅᕙᖓᓗ ᑖᒃᑯᓄᖓ ᒎᑎᒋᔭᐅᔪᒫᖅᐳᖓ.”
9ᒎᑎᓗ ᐅᖃᖅᐳᖅ ᐂᕝᕙᕋᕼᐋᒧᑦ, “ᐃᕝᕕᑦᑕᐅᖅ, ᐊᖏᖃᑎᒌᒍᑎᓕᐊᕋ ᑲᔪᓯᑎᑦᓴᕆᐊᖃᖅᐸᑦ, ᑭᖑᕚᒃᓴᕕᓪᓗ ᑭᖑᓂᕐᖕᓂ ᑭᖑᕚᕇᖑᔪᒫᖅᑐᓄᓪᓗ ᑕᒤᓐᓄᑦ. 
10ᐃᒫᒃ ᐊᖏᖃᑎᒌᒍᑎᓕᐅᖅᐳᖓ, ᑲᔪᓯᑎᑦᓴᕆᐊᖃᕐᖕᓂᐊᖅᑕᕐᖕᓂᒃ, ᐅᕙᓐᓄᑦ ᐃᓕᖕᓄᓪᓗ ᑭᖑᕚᕐᖕᓄᓪᓗ ᑭᖑᓂᕐᖕᓂ; ᐊᖑᑎᑦ ᐃᓕᑦᓯᓐᓂ ᑕᒪᕐᖕᒥᓕᒫᖅ ᑭᐱᔭᐅᔭᕆᐊᖃᖅᐳᑦ. 
11ᑭᐱᔭᐅᔪᒃᓴᐅᕗᓯ ᐊᖑᑎᓕᒫᑦ ᐅᓕᕝᕙᖏᑦ; ᑕᒪᓐᓇᓗ ᓇᓗᓁᒃᑯᑕᐅᓂᐊᖅᐳᖅ ᐊᖏᖃᑎᒌᒍᑎᑦᑎᓐᓄᑦ ᐅᕙᓐᓄᑦ ᐃᓕᖕᓄᓪᓗ. 
12ᐃᕐᖕᓂᐊᖑᔪᑦ ᐅᓪᓗᖃᓕᖅᐸᑕ ᓯᑕᒪᐅᔪᖅᑐᓂᒃ ᑭᐱᔭᐅᔪᒃᓴᐅᕗᑦ, ᐊᖑᑎᓕᒫᑦ ᑭᖑᕚᑦᓯᓐᓂ, ᐃᓕᑦᓯᓐᓂ ᐃᕐᖕᓂᖅᑖᕆᔭᐅᔪᑦ, ᑮᓇᐅᔭᒧᓪᓗ ᓂᐅᕕᐊᖑᓯᒪᔪᑦ ᐊᒡᓛᑦ ᕿᑐᕐᖓᕆᓐᖏᑕᕋᓗᐊᓯ ᑭᐱᔭᐅᔪᒃᓴᐅᒋᕗᑦ. 
13ᐃᓕᑦᓯᓐᓂ ᐃᕐᖕᓂᐊᖑᔪᓕᒫᑦ ᑮᓇᐅᔭᓄᓪᓗ ᓂᐅᕕᐊᕆᓯᒪᔭᓯ ᐃᓕᑦᓯᓐᓃᑦᑐᑦ ᐃᕐᖕᓂᖏᑦ, ᑭᐱᔭᐅᔭᕆᐊᖃᖅᐳᑦ. ᐊᖏᖃᑎᒌᒍᑎᒐ ᐅᕕᓂᑦᓯᓐᓃᓐᓂᐊᕐᖕᒪᑦ ᐃᓱᖃᖏᑦᑐᒧᑦ ᓇᓗᓁᒃᑯᑕᐅᓗᓂ. 
14ᓇᓪᓕᐊᓪᓗ ᐊᖑᑦ ᐅᕕᓂᒃᑯᑦ ᐅᓕᕝᕙᖓ ᑭᐱᔭᐅᓯᒪᖏᑉᐸᑦ ᑖᓐᓇ ᐃᓅᖃᑎᒥᓂᑦ ᐃᓚᒋᔭᐅᑎᑕᐅᔭᕆᐊᖃᓐᖏᓚᖅ; ᐊᖏᖃᑎᒌᒍᑎᓐᓂᒃ ᒪᓕᖏᒻᒪᑦ.”
15ᒎᑎᓗ ᐂᕝᕙᕋᕼᐋᒧᑦ ᐅᖃᖅᐳᖅ, ᓄᓕᐊᑦ ᓴᕅ ᐊᑎᖃᕐᖕᓂᐊᕈᓐᓃᖅᐳᖅ ᓴᕅᒥᒃ, ᐊᑎᖃᕐᖕᓂᐊᓕᖅᐳᖅᓕ ᓵᕋᒥᒃ. 
16ᓮᒻᒪᖅᑎᓐᓂᐊᖅᐸᕋ, ᓱᓕᓗ ᑖᑦᓱᒨᓇ ᐃᕐᖕᓂᖅᑖᖅᑎᑦᓱᒫᖅᐸᒋᑦ; ᓮᒻᒪᖅᑎᓐᓂᐊᕋᒃᑯ, ᐃᓅᖃᑎᒌᒡᔪᐊᓄᓪᓗ ᐊᓈᓇᒋᔭᐅᔪᒫᖅᐳᖅ; ᐃᓄᐃᓪᓗ ᐊᖓᔪᖅᑳᖅᔪᐊᖏᑦ ᑖᑦᓱᒪᓐᖓᑦ ᐱᔪᒫᖅᐳᑦ.
17ᐂᕝᕙᕋᕼᐋᒻᓗ ᐅᑯᕗᖅ ᑮᓇᓂ ᒪᓂᖅᑲᒧᑦ ᐊᒃᑐᖅᑎᓪᓗᒍ, ᐃᒡᓚᕈᓱᓕᖅᐳᖅ, ᐃᓱᒪᓕᕋᒥ, “ᐊᖑᑦ ᕿᑐᕐᖓᖅᑖᕈᓐᓇᖅᐹ 100-ᓂᒃ ᐊᕐᕌᒍᖃᓕᖅᓗᓃ? ᓵᕋᓗ ᕿᑐᕐᖓᖅᑖᕈᓐᓇᖅᐹ 90-ᓂᒃ ᐊᕐᕌᒍᖃᓕᖅᓗᓂ?” 
18ᐂᕝᕙᕋᕼᐋᒻᓗ ᒎᑎ ᐅᖃᐅᑎᕚ, “ᐃᓯᒥᐅᓪ ᓵᖕᓂ ᐃᓅᖁᕙᕋ.”
19ᒎᑎᐅᑉ ᑭᐅᕚ, “ᑍᒫᖑᓐᖏᓚᖅ, ᓄᓕᐊᕕᑦ ᓵᕋᐅᑉ ᐃᕐᖕᓂᖅᑖᖅᑎᑦᓱᒫᖅᐹᑎᑦ, ᐊᑎᖃᖅᑎᑦᓱᒫᖅᐸᓪᓗ ᐂᓴᑭᒥᒃ, ᐊᖏᖃᑎᒌᒃᓯᒪᓂᕋ ᑲᔪᓯᑎᓐᓂᐊᕋᒃᑯ ᑖᑦᓱᒨᓇ ᑭᖑᕚᒃᓴᖏᓐᓄᑦ ᐊᖏᖃᑎᒌᒍᑎᓕᐊᕋ ᑕᒪᓐᓇ ᐃᓱᖃᖏᑦᑑᖕᒪᑦ ᑭᖑᕚᖏᓐᓄᓪᓗ ᑐᕌᖓᔪᒫᕆᕗᖅ ᑭᖑᓂᖓᓂ. 
20ᐃᓯᒥᐅᓪ ᐱᓪᓗᒍ, ᑐᓴᖅᓯᒪᕙᒋᑦ; ᑕᑯᒋᑦ, ᓮᒻᒪᖅᑎᑦᓱᒪᕙᕋ ᕿᑐᕐᖓᖃᖅᑎᓪᓗᒍᓗ ᐅᓄᖅᑐᓂᒃ ᑭᖑᕚᒃᓴᖃᖅᑎᓪᓗᒍᓗ ᐅᓄᖅᑐᖅᔪᐊᓂᒃ; ᐊᑖᑕᒋᔭᐅᔪᒫᖅᐳᖅᓗ ᐊᖓᔪᖅᑳᖅᔪᐊᑦ ᐃᕐᖕᓂᖏᓐᓄᑦ 12-ᓄᑦ ᑭᖑᕚᖏᓪᓗ ᐃᓅᖃᑎᒌᒡᔪᐊᓐᖑᖅᑎᑦᓱᒫᕆᕙᒃᑲ. 
21ᐊᖏᖃᑎᒌᒍᑎᒐᓕ ᑲᔪᓯᑎᑦᓱᒫᖅᐸᕋ ᐂᓴᑭᒃᑯᑦ, ᐊᕐᕌᒍᑉᐸᑦ ᐃᓅᔪᒫᖅᐳᖅ ᓵᕋᒃᑯᑦ, ᑕᒪᓐᓇ ᐊᑐᖅᑐᖅ ᓇᓪᓕᐅᑎᖕᒥᒃᐸᑦ ᐊᕐᕌᒎᔪᒫᖅᑐᖅ.” 
22ᑍᒫᒃ ᐅᖃᖅᕕᒋᔭᕇᕋᒥᐅᒃ, ᒎᑎᐅᑉ ᐂᕝᕙᕋᕼᐋᒻ ᕿᒪᒃᐹ.
23ᑕᕝᕙ ᐂᕝᕙᕋᕼᐋᒻ ᐃᕐᖕᓂᓂ ᐃᓯᒥᐅᓪ ᐱᕚ ᐃᓚᒥᓂᓗ ᐱᔩᑦ ᐃᕐᖕᓂᐊᖑᓯᒪᔪᑦ ᐅᕝᕙᓘᓐᓃᑦ ᑮᓇᐅᔭᒧᑦ ᓂᐊᕕᐊᖑᓯᒪᔪᑦ, ᐊᖑᑎᓕᒫᓪᓗ ᐃᓚᒋᔭᓕᒫᓂ ᐅᓕᕝᕙᖏᑦ ᑭᐱᕔᑦ ᐅᓪᓗᒥ ᑍᑦᓱᒪᓂᑦᓮᓐᓇᖅ, ᑍᒫᒃ ᒎᑎᐅᑉ ᐅᖃᐅᑎᓚᐅᕐᖕᒪᒍ. 
24ᐂᕝᕙᕋᕼᐋᒻᓗ ᐊᕐᕌᒍᖃᓕᓚᐅᖅᐳᖅ 99-ᓂᒃ ᐅᓕᕝᕙᖓ ᑭᐱᔭᐅᑎᓪᓗᒍ, 
25ᐃᕐᖕᓂᖓᓗ ᐃᓯᒥᐅᓪ 13-ᓂᒃ ᐊᕐᕌᒍᖃᓚᐅᖅᐳᖅ ᐅᓕᕝᕙᖓ ᑭᐱᔭᐅᑎᓪᓗᒍ. 
26ᐅᓪᓗᒥᓗ ᑕᕝᕙᓂᑦᓮᓐᓇᖅ ᐂᕝᕙᕋᕼᐋᒻ ᐃᕐᖕᓂᖓᓗ ᐃᓯᒥᐅᓪ ᑭᐱᔭᐅᓚᐅᖅᐴᒃ; 
27ᑕᒪᕐᖕᒥᒡᓗ ᐊᖑᑎᑦ ᐃᓚᒋᔭᖏᑦ, ᐃᓚᒋᔭᒥᒍᑦ ᐃᕐᖕᓂᐊᖑᓯᒪᔪᑦ ᑮᓇᐅᔭᓄᓪᓗ ᓂᐅᕕᐊᖑᓯᒪᔪᑦ ᐱᔨᖏᑦ, ᐊᑕᐅᑦᓯᒃᑯᑦ ᑭᐱᔭᐅᖃᑎᒋᓚᐅᖅᐰᑦ.
