1ᔪᐊᓯ 7-ᓂᒃ ᐊᕐᕌᒍᖃᓚᐅᖅᐳᖅ ᐊᖓᔪᖅᑳᖅᔪᐊᓐᖑᖅᑎᑕᐅᑎᓪᓗᒍ, ᐊᐅᓚᑦᓯᓚᐅᖅᐳᖅᓗ ᐊᕐᕌᒍᓂᒃ 40-ᓂᒃ ᔪᕉᓴᓚᒥ; ᐊᓈᓇᖓ ᐊᑎᖃᖅᐳᖅ ᔨᐱᐊᒥᒃ ᐱᐊᕐᓯᐸᒥᐅᑕᖅ. 
2ᔪᐊᓯ ᐃᓱᐊᖅᑐᒥᒃ ᐱᓇᓱᐊᓚᐅᖅᐳᖅ ᐊᑕᓂᐅᑉ ᓵᖓᓂ ᑐᓂᕐᕈᓯᖅᑎᑦᓯᔨᐅᑉ ᔨᕼᐅᐃᐊᑕᐅᑉ ᐃᓅᓂᓕᒫᖓᓂ. 
3ᔨᕼᐅᐃᐊᑕᐅᓪᓗ ᓄᓕᐊᓂᒃᑎᑉᐹ ᒪᕐᕉᖕᓂᒃ, ᐃᕐᖕᓂᖅᑖᓚᐅᖅᐳᖅ ᐸᓂᒃᑖᖅᓗᓂᓗ ᐅᓄᖅᑐᓂᒃ.
4ᑕᒪᑐᒪ ᑭᖑᕐᖓᒍᑦ ᔪᐊᓯ ᐆᒻᒪᑎᒥᒍᑦ ᐃᓱᒪᖃᓕᖅᐳᖅ ᐊᑕᓂᐅᑉ ᐃᒡᓗᖓ ᐋᖅᑭᒋᐊᕈᒪᓪᓗᒍ. 
5ᑐᓂᕐᕈᓯᖅᑎᑦᓯᔩᓪᓗ ᓕᕔᑎᓪᓗ ᑲᑎᖁᕔᑦ, ᐅᖃᐅᑎᓪᓗᒋᓪᓗ, “ᔫᑕᐅᑉ ᐃᒡᓗᒐᓴᖏᓐᓄᑦ ᐂᓚᐅᕆᑦᓯ, ᑮᓇᐅᔭᓂᒡᓗ ᑲᑎᖅᓱᐃᓗᓯ ᐄᓴᕅᓕᒥᐅᓕᒫᓂᑦ ᒎᑎᑦᓯ ᐃᒡᓗᖓ ᐋᖅᑭᒋᐊᖅᑕᐅᔪᓐᓇᖅᓯᖁᓪᓗᒍ ᐊᕐᕌᒍᑕᒫᑦ; ᑕᒪᓐᓇ ᑐᐊᕕᖅᓗᓯ ᐱᓇᓱᐊᓕᖅᓯᐅᒃ.” ᓕᕔᑎᓪᓕ ᐱᒋᐊᓴᐅᑎᒋᓚᐅᓐᖏᓚᑦ ᑕᒪᑐᒥᖓ. 
6ᑕᕝᕙ ᐊᖓᔪᖅᑳᖅᔪᐊᑉ ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖓ ᔨᕼᐅᐃᐊᑕ ᕾᖁᕚ, ᐅᖃᐅᑎᒡᓗᒍᓗ, “ᓱᖕᒪᑦ ᐱᖁᔨᓚᐅᓐᖏᓚᑎᑦ ᓕᕔᑎᓂᒃ ᐂᒃᓯᖁᓪᓗᒋᑦ ᔫᑕᒥᑦ ᔪᕉᓴᓚᒥᓪᓗ ᑲᑎᖅᓱᐃᖁᓪᓗᒋᑦ ᑮᓇᐅᔭᓂᒃ ᒎᑎᐅᑉ ᐱᔨᖓᑕ ᒨᓯᓯᐅᑉ ᑐᓂᔭᐅᖃᑦᑕᖁᓯᒪᔭᖏᓐᓂᒃ, ᐄᓴᕅᓕᒥᐅᓂᑦ ᑐᒃᓯᐊᕆᐊᖅᐸᒃᑐᓂᑦ ᑐᐱᕐᖕᒧᑦ ᐊᑕᓂᐅᑉ ᓇᔪᖅᑕᖓᓄᑦ?”
7ᐊᑕᓔᐊᐅᑉ ᐃᕐᖕᓂᖏᑦ, ᑖᑦᓱᒪ ᐱᐅᖏᑦᑐᓕᔫᑉ, ᒎᑎᐅᑉ ᐃᒡᓗᖓᓄᑦ ᐃᑎᓚᐅᕐᖕᒪᑕ ᐃᓵᖅᓗᑎᒃ; ᐃᑦᔪᕐᖕᓁᑦᑑᑎᑕᐅᔪᓪᓗ ᐅᓄᖅᑐᑦ ᐊᑕᓂᐅᑉ ᐃᒡᓗᖓᓃᑦᑐᑦ ᐊᑐᓕᓚᐅᖅᐰᑦ ᑐᒃᓯᐊᓕᕌᖓᒥᒃ ᐰᓕᒧᑦ.
8ᑕᕝᕙ ᐊᖓᔪᖅᑳᖅᔪᐊᑉ ᐱᖁᔨᓂᖓᒍᑦ, ᐃᒃᓯᖅᕕᓕᐅᖅᐳᑦ, ᐃᓕᓪᓗᒍᓗ ᐃᑎᖅᑕᖅᕕᖕᒧᑦ ᐊᑕᓂᐅᑉ ᐃᒡᓗᖓᑕ ᓯᓚᑖᓄᑦ. 
9ᓇᓗᓁᖅᓯᕗᓪᓗ ᑐᓴᖅᑎᑦᓯᓪᓗᑎᒃ ᔫᑕᒥᐅᓕᒫᓄᑦ ᔪᕉᓴᓚᒥᐅᓕᒫᓄᓪᓗ, ᐊᑕᓂᕐᖕᒧᐊᖅᓯᖃᑦᑕᖁᓪᓗᒋᑦ ᑲᑎᖅᓱᐃᓗᑎᒃ ᒎᑎᐅᑉ ᐱᔨᖓᑕ ᒨᓯᓯᐅᑉ ᑐᓂᔭᐅᖃᑦᑕᖁᓚᐅᖅᑕᖏᓐᓂᒃ ᐄᓴᕅᓕᒥᐅᓄᑦ ᐊᑐᖅᑕᐅᓚᐅᖅᓯᒪᔪᓂᒃ ᐃᓄᖃᔪᐃᑦᑐᒦᑎᓪᓗᒋᑦ. 
10ᐊᖓᔪᖅᑳᑦ ᐃᓄᓕᒫᓪᓗ ᖁᕕᐊᓱᒡᓗᑎᒃ ᑐᓂᓯᓚᐅᖅᐳᑦ ᑖᒃᓰᕈᑎᒥᖕᓂᒃ ᐃᓕᓪᓗᒋᓪᓗ ᐃᒃᓯᖅᕕᖕᒧᑦ ᑕᑕᓚᐅᖏᓐᓂᖓᓂ. 
11ᐃᒃᓯᖅᕕᒡᓗ ᓕᕔᑎᓂᑦ ᑐᓂᔭᐅᔭᕌᖓᑦ ᐊᖓᔪᖅᑳᖅᔪᐊᑉ ᐊᖓᔪᖅᑳᖁᑎᖏᓐᓄᑦ, ᑕᑯᔭᕌᖓᒥᒃ ᑮᓇᐅᔧᑦ ᐅᓄᕐᖕᓂᖏᓐᓂᒃ, ᐊᖓᔪᖅᑳᖅᔪᐊᑉ ᑎᑎᕋᖅᑎᖏᑦ ᑐᓂᕐᕈᓯᖅᑎᑦᓯᔩᓪᓗ ᐊᖓᔪᖅᑳᖏᑦ ᕾᖃᑦᑕᓚᐅᖅᐳᑦ ᐃᒃᓯᖅᕕᒡᓗ ᓈᕕᖃᑦᑕᓚᐅᖅᐹᑦ, ᐅᑎᖅᑎᓪᓗᒍᓗ ᐃᓂᖓᓄᑦ. ᑍᒤᓕᐅᖃᑦᑕᓚᐅᖅᐳᓪᓗ ᖃᐅᑕᒫᑦ, ᑲᑎᖅᓱᐃᓚᐅᖅᐳᓪᓗ ᑮᓇᐅᔭᓂᒃ ᐅᓄᖅᑐᖅᔪᐊᓂᒃ.
12ᐊᖓᔪᖅᑳᖅᔪᐊᓪᓗ ᔨᕼᐅᐃᐊᑕᐅᓪᓗ ᑐᓂᖃᑦᑕᓚᐅᖅᐰᑦ ᐱᓇᓱᐊᖅᑎᓄᑦ ᐊᖓᔪᖅᑳᖑᔪᓄᑦ ᐊᑕᓂᐅᑉ ᐃᒡᓗᖓᓂ, ᐱᓇᓱᐊᖅᑐᒃᓴᓂᒡᓗ ᑎᓕᓯᕗᑦ ᐅᔭᕋᓕᕆᔨᓂᒃ ᕿᔪᓕᕆᔨᓂᒡᓗ ᐊᑕᓂᐅᑉ ᐃᒡᓗᖓᓂᒃ ᐋᖅᑭᒋᐊᖅᓯᖁᓪᓗᒋᑦ, ᓴᕕᕋᔭᓕᕆᔨᓂᒡᓗ ᑲᓐᓄᔭᓕᕆᔨᓂᒡᓗ ᐱᓇᓱᐊᕐᖕᓂᐊᖅᑐᓂᒃ ᐊᑕᓂᐅᑉ ᐃᒡᓗᖓ ᐋᖅᑭᒋᐊᖅᑕᐅᖁᓪᓗᒍ. 
13ᑕᕝᕙ ᑎᓕᔭᐅᔪᑦ ᐱᓇᓱᐊᓕᓚᐅᖅᐳᑦ, ᐱᓇᓱᐊᖅᑕᖓᓪᓗ ᑲᔪᓯᕙᓪᓕᐊᑦᓯᐊᖅᓗᓂ ᑖᒃᑯᑎᒎᓇᖅ, ᒎᑎᐅᓪᓗ ᐃᒡᓗᖓ ᐱᐅᓯᕆᓚᐅᖅᑕᖓᓄᑦ ᐋᖅᑭᑦᓯᐊᓚᐅᖅᐹᑦ ᖃᓄᐃᓕᖓᓂᕆᔭᕆᐊᖃᖅᑕᖏᓪᓗ ᐃᓂᖓᓅᖅᑲᑦᓯᐊᖅᓗᒋᑦ ᐊᑦᑕᕐᖕᓁᓕᑦᓯᐊᖅᓗᒍᓗ ᐱᔭᕇᑦᓯᐊᓚᐅᖅᐹᑦ. 
14aᐱᔭᕇᖅᓯᒪᓕᕋᒥᒡᓗ, ᑮᓇᐅᔧᑦ ᐊᒥᐊᒃᑯᖏᑦ ᑐᓂᕔᑦ ᐊᖓᔪᖅᑳᖅᔪᐊᕐᖕᒧᑦ ᔨᕼᐅᐃᐊᑕᒧᓪᓗ, ᑖᒃᑯᓇᓐᖓᓪᓗ ᓴᓇᑎᑦᓯᕗᑦ ᐊᑕᓂᐅᑉ ᐃᒡᓗᖓᑕ ᐱᒃᓴᖏᓐᓂᒃ, ᐱᖁᑎᓂᒃ ᐱᔨᑦᓯᕈᑎᒃᓴᓂᒃ ᑐᓂᕐᕈᓯᕐᖕᓂᕐᖕᒧᑦ, ᐃᓯᖅᓗᐊᕐᖕᓂᑎᑦᓯᓂᕐᖕᒧᑦ ᐃᓂᒃᓴᓂᒃ, ᐴᒍᑕᕐᖕᓂᒡᓗ ᒎᓗᓂᒃ ᓯᐅᓪᕕᕆᓂᒡᓗ. ᐃᑯᐊᓚᒋᐊᓕᖕᓂᒡᓗ ᑐᓂᕐᕈᓯᖃᑦᑕᓕᓚᐅᖅᐳᑦ ᑲᔪᓯᑦᓯᐊᖅᓗᑎᒃ ᔨᕼᐅᐃᐊᑕᐅᑉ ᐃᓅᓂᓕᒫᖓᓂ.
15ᔨᕼᐅᐃᐊᑕᓕ ᐃᓐᓇᕈᓚᐅᖅᐳᖅ ᐅᓪᓗᖏᑦ ᓈᖕᒪᑕ, ᑐᖁᕗᖅ; ᐊᕐᕌᒍᖃᓕᓚᐅᖅᐳᖅ 130-ᓂᒃ ᑐᖁᑎᓪᓗᒍ. 
16ᐃᓗᕕᖅᐹᓪᓗ ᑍᕕᑎᐅᑉ ᐃᒡᓗᒐᓴᖏᓐᓂ ᐊᖓᔪᖅᑳᖅᔪᐊᑦ ᐊᑯᕐᖓᓐᓄᑦ, ᐱᑦᓯᐊᓚᐅᕐᖕᓂᖓ ᐱᓪᓗᒍ ᐄᓴᕅᓕᒥ, ᒎᑎᒧᑦ ᐃᒡᓗᖁᑎᖓᓄᓪᓗ.
17ᔨᕼᐅᐃᐊᑕᐅᓪᓕ ᑐᖁᓂᖓᑕ ᑭᖑᕐᖓᒍᑦ ᐊᖓᔪᖅᑳᑦ ᔫᑕᒥᐅᑦ ᐊᖓᔪᖅᑳᖅᔪᐊᕐᖕᒧᐊᖅᐳᑦ ᓈᓚᒃᑕᐅᔪᒪᓪᓚᕆᒃᓗᑎᒃ; ᑕᕝᕙ ᐊᖓᔪᖅᑳᖅᔪᐊᑉ ᓈᓚᓕᖅᐰᑦ. 
18ᐊᑕᓂᐅᓪᓗ ᐃᒡᓗᖓ ᓯᕗᓕᖏᑦᑕ ᒎᑎᖓᑦ ᑲᒪᒋᔪᓐᓃᖅᐹᑦ, ᐱᔨᑦᓯᖔᓕᖅᓗᑎᒡᓗ ᕿᔪᖕᓄᑦ ᓴᓇᓯᒪᔪᓄᑦ ᒎᑎᓐᖑᐊᓄᓪᓗ ᐊᓯᕋᒧᑦ. ᓂᓐᖓᒡᕕᐅᓂᕐᖕᒧᓪᓗ ᑎᑭᑕᐅᕗᑦ ᔫᑕ ᔪᕉᓴᓚᓗ ᐊᔪᖅᑐᓕᓂᕐᖕᒧᑦ ᐸᓯᔭᒃᓴᐅᓂᖏᑦ ᐱᓪᓗᒋᑦ. 
19ᑍᒤᒃᑲᓗᐊᖅᑎᓪᓗᒋᑦ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᓂ ᑎᓕᓚᐅᖅᐰᑦ ᑖᒃᑯᓄᖓ ᐅᑎᖁᓪᓗᒋᑦ ᐊᑕᓂᕐᖕᒧᑦ; ᐅᖃᐅᑦᔨᒋᐊᕈᑕᐅᔪᓪᓕ ᑖᒃᑯᓄᖓ, ᓈᓚᒃᑕᐅᓚᐅᓐᖏᓚᑦ ᑖᒃᑯᓇᓐᖓᑦ. 
20ᑕᕝᕙ ᒎᑎᐅᑉ ᐊᓂᕐᖕᓂᖓ ᐃᑎᖅᐳᖅ ᔭᑲᕅᐊᒧᑦ ᑐᓂᕐᕈᓯᖅᑎᑦᓯᔨᐅᑉ ᔨᕼᐅᐃᐊᑕᐅᑉ ᐃᕐᖕᓂᖓᓄᑦ ᐊᐅᓚᓕᖅᓗᒍ; ᓂᑯᕕᑉᐳᖅᓗ ᐳᖅᑐᓂᖅᓴᒧᑦ, ᐃᓄᐃᓪᓗ ᐅᖃᐅᑎᓪᓗᒋᑦ, “ᒎᑎ ᐃᒫᒃ ᐅᖃᖅᐳᖅ, ‘ᓱᖕᒪᑦ ᐊᑕᓂᐅᑉ ᐱᖁᔭᖏᓐᓂᒃ ᓈᓚᓐᖏᓚᓯ? ᐃᓕᑦᓯᓐᓂᒃ ᐱᔪᓐᓇᖅᓯᕙᓪᓕᐊᑎᖏᓐᓇᑦᓯ, ᐊᑕᓂᕐᖕᒥᒃ ᕿᒤᓚᐅᕋᑦᓯ, ᑕᕝᕙ ᑖᑦᓱᒪ ᕿᒪᓚᐅᕆᕚᓯ.’” 
21ᑖᑦᓱᒥᖓᓕ ᐊᑭᕋᖅᑐᓕᖅᐳᑦ, ᐊᖓᔪᖅᑲᖅᔪᐊᓪᓗ ᑎᓕᓯᓂᖓ ᒪᓕᒡᓗᒍ ᒥᓪᓗᖅᐹᑦ ᐊᑕᓂᐅᑉ ᐃᒡᓗᖓᑕ ᓯᓚᓪᓕᐅᔭᖓᓂᑦ. 
22ᐊᖓᔪᖅᑳᖅᔪᐊᖅ ᔪᐊᓯ ᐃᖅᑲᐅᒪᓚᐅᓐᖏᓚᖅ ᐱᑦᓯᐊᖅᕕᐅᓚᐅᕐᖕᓂᕐᖕᒥᓂᒃ ᔨᕼᐅᐃᐊᑕᒧᑦ ᔭᑲᕅᐊᐅᑉ ᐊᑖᑕᖓᓄᑦ, ᐃᕐᖕᓂᖓᓕ ᑐᖁᑉᐹᑦ; ᑐᖁᓕᖅᓗᓂ ᐅᖃᖅᐳᖅ, “ᐊᑕᓂᐅᑉ ᑕᒪᓐᓇ ᑕᑯᓕᐅᒃ, ᐊᑭᓂᐊᖅᓗᓯᓗ!”
23ᐊᕐᕌᒎᑉ ᓄᕐᖑᐊᓂ ᓯᕆᐊᒥᐅᑦ ᐅᓇᑕᖅᑐᒃᓴᖏᑦ ᑎᑭᑉᐳᑦ ᔪᐊᓯᒥᒃ ᐅᓇᑕᕆᐊᖅᓗᑎᒃ. ᔫᑕᒧᑦ ᔪᕉᓴᓚᒧᓪᓗ ᑎᑭᑉᐳᑦ, ᐊᖓᔪᖅᑳᓕᒫᓪᓗ ᑐᖁᑉᐰᑦ ᐃᓄᐃᑦ ᐊᑯᕐᖓᓐᓂ, ᐱᖁᑎᓪᓗ ᐱᑖᕆᔭᓕᒫᑎᒃ ᑐᔫᑎᒋᕔᑦ ᐊᖓᔪᖅᑳᖅᔪᐊᕐᖕᒧᑦ ᑕᒫᓯᑰᓯᒧᑦ. 
24ᓯᕆᐊᒥᐅᑦ ᐅᓇᑕᖅᑎᖏᑦ ᐅᓄᓚᐅᓐᖏᓚᑦ, ᐊᑕᓂᐅᓪᓕ ᐅᓇᑕᖅᑐᒃᓮᑦ ᐅᓄᖅᑐᖅᔪᐊᑦ ᑖᒃᑯᓄᖓ ᓵᓚᐅᑎᓚᐅᖅᐰᑦ, ᐊᑕᓂᕐᖕᒥᒃ ᕿᒤᓚᐅᕐᖕᒪᑕ, ᓯᕗᓕᖏᑕ ᒎᑎᖓᓂᒃ. ᑖᒃᑯᐊᓗ ᑍᒤᓕᐅᖅᑕᐅᓂᖏᑦ ᓱᒋᐊᖅᓯᓂᐅᓚᐅᖅᐳᑦ ᔪᐊᓯᒥᒃ. 
25ᑖᑦᓱᒥᖓᓕ ᕿᒤᓚᐅᖅᐳᑦ, ᐃᑭᓕᖅᑕᐅᓯᒪᓕᖅᑎᓪᓗᒍ ᑐᖁᑲᓴᒃᑎᓪᓗᒍ, ᑖᑦᓱᒪ ᓇᖕᒥᓂᖅ ᐱᔨᖏᑕ ᐊᑭᕋᖅᑐᓕᖅᐹᑦ ᑐᓂᕐᕈᓯᖅᑎᑦᓯᔨᐅᑉ ᔨᕼᐅᐃᐊᑕᐅᑉ ᐃᕐᖕᓂᖓᑕ ᐊᐅᖓ ᐱᑦᔪᑎᒋᓪᓗᒍ, ᑲᐱᕚᓪᓗ ᐃᒡᓕᖓᓃᑎᓪᓗᒍ. ᑖᓐᓇᓗ ᑐᖁᕗᖅ; ᐃᓗᕕᖅᐹᓪᓗ ᑍᕕᑎᐅᑉ ᐃᒡᓗᒐᓴᖏᓐᓂ, ᐃᓕᓚᐅᓐᖏᓛᓪᓕ ᐊᖓᔪᖅᑳᖅᔪᐊᑉ ᐃᓗᕕᖏᓐᓄᑦ. 
26ᐅᑯᐊ ᑕᕝᕙ ᑖᑦᓱᒥᖓ ᐊᑭᕋᖅᑐᓕᓚᐅᖅᑐᑦ: ᔧᐹᑦ ᓯᒥᐊᑎᐅᑉ ᐃᕐᖕᓂᖓ ᐊᒧᓁᑎᒥᐅᑕᖅ, ᔨᕼᐅᔭᐸᓗ ᓯᒻᕆᑎᐅᑉ ᐃᕐᖕᓂᖓ ᒧᐊᐱᒥᐅᑕᖅ. 
27ᑖᑦᓱᒪᓕ ᐃᕐᖕᓂᖏᑕ ᐅᓂᒃᑲᐅᓯᐅᓂᖏᑦ, ᓈᒻᒪᒃᓴᓐᖏᐅᑎᒃᓮᓪᓗ ᑖᑦᓱᒧᖓ ᐅᖃᐅᓯᐅᓚᐅᖅᑐᑦ, ᒎᑎᐅᓪᓗ ᐃᒡᓗᖓᑕ ᐋᖅᑭᒋᐊᖅᑕᐅᓂᖓ, ᐊᖓᔪᖅᑳᖅᔪᐊᑉ ᐅᓂᒃᑲᐅᓯᐅᓂᖏᓐᓂ ᑎᑎᕋᖅᓯᒪᕗᑦ. ᐊᒪᔧᐊᓗ ᑖᑦᓱᒪ ᐃᕐᖕᓂᖓ ᐃᓂᖓᓂ ᐊᖓᔪᖅᑳᓐᖑᖔᓚᐅᖅᐳᖅ.
