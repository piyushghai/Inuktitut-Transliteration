1“ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᑐᖅᓲᖑᔭᕐᖕᒧᑦ ᐃᓗᕙᓯᖕᓂᖅᓴᒧᑦ ᐃᑎᖅᑕᖅᕕᒃ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᖅ ᒪᑐᓯᒤᓐᓇᖅᑐᒃᓴᐅᕗᖅ ᐅᓪᓗᑦ ᐱᖓᓲᔪᖅᑐᑦ ᐱᓇᓱᐊᖅᕕᐅᕙᒃᑐᑦ ᐊᑐᖅᑎᓪᓗᒋᑦ; ᓴᐸᑎᐅᓕᕌᖓᓪᓕ ᐅᒃᑯᐃᓐᖔᖅᑐᒃᓴᐅᕗᖅ ᑕᖅᑭᓂᕋᑖᒥᓗ ᓇᓪᓕᐅᓐᓂᖅᓯᐅᕐᖕᓃᑦ ᐊᑐᓕᕌᖓᑕ. 
2ᐊᖓᔪᖅᑳᖅ ᐃᑎᖅᑐᒃᓴᐅᕗᖅ ᑐᖅᓲᖑᔭᕐᖕᒥᑦ ᓯᓚᕙᓯᖕᓂᖅᓴᒥᑦ, ᓇᖏᖅᑐᒃᓴᐅᕗᖅᓗ ᐃᑎᖅᑕᖅᕕᐅᑉ ᐊᕙᓗᖏᒃᑕ ᓴᓂᐊᓂ. ᑕᕝᕙ ᑐᓂᕐᕈᓯᖅᑎᑦᓯᔨ ᑐᓂᕐᕈᓯᖅᑐᒃᓴᐅᕗᖅ ᐃᑯᐊᓚᑦᓯᓗᓂ ᐃᓅᖃᑎᒌᑦᓯᐊᕐᖕᓂᕐᖕᒧᓪᓗ ᑐᓂᕐᕈᓯᖅᓗᓂ, ᑕᕝᕙᓂᓗ ᐃᑎᖅᑕᖅᕕᐅᑉ ᐅᒃᑯᐊᖃᖅᕕᖓᓂ ᑐᒃᓯᐊᖅᑐᒃᓴᐅᕗᖅ. ᑐᒃᓯᐊᕇᕈᓂ ᐊᓂᔪᒃᓴᐅᕗᖅ, ᐃᑎᖅᑕᖅᕕᒡᓕ ᐅᑯᐊᖅᑕᐅᔪᒃᓴᐅᓐᖏᓚᖅ ᐅᓐᓄᖕᒧᑦ ᑎᑭᓪᓗᒍ. 
3ᓴᐸᑎᐅᓕᕌᖓᑦ ᑕᖅᑮᓚᓪᓗᐊᒥᓗ ᓇᓪᓕᐅᓐᓂᖅᓯᐅᖅᕕᐅᓕᕌᖓᑦ ᐃᓄᐃᑦ ᐃᑎᖅᑕᖅᕕᐅᑉ ᓵᖓᓃᓪᓗᑎᒃ ᑐᒃᓯᐊᖃᑦᑕᖅᑐᒃᓴᐅᕗᑦ ᐊᑕᓂᕐᖕᒧᑦ. 
4ᓴᐸᑎᐅᓕᕌᖓᑦ ᐊᖓᔪᖅᑳᖅ ᐊᑕᓂᕐᖕᒧᑦ ᑐᓂᕐᕈᓯᖅᑐᒃᓴᐅᕗᖅ ᐃᑯᐊᓚᑎᑕᒃᓴᓂᒃ ᐱᖓᓲᔪᖅᑐᓂᒃ ᓄᕐᕋᐅᔭᕐᖕᓂᒃ ᖃᓄᐃᓗᑕᖃᖏᑦᑐᓂᒃ ᐊᑕᐅᓯᕐᖕᒥᒡᓗ ᓰᐱᐅᑉ ᐊᖑᓴᓪᓗᖓᓂᒃ ᖃᓄᐃᓗᑕᖃᖏᑦᑐᒥᒃ; 
5ᓰᐱᐅᑉ ᐊᖑᓴᓪᓗᖓᓂᒃ ᑐᓂᕐᕈᓯᓕᕈᓂ ᖃᑦᑕᐅᔭᐅᑉ ᓇᑉᐸᓪᓗᐊᖓᑐᑦ ᐊᖏᑎᒋᔪᒥᒃ ᓂᐊᖂᔭᒃᓴᒥᒃ ᐱᖃᓯᐅᑦᔨᔪᒃᓴᐅᕗᖅ, ᓄᕐᕋᐅᔭᕐᖕᓂᒡᓗ ᑐᓂᕐᕈᓯᓕᕈᓂ ᑐᓂᖃᓯᐅᑎᔪᓐᓇᖅᑕᓕᒫᒥᓂᒃ ᑐᓂᖃᓯᐅᑦᔨᔪᓐᓇᖅᐳᖅ, ᑐᓂᕐᕈᑎᒋᔭᖏᑦ ᐃᓚᖃᖅᓗᑎᒃ ᖃᑦᑕᐅᔭᐅᑉ ᓇᑉᐸᓪᓗᐊᖓᑎᑑᖅᑐᒥᒃ ᓂᐊᖂᔭᒃᓴᒥᒃ ᐸᐅᕐᖎᓪᓗ ᐅᖅᓱᖓᓂᒃ ᐅᖅᓱᒃᓴᖃᐅᑎᑎᑐᑦ ᐱᖓᓱᑎᑐᑦ ᐊᖏᑎᒋᔪᒥᒃ. 
6ᑕᖅᑮᓚᓪᓗᐊᒥᒃ ᓇᓪᓕᐅᓐᓂᖅᓯᐅᖅᑎᓪᓗᒋᑦ ᑐᓂᕐᕈᓯᖅᑐᒃᓴᐅᕗᖅ ᐃᒻᒧᒃᓯᐅᒐᐅᑉ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ ᖃᓄᐃᓗᑕᖃᖏᑦᑐᒥᒃ, ᓄᕋᐅᔭᕐᖕᓂᒡᓗ ᐱᖓᓲᔪᖅᑐᓂᒃ, ᓰᐲᓪᓗ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᖃᓄᐃᓗᑕᖃᖏᑦᑐᓂᒃ. 
7ᐊᖑᓴᓪᓗᕐᖕᒥᒃ ᓰᐲᓪᓗ ᐊᖑᓴᓪᓗᖓᓂᒃ ᑐᓂᓯᓕᕈᓂ ᐃᓚᖃᖃᑦᑕᖅᑐᒃᓴᐅᕗᑦ ᖃᑦᑕᐅᔭᐅᑉ ᓇᑉᐸᓪᓗᐊᖓᓂᒃ ᓂᐊᖂᔭᒃᓴᒥᒃ, ᓄᕐᕋᐅᔭᕐᖕᓂᒃ ᑐᓂᓯᓕᕈᓂ ᐃᓚᖃᖃᑦᑕᖅᑐᒃᓴᐅᕗᖅ ᐊᖓᔪᖅᑳᑉ ᑐᓂᔪᓐᓇᖅᑕᓕᒫᖏᓐᓂᒃ, ᐃᓚᖃᖅᑎᓪᓗᒋᑦ ᐸᐅᕐᖎᑦ ᐅᖅᓱᖓᓂᒃ ᐅᖅᓱᒃᓴᖃᐅᑎᑎᑐᑦ ᐱᖓᓱᑎᑐᑦ ᐊᖏᑎᒋᔪᓂᒃ ᓂᐊᖂᔭᒃᓴᓂᒡᓗ ᖃᑦᑕᐅᔭᐅᑉ ᓇᑉᐸᓪᓗᐊᖓᑎᑐᑦ ᐊᖏᑎᒋᔪᓂᒃ. 
8ᐊᖓᔪᖅᑳᖅ ᐃᑎᖅᑕᖅᕕᐅᑉ ᑐᖅᓲᖑᔭᖓᒍᑦ ᐃᑎᕈᓂ, ᐊᓂᔪᒃᓴᐅᕗᖅ ᑕᕝᕘᓇᑦᓮᓐᓇᖅ ᐃᑎᖅᕕᒋᓚᐅᖅᑕᒥᒍᑦ.
9ᐃᓄᐃᓪᓕ ᐊᑕᓂᕐᖕᒧᐊᕈᑎᒃ ᓇᓪᓕᐅᓐᓂᖅᓯᐅᕐᖕᓇᐅᑎᓪᓗᒍ, ᐅᓐᓄᐊᓪᓗᐊᑉ ᓇᓛᓃᑦᑐᒃᑯᑦ ᐃᑎᖅᑐᕕᓃᑦ ᐊᓂᔪᒃᓴᐅᕗᑦ ᐅᓪᓗᓪᓗᐊᑉ ᓇᓛᓃᑦᑐᒃᑯᑦ ᐃᑎᖅᑕᖅᕕᒃᑯᑦ; ᐅᓪᓗᓪᓗᐊᓪᓗ ᓇᓛᓃᑦᑐᒃᑯᑦ ᐃᑎᖅᑐᕕᓃᑦ ᐅᓐᓄᐊᓪᓗᐊᑉ ᓇᓛᓃᑦᑐᒃᑯᑦ ᐊᓂᔪᒃᓴᐅᕗᑦ; ᓇᓪᓕᐊᑦ ᐃᑎᖅᕕᒋᓚᐅᖅᑕᒥᒍᑦ ᐊᓂᔪᒃᓴᐅᓐᖏᓚᖅ, ᐃᑎᖅᕕᒋᓚᐅᑕᖏᑕᓕ ᐊᑭᓪᓗᐊᖓᒍᑦ ᐊᓂᔪᒃᓴᐅᕗᑦ. 
10ᐃᓄᐃᑦ ᐃᑎᓕᖅᐸᑕ ᐊᖓᔪᖅᑳᖅ ᐃᑎᖃᑕᐅᔪᒃᓴᐅᕗᖅ ᐊᑕᐅᑦᓯᒃᑯᑦ ᐃᑎᖃᑎᒋᓗᒋᑦ; ᐊᓂᓕᖅᐸᑕᓗ ᐊᓂᖃᑕᐅᖕᒥᓗᓂ. 
11ᓇᓪᓕᐅᓐᓂᖅᓯᐅᖅᕖᑦ ᓇᓪᓕᐅᓯᒪᑎᓪᓗᒋᑦ ᐊᖑᓴᓪᓗᕐᖕᒥᒃ ᑐᓂᕐᕈᓯᕐᖕᓂᐊᖅᑎᓪᓗᒋᑦ ᓰᐱᐅᓪᓘᓐᓃᑦ ᐊᖑᓴᓪᓗᖓᓂᒃ ᓂᐊᖂᔭᒃᓮᑦ ᑐᓂᕐᕈᑕᐅᓂᐊᖅᑐᖅ ᖃᑦᑕᐅᔭᐅᑉ ᓇᑉᐸᓪᓗᐊᖓᑐᑦ ᐊᖏᑎᒋᔪᒃᓴᐅᕗᖅ, ᓄᕐᕋᐅᔭᕐᖕᓂᒃ ᑐᓂᕐᕈᑎᖃᖅᑎᓪᓗᒋᑦ ᑐᓂᔪᓐᓇᖅᑕᓕᒫᒥᖕᓂᒃ ᑐᓂᓯᔪᒃᓴᐅᕗᑦ, ᐃᓚᖃᖅᑎᓪᓗᒋᑦ ᓇᐹᖅᑑᑉ ᐅᖅᓱᖓᓂᒃ ᐅᖅᓱᒃᓴᖃᐅᑎᑎᑐᑦ ᐱᖓᓱᑎᑐᑦ ᐊᖏᑎᒋᔪᒥᒃ.
12ᐊᖓᔪᖅᑳᖅ ᐃᓱᒪᖅᓱᖅᓗᓂ ᑐᓂᕐᕈᑎᒋᔪᒪᔭᒥᓂᒃ ᑐᓂᓯᔪᒪᒃᐸᑦ ᐊᑕᓂᕐᖕᒧᑦ, ᐃᑯᐊᓚᑎᑕᒃᓴᒥᒃ ᐃᓅᖃᑎᖃᑦᓯᐊᕐᖕᓂᕐᖕᒧᖔᔪᒥᒡᓘᓐᓃᑦ ᐃᑎᖅᑕᖅᕕᒃᑯᑦ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᒃᑯᑦ ᐃᑎᖅᑐᒃᓴᐅᕗᖅ; ᑐᓂᕐᕈᓯᖅᑐᒃᓴᐅᕗᖅᓗ ᓴᐸᑎᒥ ᑐᓂᕐᕈᓯᖅᓗᓂ ᐱᐅᓯᕆᕙᒃᑕᒥᑐᑦ. ᐱᔭᕇᕈᓂ ᑕᕝᕙᓐᖓᑦ ᐊᓂᔪᒃᓴᐅᕗᖅ, ᐊᓂᔭᕇᖅᐸᓪᓗ ᐃᑎᖅᑕᖅᕕᒃ ᐅᒃᑯᐊᖅᑕᐅᔪᒃᓴᐅᕗᖅ.”
13“ᖃᐅᑕᒫᑦ ᓄᕐᕋᐅᔭᕐᖕᒥᒃ ᐊᑕᐅᓯᕐᖕᒥᒃ ᐊᕐᕌᒍᓕᖕᒥᒃ ᐊᑐᐃᓐᓇᕈᐃᔪᒃᓴᐅᕗᖅ ᖃᓄᐃᓗᑕᖃᖏᑦᑐᒥᒃ ᐃᑯᐊᓚᑎᑕᐅᓗᓂ ᐊᑕᓂᕐᖕᒧᑦ ᑐᓂᕐᕈᑕᐅᖁᓪᓗᒍ; ᖃᐅᑕᒫᑦᓯᐊᖅ ᐊᑐᐃᓐᓇᕈᐃᖃᑦᑕᖅᑐᒃᓴᐅᕗᖅ ᐅᓪᓛᑕᒫᑦ. 
14ᐅᓪᓛᑕᒫᓪᓗ ᓂᐊᖂᔭᒃᓴᒥᒃ ᑕᓪᓕᒪᓂᒃ ᐅᖁᒤᓐᓂᓕᖕᒥᒃ ᑐᓂᕐᕈᓯᕐᖕᓃᑦ ᐃᓚᒃᓴᖏᓐᓂᒃ ᐸᐅᕐᖎᓪᓗ ᐅᖅᓱᖓᓂᒃ ᐅᖅᓱᒃᓴᖃᐅᑎᑎᑐᑦ ᐊᖏᑎᒋᔪᒥᒃ ᐃᓚᓕᐅᑎᔪᒃᓴᒥᒃ ᓂᐊᖂᔭᒃᓴᒧᑦ ᑐᓂᕐᕈᓯᕈᑕᐅᓗᑎᒃ ᐊᑕᓂᕐᖕᒧᑦ ᐊᑐᐃᓐᓇᕈᐃᖃᑦᑕᖅᑐᒃᓴᐅᕗᖅ; ᑕᒪᑦᔭ ᑐᓂᕐᕈᓯᕐᖕᓂᕐᖕᒧᑦ ᐃᑯᐊᓚᑎᑕᒃᓴᒧᑦ ᒪᓕᒐᒃᓮᑦ ᐊᑐᖅᑕᐅᔪᒃᓴᐅᔪᑦ ᑍᒪᓐᖓᓕᒫᖅ. 
15ᑍᒫᒃ ᓄᕐᕋᐅᔧᑦ, ᓂᐊᖂᔭᒃᓮᓪᓗ, ᐸᐅᕐᖎᓪᓗ ᐅᖅᓱᖏᑦ ᐊᑕᓂᕐᖕᒧᑦ ᐊᑐᐃᓐᓇᕈᖅᑕᐅᖃᑦᑕᖅᑐᒃᓴᐅᕗᑦ, ᐅᓪᓛᑕᒫᑦᓯᐊᖅ, ᐃᑯᐊᓚᑎᑕᐅᓗᑎᒃ ᑐᓂᕐᕈᑎᒃᓴᐅᖁᓪᓗᒋᑦ.”
16“ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᐊᖓᔪᖅᑳᖅ ᓄᓇᖁᑎᒥ ᐃᓚᖓᓂᒃ ᐃᕐᖕᓂᕐᖕᒥᓄᑦ ᑐᓂᕐᕈᑎᖃᖅᐸᑦ, ᐃᕐᖕᓂᖓᑕ ᑭᖑᕚᖏᑕᓗ ᓄᓇᖁᑎᑖᕆᔭᒃᓴᕆᕚᑦ, ᑭᖑᕐᖑᑎᓕᖅᓗᒍ. 
17ᐊᖓᔪᖅᑳᖅᓕ ᐱᔨᒥ ᐃᓚᖓᓐᓄᑦ ᓄᓇᖁᑎᒥᓂᒃ ᑐᓂᕐᕈᑎᖃᖅᐸᑦ, ᑖᑦᓱᒪ ᐱᔨᐅᑉ ᓄᓇᖁᑎᒋᔭᒃᓴᕆᕚ; ᑭᓯᐊᓂᓕ ᐅᑎᖅᑎᑦᓯᕕᒃᓴᖅ ᓇᓪᓕᐅᑎᒃᐸᑦ ᐅᑎᖅᑎᑦᓴᕆᐊᖃᕋᔭᖅᐹ ᐊᖓᔪᖅᑳᒥᓄᑦ; ᐃᕐᖕᓂᖏᓐᓄᑐᐊᖅ ᓄᓇ ᑐᓂᕐᕈᑕᐅᓯᒪᔪᖅ ᑭᖑᕐᖑᑎᔭᐅᔪᒃᓴᐅᖕᒪᑦ. 
18ᐊᖓᔪᖅᑳᖅᓕ ᐃᓄᐃᑦ ᓄᓇᖁᑎᖓᓂᒃ ᓇᓪᓕᐊᓐᓂᒡᓘᓐᓃᑦ ᓄᓇᖁᑎᑖᖅᑐᒃᓴᐅᓐᖏᓚᖅ, ᓄᓇᖃᑎᒋᔭᐅᔪᒥᒃ ᐊᖅᓵᖅᓯᓗᓂ; ᓄᓇᒥᒡᓕ ᑐᓂᓯᓂᐊᕈᓂ ᐃᕐᖕᓂᕐᖕᒥᓄᑦ ᓄᓇᖁᑎᒥᓂᒃ ᑭᓯᐊᓂ ᑐᓂᓯᔪᒃᓴᐅᕗᖅ, ᐃᓄᖁᑎᓐᓂᒃ ᐅᖁᒤᒃᓴᖅᑎᑦᓯᖁᓇᒍ ᓄᓇᖁᑎᖏᓐᓂᒃ ᓄᓇᖁᑎᑖᕐᖕᓂᕐᖕᒧᑦ.”
19ᑕᕝᕙ ᐃᑎᖅᑕᖅᕕᖕᒧᐊᕈᑎᓪᓗᖓ ᐃᑎᖅᑎᑉᐹᖓ ᐃᑎᖅᑕᖅᕕᒃᑯᑦ, ᐃᒡᓗᕈᓯᕐᖕᒧᐊᕈᑎᓪᓗᖓᓗ ᐅᓐᓄᐊᓪᓗᐊᑉ ᓇᓛᓄᑦ ᓵᓐᖓᔪᒧᑦ ᑐᓂᕐᕈᓯᖅᑎᑦᓯᔨᓄᑦ ᐃᒡᓗᕈᓯᕆᔭᐅᔪᒃᓴᓄᑦ ᐃᑦᔪᕐᖕᓁᑦᑐᓄᑦ; ᑕᕝᕙᓂᓗ ᑕᑯᕗᖓ ᑖᕙᓂ ᓯᕿᓂᐅᑉ ᓂᐱᕕᐊᑕ ᓇᓛᓃᑦᑑᒥᒃ. 
20ᐅᖃᐅᑎᕚᖓᓗ, “ᐅᕙᓂ ᑐᓂᕐᕈᓯᖅᑎᑦᓯᔩᑦ ᐆᑦᓯᔪᒃᓴᐅᕗᑦ ᓂᕿᓂᒃ ᐸᓯᔭᒃᓴᐅᓂᕐᖕᒧᑦ ᐊᑭᓕᐅᑎᒃᓴᒧᑦ ᑐᓂᕐᕈᑕᐅᔪᕕᓂᕐᖕᓂᒃ ᐊᔪᕐᖕᓂᕐᖕᒧᓪᓗ ᑐᓂᕐᕈᑕᐅᔪᕕᓂᕐᖕᓂᒃ, ᑕᕝᕙᓂᓗ ᓂᐊᖂᔭᒃᓴᓂᒃ ᑐᓂᕐᕈᑕᐅᔪᕕᓂᕐᖕᓂᒃ ᐆᑦᓯᓗᑎᒃ, ᐃᑦᔪᕐᖕᓁᑎᑕᐅᓯᒪᔪᑦ ᐊᓐᓂᑦᔭᐅᖁᓇᒋᑦ ᑐᖅᓲᖑᔭᕐᖕᒧᑦ ᓯᓚᕙᓯᖕᓂᖅᓴᒧᑦ ᐃᓄᐃᑦ ᖃᓄᐃᓐᓇᖅᑐᒧᐊᖅᑎᑕᐅᖁᓇᒋᑦ.”
21ᐊᓂᑎᒃᑭᕚᖓᓗ ᑐᖅᓲᖑᔭᕐᖕᒧᑦ ᓯᓚᕙᓯᖕᓂᖅᓴᒧᑦ, ᑕᑯᑎᑉᐹᖓᓗ ᑐᖅᓲᖑᔭᐅᑉ ᑎᕆᖅᑯᖏᓐᓂᒃ ᓯᑕᒪᓂᒃ; ᑖᒃᑯᐊᓗ ᑎᕆᖅᑯᖏᑦ ᐊᑐᓂᑦ ᑐᖅᓲᖑᔭᖃᖅᐳᑦ.
22ᑎᕆᖅᑯᖏᓪᓗ ᐊᑐᓂᑦ ᓂᕈᑭᑦᑐᓂᒃ ᑐᖅᓲᖑᔭᖃᖅᐳᑦ, 68-ᓂᒃ ᐃᑎᒐᖕᓂᒃ ᑐᑭᒧᖃᖅᓗᑎᒃ 48-ᓂᒡᓗ ᓴᓂᒧᑐᓂᖃᖅᐳᑦ. 
23ᐃᓗᖏᑦ ᐊᑐᓂᑦ ᐅᔭᕋᖕᓂᒃ ᐊᕙᓗᓕᐅᖅᓯᒪᕗᑦ, ᐊᑐᓂᓪᓗ ᐊᕙᓗᖏᓐᓄᑦ ᐊᒃᑐᐊᔪᓂᒃ ᐃᑯᐊᓚᑦᓯᕕᖃᖅᐳᑦ ᓂᕿᓕᐅᖅᕕᖃᖅᑐᓂᒃ ᐊᑖᒍᑦ. 
24ᑕᕝᕙ ᐅᖃᐅᑎᕚᖓ, “ᑖᒃᑯᐊ ᑕᕝᕙ ᑐᒃᓯᐊᖅᕕᒡᔪᐊᕐᖕᒥ ᐱᓇᓱᐊᖅᑎᓄᑦ ᐃᒐᕕᐅᖃᑦᑕᕐᖕᓂᐊᖅᑐᑦ ᐃᓄᖕᓄᑦ ᑐᓂᕐᕈᑕᐅᓯᒪᔪᓕᒫᓂᒃ.”
