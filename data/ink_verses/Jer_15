1ᑕᕝᕙ ᐊᑕᓂᐅᑉ ᐅᖃᖅᕕᒋᕚᖓ, “ᒨᓯᓯᓗ ᓴᒧᐃᓕᓗ ᐅᕙᓐᓄᑦ ᕿᓄᒐᔭᕋᓗᐊᖅᐸᑎᒃ, ᑖᒃᑯᐊ ᐃᓅᖃᑎᒌᑦ ᓂᑲᒋᓕᕋᔭᓐᖏᓚᒃᑲ, ᑕᑯᓐᓇᕈᒪᖏᓐᓇᒃᑭᑦ ᓇᔪᖅᑕᓐᓂᑦ ᐊᐅᓪᓚᖁᓚᐅᒃᑭᑦ. 
2ᐊᐱᕆᔭᐅᒍᕕᑦ, ‘ᓇᒧᓐᖓᕐᖕᓂᐊᕋᑦᑕᓖ?’ ᐅᖃᐅᑎᓂᐊᖅᐸᑎᑦ, ‘ᐃᒫᒃ ᐊᑕᓂᖅ ᐅᖃᖅᐳᖅ:
3ᓯᑕᒪᓂᒃ ᐊᑦᔨᒌᖏᑦᑐᓂᒃ ᐊᓯᕈᐃᔪᒃᓴᓂᒃ ᑎᑭᑎᑦᓯᓂᐊᖅᐳᖓ, ᐊᑕᓂᖅ ᐅᖃᖅᐳᖅ, ᓴᕕᒡᔪᐊᒥᒃ ᑐᖁᑦᓯᑦᔪᑎᒃᓴᒥᒃ, ᕿᒻᒥᓂᒡᓗ ᑎᒥᖏᑦ ᐅᓂᐊᖅᑕᐅᓗᑎᒃ ᓂᕆᔪᒃᓴᓂᒃ, ᑎᖕᒥᐊᓂᒡᓗ ᑎᒥᕕᓂᕐᖕᓂᒃ ᓂᕆᔪᒃᓴᓂᒃ, ᐆᒪᔪᓂᒡᓗ ᓄᔪᐊᖅᑕᓂᒃ ᑎᒥᕕᓂᕐᖕᓂᒃ ᓂᕆᔪᒃᓴᓂᒃ ᓄᖑᑕᐅᖁᓪᓗᒋᑦ. 
4ᐊᖓᔪᖅᑳᖅᔪᐊᓄᑦ ᓄᓇᖅᔪᐊᓕᒫᒥ ᑲᑉᐱᐊᓲᑎᒃᓴᐅᑎᓐᓂᐊᖅᐸᒃᑲ ᐊᖓᔪᖅᑳᖅᔪᐊᑉ ᒫᓇᓯᐅᑉ ᕼᐃᔨᑬᐊᐅᑉ ᐃᕐᖕᓂᖓᑕ ᐱᓂᐊᕐᖕᓂᕆᓚᐅᖅᑕᖏᑦ ᔪᕉᓴᓚᒧᑦ ᐱᑦᔪᑎᒋᓗᒋᑦ.
5ᑭᒃᑯᓐᓄᓪᓕ ᓇᒡᓕᒋᔭᐅᓂᐊᖅᐱᓰ, ᔪᕉᓴᓚᒥᐅᑕᐅᔪᓯ?
6ᓇᕐᕈᒋᓕᓚᐅᕋᑦᓯᓐᖓ, ᐊᑕᓂᖅ ᐅᖃᖅᐳᖅ, ᐅᕙᓐᓂᒃ ᑐᓄᐃᒐᑦᓯ;
7ᐱᕈᖅᓰᕕᓕᕆᔩᑦ ᓴᓃᔭᐅᑎᖏᓐᓄᑦ ᑎᒃᑕᐅᕋᖅᑎᑦᓱᒫᖅᐸᑦᓯ
8ᐅᐃᒡᒐᕐᖕᓂᖁᑎᖏᑦ ᐅᓄᕐᖕᓂᖅᓴᐅᓂᐊᖅᐳᑦ ᓯᐅᕋᕐᖕᓂᑦ ᓯᒡᔭᒦᑦᑐᓂᑦ;
9ᐊᕐᖕᓇᖅ 7-ᓂᒃ ᕿᑐᕐᖓᓕᒃ ᓄᑮᕈᑎᓂᐊᖅᐳᖅ ᐊᓂᕐᖕᓇᖏᖅᓗᓂᓗ;
10ᑲᑉᐱᐊᓐᓇᒦᒃ, ᐊᓈᓇᒪ ᕿᑐᕐᖓᖅᑖᕆᓚᐅᕐᖕᓂᕐᖕᒪᖓ, ᐃᓅᓕᕋᒪ ᐊᒃᓱᕈᕐᖕᓇᓗᐊᖅᑐᒥᒃ, ᑮᓇᐅᔭᓂᒃ ᐊᑐᖅᑐᐊᓚᐅᖅᓯᒪᓇᖓ ᐊᑐᖅᕕᖃᓚᐅᖅᓯᒪᓇᖓᓗ, ᐅᕙᓐᓂᒡᓕ ᐅᖃᕐᖕᓂᖅᓘᑎᖃᓕᖅᐳᑦ. 
11ᐊᑕᓃᖅ ᑍᒤᓕᖅᓕ, ᐱᐅᔪᒥᒃ ᐱᓇᓱᐊᓚᐅᖏᒃᑯᒪ ᐃᓕᖕᓄᑦ, ᑐᒃᓯᐊᓚᐅᖏᒃᑯᒪᓗ ᐃᓕᖕᓄᑦ ᐊᑭᕋᖅᑐᖅᑐᑦ ᐱᑦᔪᑎᒋᓗᒋᑦ ᑲᑉᐱᐊᓇᖅᑐᖃᓕᖅᑎᓪᓗᒍ ᐅᖁᒤᑦᑐᖃᓕᖅᑎᓪᓗᒍᓗ. 
12ᐃᓄᒃ ᓱᕅᔪᓐᓇᖅᐹ? ᓴᕕᕋᔮᓗᖕᒥᒃ ᑲᓐᓄᔭᒥᒃ ᐃᓚᖃᖅᑐᒥᒃ? ᐅᓐᓄᐊᓪᓗᐊᑉ ᓇᓛᓂᒥᐅᓂᑦ ᐱᓯᒪᔪᒥᒃ?
13“ᐊᒃᓗᐃᑦᔪᑎᓯ ᐱᒃᑯᒥᓇᖅᑐᖁᑎᓯᓗ ᓇᒡᕚᖅᑕᒐᒃᓴᐅᔪᒫᖅᐳᑦ, ᐊᑭᖃᖏᓪᓗᑎᒃ, ᐊᔪᖅᑐᓕᓂᓯ ᐱᓪᓗᒋᑦ ᓄᓇᒋᔭᓕᒫᑦᓯᓐᓂ. 
14ᓯᐊᓛᕆᔭᐅᓕᕈᒫᖅᐳᓯ ᐊᑭᕋᑦᓯᓐᓄᑦ ᓄᓇᒋᓚᐅᖅᓯᒪᓐᖏᑕᑦᓯᓐᓂ, ᓂᓐᖓᐅᓯᕋ ᐃᑯᐊᓛᖅᑐᑎᑐᑦ ᐃᑯᐊᓚᔪᒫᕐᖕᒪᑦ ᐃᓱᖃᖏᑦᑐᒧᑦ.
15ᐊᑕᓃᖅ ᖃᐅᔨᒪᑦᓯᐊᕋᕕᑦ, ᐃᖅᑲᐅᒪᓗᖓ ᐅᐸᓚᐅᓐᖓ, ᐊᑭᕋᖅᑐᖅᑎᒃᑲ ᐊᑭᓂᐊᖅᕕᒋᓚᐅᒃᑭᑦ, ᕿᓄᐃᓵᕈᓐᓇᕐᖕᓂᓐᓄᑦ ᐊᐅᓪᓚᕈᑦᔭᐅᑎᑦᑍᓕᓐᖓ; ᐅᖁᒤᒃᓴᖅᑎᑕᐅᓂᕋ ᐃᓕᖕᓂᒃ ᐱᑦᔪᑎᖃᕐᖕᓂᖓ ᖃᐅᔨᒪᕙᑦ. 
16ᐅᖃᐅᑎᒐᕕᖓ ᐅᖃᐅᓯᕆᔭᑎᑦ ᐆᒻᒪᒻᒥᐅᑕᖅᑖᕆᓚᐅᖅᐸᒃᑲ, ᖁᕕᐊᓲᑎᒃᓴᖅᑖᕆᓪᓗᒋᓪᓗ ᐃᓗᒃᑯᑦ, ᕾᖁᔭᐅᓯᒪᒐᒪ ᐊᑎᒃᑯᑦ, ᐊᑕᓃᖅ ᕿᓚᖕᒥᐅᒐᓴᒡᔪᐃᑦ ᒎᑎᖓᑦ. 
17ᖁᕕᐊᓱᒃᑐᑦ ᐃᒃᓯᕙᖃᑎᒋᓚᐅᓐᖏᓚᒃᑲ, ᖁᕕᐊᓱᓚᐅᓐᖏᓚᖓᓘᓐᓃᑦ; ᐃᓄᑑᓪᓗᖓ ᐃᒃᓯᕙᓚᐅᖅᐳᖓ, ᕾᖁᔭᐅᓯᒪᓂᕋ ᐃᓕᖕᓄᑦ ᐱᑦᔪᑎᒋᓪᓗᒍ, ᓂᓐᖓᐅᒪᓂᕐᖕᒥᒃ ᑕᑕᑎᓚᐅᕋᕕᖓ. 
18ᓱᖕᒪᓪᓕ ᐋᓐᓂᐊᓂᕋ ᓄᖅᑲᕈᓐᓇᓐᖏᓚᖅ, ᐃᑭᓕᖅᑕᐅᓂᒃᑲᓗ ᒪᒥᑦᓱᓐᓇᕋᑎᒃ, ᐊᖅᑮᔪᒪᓐᖏᓚᑏᑦ? ᑰᒃᑎᑐᑦ ᐃᒤᕈᓯᒪᔪᑎᑐᑦ ᐅᕙᓐᓄᑦ ᑍᒤᑦᑑᓂᐊᖅᐲᑦ?”
19ᑍᒤᒻᒪᑦ ᐊᑕᓂᖅ ᐃᒫᒃ ᐅᖃᖅᐳᖅ: “ᐅᕙᓐᓄᑦ ᐅᑎᕈᕕᑦ ᑕᕝᕙ ᐅᑎᖅᑎᓐᓂᐊᖅᐸᒋᑦ, ᐱᔨᑦᓯᓕᕐᖕᓂᐊᕋᕕᖓ, ᐊᑐᕐᖕᓇᖅᑐᓂᒡᓗ ᐅᖃᓪᓚᖃᑦᑕᓕᕐᖕᓂᐊᕋᕕᑦ, ᐊᑐᕐᖕᓇᖏᑦᑐᓂᒃ ᐅᖃᐅᓯᖃᕈᓐᓃᖅᓗᑎᑦ, ᖃᓂᕆᓕᕐᖕᓂᐊᕆᕙᒋᑦ, ᑖᒃᑯᓄᖓ ᐅᐸᒃᑕᐅᔪᒫᖅᐳᑎᑦ, ᑖᒃᑯᓄᖓᓕ ᐅᐸᒍᑎᔭᕆᐊᖃᕐᖕᓂᐊᓐᖏᓚᑎᑦ. 
20ᐃᒡᓗᒐᓮᑦ ᐊᕙᓗᖅᔪᐊᖏᑎᑐᑦ ᑍᒤᑦᑑᑎᓐᓂᐊᖅᐸᒋᑦ ᐃᓄᖕᓄᑦ, ᐊᕙᓗᖅᔪᐊᑎᑐᑦ ᐱᔭᐅᓐᓇᖏᑦᑐᑎᑐᑦ ᑲᓐᓄᔭᒥᑦ ᓴᓇᔭᐅᓯᒪᔪᑎᑐᑦ, ᐃᓕᖕᓂᒃ ᐱᓇᓱᐊᕋᓗᐊᕈᑎᒃ ᓵᓚᖃᕐᖕᓂᐊᓐᖏᓚᑦ, ᐅᕙᖓ ᓇᔪᕐᖕᓂᐊᕋᒃᑭᑦ ᓴᐳᑎᓂᐊᖅᐸᒋᑦ ᐱᐅᓕᓗᑎᓪᓗ.” ᐊᑕᓂᖅ ᐅᖃᖅᐳᖅ. 
21“ᓴᐳᑎᓂᐊᖅᐸᒋᑦ ᐊᔪᖅᑐᓕᔪᑦ ᐊᒡᒐᖏᓐᓂᑦ, ᐱᐅᓕᓗᑎᓪᓗ ᐊᑐᖏᑦᑐᓕᔪᓂᑦ.”
