1ᑕᑯᓴᕋᒪᓗ, ᑕᑯᕗᖓ, ᓄᕐᕋᐅᔭᕐᖕᒥᒃ ᖃᖅᑲᒥ ᓮᐅᓂᒥ ᓇᖏᖅᑐᒥᒃ, ᐃᓚᖃᖅᓗᓂ 144,000-ᓂᒃ ᐊᑎᖓᓂᒃ ᐊᑖᑕᖓᑕᓗ ᐊᑎᖓᓂᒃ ᑎᑎᕋᖅᕕᐅᓯᒪᔪᓂᒃ ᖃᐅᖏᑎᒍᑦ. 
2ᓂᐱᒥᒡᓗ ᕿᓚᖕᒥᑦ ᑐᓴᖅᐳᖓ ᐃᒪᖅᔪᐃᑦ ᐃᒃᑑᓕᔮᕐᖕᓂᖏᑎᑐᑦ ᑍᒤᑦᑐᒥᒃ ᑲᓪᓕᖅᑐᑎᑐᓪᓗ ᓂᐱᖅᔪᐊᖃᖅᐳᖅ; ᓂᐱᓗ ᑐᓴᖅᑕᕋ ᕼᐋᕐᐲᑦ ᑯᑭᑦᑕᐸᐅᑎᐅᔧᑦ ᓂᓪᓕᐊᑎᑕᐅᓂᖏᑎᑐᑦ ᑐᓴᖅᓴᐅᕗᖅ. 
3ᐃᓐᖏᖅᐳᓪᓗ ᐃᓐᖏᕈᒻᒥᒃ ᓄᑖᒥᒃ ᐃᒃᓯᕙᐅᑕᖅᔪᐊᑉ ᓵᖓᓂ ᐆᒪᔪᓪᓗ ᓯᑕᒪᑦ ᐊᖓᔪᖅᑳᖑᔪᓪᓗ ᓵᖏᓐᓂ. 144,000-ᐃᑦ ᐊᓯᖏᓐᓄᑦ ᐃᓕᑕᐅᔪᓐᓇᖏᑦᑐᒥᒃ ᐃᓐᖏᖅᐳᑦ ᑖᒃᑯᐊ ᐊᑭᓕᖅᑕᐅᓪᓗᑎᒃ ᐅᑎᖅᑎᑕᐅᓯᒪᔪᑦ ᓄᓇᖅᔪᐊᕐᖕᒥᑦ. 
4ᑖᒃᑯᐊᓗ ᐃᒻᒥᖕᓂᒃ ᓴᓗᒤᓕᑎᓚᐅᓐᖏᓚᑦ ᐊᕐᖕᓇᓄᑦ, ᐃᒻᒥᖕᓂᒃ ᐃᑦᔪᕐᖕᓁᑎᓐᓇᒥᒃ; ᓄᕐᕋᐅᔭᖅ ᒪᓕᖃᑦᑕᖅᐹᑦ ᓇᒧᑐᐃᓐᓇᖅ ᐂᓕᕌᖓᑦ; ᑖᒃᑯᐊ ᐊᑭᓕᖅᑕᐅᓪᓗᑎᒃ ᐅᑎᖅᑎᑕᐅᓯᒪᕗᑦ ᐃᓅᖃᑎᓕᒫᒥᖕᓂᑦ ᓯᕗᓪᓕᖅᐹᖑᕗᑦ ᒎᑎᒧᑦ ᓄᕐᕋᐅᔭᕐᖕᒧᓪᓗ ᑐᓂᕐᕈᑕᐅᓯᒪᔪᓂᑦ, 
5ᓱᓕᖏᑦᑐᒥᒃ ᐅᖃᖅᑎᓪᓗᒋᑦ ᖃᐅᔨᔭᐅᓯᒪᓐᖏᓚᑦ, ᐸᓯᔭᒃᓴᐅᓂᖃᖏᑦᑐᑦ.
6ᑭᖑᓂᖓᒍᑦ ᑕᑯᒋᕗᖓ ᐂᖏᓕᒥᒃ ᓯᓚᒃᑯᑦ ᖁᕝᕙᓯᓈᖅᓗᓂ ᖃᖓᑕᔪᒥᒃ, ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᓄᖑᓱᐃᑦᑐᓂᒃ ᐅᖃᐅᓯᒃᓴᓕᒃ ᓄᓇᖅᔪᐊᕐᖕᒥᐅᓄᑦ, ᐃᓅᖃᑎᒌᒡᔪᐊᓕᒫᓄᑦ ᑭᖑᕚᕇᓄᑦ ᐅᖃᐅᓯᖃᑎᒌᖏᑦᑐᓄᑦ ᐃᓄᓕᒫᓄᑦ. 
7ᓂᐱᖅᑯᖅᑐᓪᓗᓂᓗ ᐅᖃᖅᐳᖅ, “ᒎᑎ ᐃᓕᕋᒋᓗᒍ ᓂᖅᑐᖅᑕᐅᓕ, ᒫᓐᓇ ᐃᓄᓕᒫᓂᒃ ᐃᖅᑲᖅᑐᐃᓂᒃᓴᖓ ᓇᓪᓕᐅᑎᖕᒪᑦ; ᑐᒃᓯᐊᖅᕕᒋᓯᐅᒃ ᐱᓐᖑᖅᑎᑦᓯᓚᐅᖅᑐᖅ ᕿᓚᖕᒥᒃ ᓄᓇᒥᒡᓗ, ᐃᒪᖅᕕᖕᒥᒡᓗ ᓄᓇᐅᓪᓗ ᐃᓗᐊᓂᑦ ᑰᒃᑐᓂᒃ.”
8ᑕᕝᕙ ᐂᖏᓕᐅᑉ ᐂᑉᐸᖓ ᑭᖑᓂᖓᒍᑦ ᓴᖅᑭᒃᑭᕗᖅ, ᐅᖃᖅᓗᓂᓗ, “ᑲᑕᒃᐳᖅ, ᐹᐱᓘᓂ ᐊᔪᖏᑦᑐᖅᔪᐊᖅ ᑲᑕᒃᐳᖅ, ᐃᓅᖃᑎᒌᒡᔪᐊᓕᒫᓂᒃ ᐃᒥᖅᑎᑦᓯᓯᒪᔪᖅ ᕔᓂᒥᒃ ᓴᓐᖏᔪᒥᒃ ᐃᒃᓯᒎᖅᑎᑦᓯᔪᒥᒃ.”
9ᐂᖏᓕᐅᓪᓗ ᐱᖓᔪᐊᑦ ᑭᖑᓂᖓᒍᑦ ᓴᖅᑭᒃᑭᕗᖅ, ᓂᐱᖅᑯᖅᑐᓪᓗᓂᓗ ᐅᖃᖅᐳᖅ, “ᓇᓪᓕᐊᑦ ᑐᒃᓯᐊᖅᕕᖃᖃᑦᑕᖅᐸᑦ ᐆᒪᔪᐊᓗᖕᒥᒃ ᐊᑦᔨᖓᓂᒡᓘᓐᓃᑦ ᓴᓇᓯᒪᔪᒥᒃ, ᓇᓗᓁᒃᑯᑕᖓᓂᒡᓗ ᖃᐅᕐᖕᒥᒍᑦ ᓇᓗᓁᒃᑯᓯᖅᑕᐅᓯᒪᒃᐸᑦ ᐊᒡᒐᖕᒥᒍᓪᓘᓐᓃᑦ, 
10ᑖᓐᓇᑦᑕᐅᖅ ᐃᒥᖅᑐᒃᓴᐅᕗᖅ ᕔᓂᒥᒃ ᒎᑎᐅᑉ ᓂᓐᖓᐅᓯᖓᓂᒃ ᐃᒪᓕᖕᒥᒃ, ᑯᕕᔭᐅᓯᒪᔪᒥᒃ ᓴᓐᖐᓕᒋᐊᖅᓯᒪᖏᑦᑐᒥᒃ ᒎᑎᐅᑉ ᓂᓐᖓᐅᓯᖓᑕ ᖃᓪᓗᑎᖓᓄᑦ, ᐋᓐᓂᐊᑎᑕᐅᔪᒫᖅᐳᖅ ᐃᑯᒪᒧᑦ ᐳᔪᕐᖕᒧᓪᓗ ᐃᑯᐊᓪᓚᕆᒃᑐᒧᑦ ᖃᒃᑭᓐᓇᖅᑐᒧᑦ ᐂᖏᓖᑦ ᐃᑦᔪᕐᖕᓁᑦᑐᑦ ᓄᕐᕋᐅᔭᐅᓪᓗ ᓵᖓᓂ. 
11ᐳᔪᖅᓗ ᐋᓐᓂᐊᑎᑕᐅᑦᔪᑎᒋᔭᖓᑦ ᖁᒻᒧᐊᖕᓂᐊᖅᐳᖅ ᐃᓱᖃᖏᑦᑐᒥᑦ ᐃᓱᖃᖏᑦᑐᒧᑦ; ᑕᕾᖅᓯᖅᕕᒃᓴᖃᕐᖕᓂᐊᓐᖏᓚᑦ, ᐅᓪᓗᒃᑯᑦ ᐅᓐᓄᐊᒃᑯᓪᓗ, ᐆᒪᔪᐊᓗᖕᒥᒃ ᐊᑦᔨᖓᓂᒡᓗ ᓴᓇᓯᒪᔪᒥᒃ ᑐᒃᓯᐊᖅᕕᖃᖅᐸᒃᑐᑦ, ᓇᓗᓁᒃᑯᓯᖅᑕᐅᓯᒪᔪᓕᒫᑦ ᐆᒪᔪᐊᓘᑉ ᐊᑎᖓᑕ ᓇᓗᓁᒃᑯᑕᖓᓂᒃ.”
12ᑕᕝᕙᓂ ᕿᓄᐃᓵᕐᖕᓂᖃᖁᔭᐅᕗᑦ ᐃᑦᔪᕐᖕᓁᑦᑐᑦ, ᒎᑎᐅᑉ ᐱᖁᔭᖏᓐᓂᒃ ᓈᓚᒃᑐᑦ ᔩᓱᓯᒧᓪᓗ ᐅᒃᐱᕐᖕᓂᕐᖕᒥᖕᓂ ᑲᔪᓯᔪᑦ.
13ᓂᐱᒥᒡᓗ ᕿᓚᖕᒥᑦ ᑐᓴᖅᐳᖓ ᐅᖃᖅᑐᒥᒃ, “ᑎᑎᕋᕆᑦ ᐅᑯᓂᖓ: ᑐᓱᓐᓇᖅᐳᑦ ᐊᑕᓂᖅ ᐱᓪᓗᒍ ᐱᔨᑦᓯᖅᓗᑎᒃ ᑐᖁᔪᑦ.”
14ᑕᑯᓴᕋᒪ, ᑕᑯᒋᑦ ᓄᕗᔭᑕᖃᖅᐳᖅ ᖃᑯᖅᑕᒥᒃ, ᓄᕗᔭᒥᓗ ᐃᒃᓯᕚᖅᑐᖅ ᐃᓅᑉ ᐃᕐᖕᓂᖓᑐᑦ ᑕᐅᑦᑐᖃᖅᐳᖅ, ᒎᓗᒥᒃ ᓂᐊᖂᓯᖅᓯᒪᕗᖅ, ᐃᐱᒃᑐᒥᒡᓗ ᐃᕕᖕᓂᒃ ᓇᑲᑎᕆᑦᔪᑎᒥᒃ ᑎᒍᒥᐊᖅᓗᓂ. 
15ᐂᖏᓕᒥᒡᓗ ᐊᓯᐊᓂᒃ ᓴᖅᑭᑦᑐᖃᕆᕗᖅ ᑐᒃᓯᐊᖅᕕᒡᔪᐊᕐᖕᒥᑦ ᐊᓂᔪᒥᒃ, ᓂᐱᖅᑯᖅᑐᓪᓗᓂᓗ ᓄᕗᔭᒥ ᐃᒃᓯᕚᖅᑐᒧᑦ ᐅᖃᖅᐳᖅ, “ᐱᕈᖅᑐᑦ ᓇᑲᑎᓕᒃᑭᑦ ᓇᑲᑎᕆᑦᔪᑎᖕᓄᑦ, ᑲᑎᖅᓱᐃᕕᒃ ᓇᓪᓕᐅᑎᖕᒪᑦ, ᓄᓇᖅᔪᐊᑉ ᐱᕈᖅᑐᖏᑦ ᓈᒻᒪᒃᓯᖕᒪᑕ ᑲᑎᖅᓱᖅᑕᐅᔪᓐᓇᖅᓯᕗᑦ.” 
16ᓄᕗᔭᒥᓗ ᐃᒃᓯᕙᔫᑉ ᓇᑲᑎᕆᑦᔪᑎᒥᓄᑦ ᓄᓇᖅᔪᐊᖅ ᐅᓕᒪᕐᖕᒪᒍ, ᓄᓇᖅᔪᐊᕐᖕᒥ ᑲᑎᖅᓱᒐᒃᓴᑦ ᓇᑲᑎᖅᑕᐅᕗᑦ.
17ᐂᖏᓕᒥᒡᓗ ᐊᓯᐊᓂᒃ ᑕᑯᒋᕗᖓ ᕿᓚᖕᒥᑦ ᑐᒃᓯᐊᖅᕕᒡᔪᐊᕐᖕᒥᑦ ᐊᓂᔪᒥᒃ, ᑖᓐᓇᑦᑕᐅᖅ ᓇᑲᑎᕆᑦᔪᑎᒥᒃ ᐃᐱᒃᑐᒥᒃ ᑎᒍᒥᐊᕆᕗᖅ.
18ᐂᖏᓕᐅᑦᑕᐅᖅ ᑖᑦᓱᒪ ᐊᓯᐊ ᓴᖅᑭᒃᑭᕗᖅ ᑐᓂᕐᕈᓯᖅᕕᖕᒥᑦ ᐊᓂᔪᖅ, ᑖᓐᓇ ᐃᑯᒪᒧᑦ ᐱᔪᓐᓇᕐᖕᓂᖃᖅᑐᖅ, ᓂᐱᖅᑯᖅᑐᓪᓗᓂᓗ ᐂᖏᓕᒧᑦ ᐃᐱᒃᑐᒥᒃ ᓇᑲᑎᕆᑦᔪᑎᓕᔭᖅᑐᒧᑦ ᐅᖃᖅᐳᖅ, “ᓇᑲᑎᕆᑦᔪᑎᖕᓄᑦ ᐸᐅᕐᖕᒊᑦ ᑲᑎᓐᖓᔪᑦ ᑲᑎᖅᓱᓕᒃᑭᑦ ᓄᓇᖅᔪᐊᑉ ᐱᕈᖅᓰᕕᖏᓐᓃᑦᑐᑦ, ᐸᐅᕐᖕᒊᑦ ᐱᕈᕇᖅᓗᑎᒃ ᓇᑲᑎᖅᑕᐅᑐᐃᓐᓇᕆᐊᖃᓕᕐᖕᒪᑕ.” 
19ᐂᖏᓕᐅᓪᓗ ᓇᑲᑎᕆᑦᔪᑎᒥᓄᑦ ᓄᓇᖅᔪᐊᖅ ᐅᓕᒪᕐᖕᒪᒍ ᐸᐅᕐᖕᒊᑦ ᐱᕈᖅᕕᖏᓐᓂᑦ ᑲᑎᖅᓱᖅᐰᑦ, ᐃᒋᓪᓗᒋᓪᓗ ᐸᐅᕐᖓᓄᑦ ᐃᑦᑏᔭᖅᑕᐅᕕᖕᒧᑦ ᐊᖏᔪᒧᑦ ᑕᕝᕗᖓ ᒎᑎᐅᑉ ᓂᓐᖓᐅᓯᖅᔪᐊᖓᓄᑦ; 
20ᐸᐅᕐᖕᒊᓪᓗ ᖃᒐᖅᑎᑕᐅᕗᑦ ᐃᑦᑏᔭᖅᑕᐅᕕᖕᒥ ᐃᒡᓗᒐᓮᑦ ᓯᓚᑖᓂ, ᐊᐅᒡᓗ ᑰᓕᖅᐳᖅ ᐸᐅᕐᖎᑦ ᐃᑦᑏᔭᖅᑕᐅᕕᖓᓂᑦ, ᐃᒪᕈᖅᑎᑦᓯᓂᖓᓗ ᑕᑭᓂᖃᖅᐳᖅ 200-ᒤᓕᓂᒃ, ᐃᑎᓂᖃᖅᓗᓂᓗ ᐃᑎᒊᑦ ᑕᓪᓕᒪᑦ ᖃᓂᒋᔮᓂ.
