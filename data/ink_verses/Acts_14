1ᐂᑯᓂᐊᒥ ᑍᒫᒃ ᓱᓕ ᐸᐅᓗᓯᒃᑯᒃ ᐸᓇᐹᓯᒃᑯᒃ ᔫᑎᑦ ᐅᒃᐱᕐᖕᓂᕐᖕᒧᑦ ᑲᑎᒪᕕᖓᓐᓄᐊᖅᐴᒃ, ᐅᖃᓪᓚᖕᒪᑎᒡᓗ ᐃᓄᒋᐊᒃᑐᐊᓗᐃᑦ ᐅᒃᐱᓕᖅᐳᑦ ᔫᑎᓪᓗ ᒎᕆᑭᓪᓗ. 
2ᔫᑎᓪᓕ ᐅᒃᐱᖏᑦᑐᑦ ᐅᐃᒪᔮᖅᑎᑦᓯᓕᖅᐳᑦ ᔫᑎᐅᖏᑦᑐᓂᒃ ᐊᑭᕋᖅᑐᖅᑕᐅᑎᑦᓯᓇᓱᐊᖅᓗᑎᒡᓗ ᐅᒃᐱᖅᑐᓂᒃ. 
3ᑖᒃᑯᐊᓕ ᐊᑯᓂ ᑕᕝᕙᓃᑉᐴᒃ ᐊᔪᕆᖅᑐᐃᓪᓗᑎᒃ ᓯᕘᕋᓇᑎᒃ ᐊᑕᓂᖅ ᐱᑦᔪᑎᒋᓪᓗᒍ, ᐅᖃᐅᓯᕆᔭᖏᓪᓗ ᒎᑎᐅᑉ ᐱᔪᓐᓇᖅᑎᑦᓯᓂᖓᓂᒃ ᓴᖅᑭᑎᑦᓯᕗᑦ ᓱᓕᑦᓯᐊᕐᖕᓂᖓᓂᒡᓗ, ᐱᔪᓐᓇᕐᖕᓂᖃᖅᑎᑕᐅᕗᓪᓗ ᑲᒪᓇᖅᑐᓕᓪᓗᑎᒃ ᓇᓗᓁᒃᑯᑕᖅᑎᒍᓪᓗ ᐱᓇᓱᐊᖅᑎᑕᐅᓪᓗᑎᒃ. 
4ᓄᓇᓖᓪᓕ ᒪᕐᕈᐃᓕᕗᑦ; ᐃᓚᖏᑦ ᔫᑎᓂᒃ ᒪᓕᒡᓗᑎᒃ, ᐃᓚᖏᓪᓗ ᐋᐴᓯᑕᓕᖕᓂᒃ ᒪᓕᒡᓗᑎᒃ.
5ᔫᑎᐅᖏᑦᑐᓪᓕ ᔫᑎᓂᒃ ᐃᓚᖃᖅᓗᑎᒃ, ᐊᖓᔪᖅᑳᖏᓐᓂᒡᓗ ᐱᑦᓯᐊᖏᓐᓇᓱᐊᓕᖅᐳᑦ ᐋᐴᓯᑕᓕᖕᓄᑦ ᒥᓪᓗᕈᒪᓪᓗᒋᒡᓗ. 
6ᑖᒃᑯᐊᓕ ᑕᒪᑐᒥᖓ ᖃᐅᔨᒐᒥᒃ ᕿᒫᕗᑦ ᓄᓇᓕᖕᓄᑦ ᓕᔅᑕᕆᒧᑦ ᑑᕐᐱᒧᓪᓗ ᓔᑲᐅᓂᐊᒦᑦᑐᒧᑦ, ᓄᓇᓕᖕᓄᓪᓗ ᖃᓂᒋᔭᖏᓐᓃᑦᑐᓄᑦ; 
7ᑕᕝᕙᓂᓗ ᓄᓇᓕᖕᓂ ᐊᔪᕆᖅᑐᐃᕘᒃ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ.
8ᓕᔅᑕᕆᒥ ᐃᒃᓯᕙᔪᖃᓚᐅᖅᐳᖅ ᐊᖑᒻᒥᒃ, ᐃᓅᓕᕐᖕᓂᕐᖕᒥᓂᑦ ᓂᐅᖏᒃ ᓄᑭᖃᖏᑦᑑᖕᓂᒃ, ᐱᓱᓚᐅᖅᓯᒪᓇᓂᓗ. 
9ᑖᓐᓇ ᑐᓵᓚᐅᖅᐳᖅ ᐸᐅᓗᓯ ᐊᔪᕆᖅᑐᐃᑎᓪᓗᒍ; ᐸᐅᓗᓯᐅᓪᓗ ᑕᑯᓐᓇᓕᖅᐹ ᐅᒃᐱᕐᖕᓂᖃᕐᖕᓂᖓᓗ ᐋᖅᑭᒃᑕᐅᔪᓐᓇᕐᖕᓂᕐᖕᒥᓂᒃ ᖃᐅᔨᒐᒥᐅᒃ, 
10ᓂᐱᖁᖅᑐᓪᓗᓂ ᐅᖃᐅᑎᕚ, “ᒪᑭᓪᓗᑎᑦ ᓂᑯᕕᒋᑦ.” ᓂᑯᕕᓐᓇᒥᓗ ᐱᓱᓯᕗᖅ. 
11ᐃᓄᒐᓴᒡᔪᐊᓪᓕ ᐸᐅᓗᓯᐅᑉ ᑍᒤᑎᑦᓯᓂᖓᓂᒃ ᑕᑯᒐᒥᒃ, ᓂᐱᖅᑯᖅᑐᓪᓗᑎᒃ ᓔᑲᐅᓂᐊᒥᐅᑎᑐᑦ ᐅᖃᖅᐳᑦ, “ᒎᑎᓂᑦ ᐊᖅᑲᖅᕕᐅᕗᒍᑦ ᐊᖑᑎᑎᑐᑦ ᑕᐅᑐᖃᓕᖅᓗᑎᒃ!” 
12ᐸᕐᓇᐹᓯ ᐊᑦᓯᖅᐹᑦ ᔨᐅᓯᒥᒃ, ᐸᐅᓗᓯᓗ ᕼᐊᕐᒥᓯᒥᒃ ᐊᑦᓯᖅᐹᑦ ᐅᖃᓪᓚᒃᑎᐅᓂᖅᓴᐅᖕᒪᑦ. 
13ᑕᕝᕙᓂᓗ ᒎᑎᓐᖑᐊᒧᑦ ᔨᐅᓯᒧᑦ ᑐᒃᓯᐊᖅᕕᖓᑦ ᓄᓇᓕᖕᓄᑦ ᐃᑎᖅᑕᖅᕕᖏᑕ ᓯᓚᑎᑦᓯᐊᖓᓃᒻᒪᑦ, ᑐᓂᕐᕈᓯᖅᑎᑦᓯᔩᑦ ᐃᓚᖓᑦ ᕾᑎᑦᓯᕗᖅ ᐃᒻᒧᒃᓯᐅᒐᕐᖕᓂᒃ, ᓄᓇᕋᕐᖕᓂᒡᓗ ᓴᓇᓯᒪᔪᓂᒃ ᑖᒃᑯᓅᖓ ᑐᒃᓯᐊᖅᓗᑎᒃ ᑐᓂᕐᕈᓯᖅᕕᒋᔪᒪᓪᓗᒋᒃ.
14ᐸᕐᓇᐹᓯᒃᑯᒡᓕ ᐸᐅᓗᓯᒃᑯᒃ ᑕᒪᑐᒥᖓ ᑐᓴᕋᒥᒃ, ᐊᓐᓄᕌᑎᒃ ᐊᓕᒃᐰᑦ, ᑐᐊᕕᖅᓗᑎᒡᓗ ᐃᓄᒋᐊᒃᑐᑦ ᐊᑯᓐᓂᖓᓄᐊᖅᐴᒃ; ᕾᒐᓛᖅᓗᑎᒃ. 
15“ᓱᖕᒪᑦ ᑍᒤᓕᐅᖅᐱᓰ? ᐅᕙᒍᒃ ᐃᓄᑐᐃᓐᓇᐅᖕᒥᔪᒍᒃ ᐃᓕᑦᓯᑎᑐᑦ, ᑕᒪᐅᖓᓕ ᐅᖃᕆᐊᖅᑐᖅᐳᒍᒃ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ, ᒪᑯᓇᓐᖓᑦ ᓱᓕᖏᑦᑐᐊᓗᖕᓂᑦ, ᓵᒋᐊᖁᓪᓗᓯ ᒎᑎᒧᑦ ᐆᒪᔪᒧᑦ, ᕿᓚᖕᒥᒡᓗ ᓄᓇᒥᒡᓗ ᐃᒪᖅᕕᖕᒥᒡᓗ ᐃᓗᐊᓃᑦᑐᓂᒡᓗ ᑕᒤᓐᓂᒃ ᓴᓇᓚᐅᖅᑐᒧᑦ. 
16ᓯᕗᓂᑦᑎᓐᓂ ᒎᑎᐅᑉ ᐃᓄᓕᒫᑦ ᐃᓱᒪᖅᓱᖅᑎᓚᐅᖅᐰᑦ ᐱᔪᒪᔭᖏᓐᓄᑦ; 
17ᓇᓗᓁᖅᓯᔪᓂᒡᓗ ᐃᒻᒥᓄᑦ ᑐᕌᖓᔪᓂᒃ ᓴᖅᑭᑎᑦᓯᖃᑦᑕᓚᐅᖅᐳᖅ, ᐱᑦᓯᐊᕐᖕᓂᕐᖕᒥᓂᒡᓗ ᓴᖅᑭᑎᑦᓯᕗᖅ ᕿᓚᖕᒥᑦ ᓯᓚᓗᒃᑎᑦᓯᕙᒃᑲᒥ ᐊᑲᐅᓈᑦᓯᐊᖅᑐᒥᒃ, ᑐᓂᓯᕕᒋᕙᒃᐹᓯᓗ ᓂᕿᒃᓴᓂᒃ, ᖁᕕᐊᓱᖕᓂᖃᖅᑎᓪᓗᓯᓗ ᐃᓗᑦᓯᒍᑦ.” 
18ᐋᐴᓯᑕᓖᒡᓕ ᑍᒫᒃ ᐅᖃᕋᓗᐊᖅᑎᓪᓗᒋᒃ ᐃᓄᐃᑦ ᑖᒃᑯᖕᓄᖓ ᑐᒃᓯᐊᖅᓗᑎᒃ ᑐᓂᕐᕈᓯᕈᒪᔪᑦ ᓄᖅᑲᖓᑎᑦᓱᓐᓇᕈᓐᓃᖅᐰᑦ.
19ᔫᑎᓪᓕ ᐊᓐᑎᐅᑭᐊᒥᑦ ᐱᓯᑎᐊᒦᑦᑐᒥᑦ ᐂᑯᓂᐊᒥᓪᓗ ᑎᑭᑉᐳᑦ; ᐃᓄᐃᓪᓗ ᐃᒻᒥᒃᑎᑐᑦ ᐃᓱᒪᑖᖅᑎᑦᓴᕇᕋᒥᒋᑦ, ᐸᐅᓗᓯ ᒥᓪᓗᖅᐹᑦ ᐅᔭᖅᑲᓄᑦ ᐅᓂᐊᖅᓗᒍᓗ ᓄᓇᓖᑦ ᓯᓚᑖᓄᑦ, ᑐᖁᓇᓱᒋᓪᓗᒍ. 
20ᐃᓕᓐᓂᐊᖅᑏᓪᓕ ᐸᐅᓗᓯᐅᑉ ᐊᕙᑖᓂ ᓇᖏᓕᖅᑎᓪᓗᒋᑦ, ᒪᑭᑉᐳᖅ ᓄᓇᓕᖕᓄᓪᓗ ᐅᑎᓕᖅᓗᓂ; ᖃᐅᑎᓪᓗᒍᓗ ᐸᕐᓇᐹᓯ ᐂᑉᐸᕆᓪᓗᒍ ᑑᕐᐱᒧᑦ ᐊᐅᓪᓚᖅᐴᒃ.
21ᑖᒃᑯᓄᖓᓕ ᐊᔪᕆᖅᑐᐃᓂᕐᖕᒥᒍᑦ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᑑᕐᐱᒥ ᐅᓄᖅᑐᓂᒃ ᒪᓕᒃᑎᖃᓕᖅᓗᑎᒃ ᓕᔅᑕᕆᒧᑦ ᐅᑎᖅᐴᒃ, ᐂᑯᓂᐊᒧᐊᖅᓗᑎᒡᓗ, ᐊᒻᒪ ᐊᓐᑎᐅᑭᐊᒧᑦ ᐱᓯᑎᐊᒦᑦᑐᒧᑦ ᐅᑎᕆᕘᒃ, 
22ᐃᓕᓐᓂᐊᖅᑏᓪᓗ ᐱᕙᓪᓕᖅᑎᑉᐰᑦ ᐃᓇᓪᓗᒋᓪᓗ ᐅᒃᐱᕐᖕᓂᕐᖕᒥ ᑲᔪᓯᖁᓪᓗᒋᑦ, ᐅᖃᐅᑎᓪᓗᒋᓪᓗ. “ᐅᖁᒤᓐᓇᖅᑐᓂᒃ ᑲᑉᐱᐊᓇᖅᑐᓂᒡᓗ ᐅᓄᖅᑐᓂᒃ ᐊᖅᑯᓵᖅᓯᔭᕆᐊᖃᕋᑦᑕ ᒎᑎᐅᑉ ᐊᑕᓂᐅᕕᖓᓄᑦ ᐃᑎᖁᓪᓗᑕ.” 
23ᐃᓚᒌᒃᑐᓂᓗ ᐊᑐᓂᑦ ᓂᕈᐊᖅᓯᔭᕇᕋᒥᒃ ᓯᕗᓕᖅᑎᐅᓂᐊᖅᑐᓂᒃ, ᑐᒃᓯᐊᕐᖕᓂᒃᑯᑦ ᓂᕆᑦᑍᓕᓂᒃᑯᓪᓗ ᑐᓂᕔᑦ ᐊᑕᓂᕐᖕᒧᑦ ᐅᒃᐱᖅᕕᒋᔭᒥᖕᓄᑦ. 
24ᐱᑦᓮᑕ ᐊᖅᑯᓵᖅᓗᒍ, ᐸᒻᐱᓕᐊᒧᑦ ᑎᑭᒃᑭᕘᒃ. 
25ᐴᕐᒐᒥᓗ ᐊᔪᕆᖅᑐᐃᔭᕇᕋᒥᒃ, ᐊᑕᓔᐊᒧᑦ ᐂᓕᕆᕘᒃ; 
26ᑕᕝᕙᓐᖓᓪᓗ ᐅᒥᐊᒃᑯᑦ ᐊᓐᑎᐅᑭᐊᒧᑦ ᐅᑎᕆᕘᒃ, ᑍᑲᓂ ᒎᑎᐅᑉ ᐱᔪᓐᓇᖅᑎᑦᓯᓂᖓᓄᑦ ᑐᒃᓯᐅᑦᔭᐅᓪᓗᑎᒃ ᐱᒋᐊᖅᕕᒋᓚᐅᖅᑕᒥᖕᓄᑦ ᐃᓱᓕᑦᓯᕘᒃ.
27ᐊᓐᑎᐅᑭᐊᒧᓪᓗ ᑎᑭᓐᓇᒥᒃ, ᐃᓚᒌᒃᑐᑦ ᑲᑎᖁᕔᑦ ᐅᓂᒃᑳᖅᕕᒋᓪᓗᒋᓪᓗ ᑕᒤᓐᓂᒃ ᒎᑎᒧᑦ ᐱᓂᐊᖅᕕᐅᓂᕐᖕᒥᖕᓂᒃ, ᐅᒃᑯᐃᕈᑦᔭᐅᓂᕐᖕᒥᖕᓂᒡᓗ ᔫᑎᐅᖏᑦᑐᑦ ᐅᒃᐱᖅᑎᑕᐅᖁᓪᓗᒋᑦ. 
28ᐊᑯᓂᓗ ᑕᕝᕙᓃᓕᖅᐴᒃ ᐃᓕᓐᓂᐊᖅᑏᑦ ᐃᓚᒋᓪᓗᒋᑦ.
