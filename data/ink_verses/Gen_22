1ᑕᒪᒃᑯᐊ ᖄᖏᖅᓯᒪᓕᖅᑎᓪᓗᒋᑦ ᒎᑎᐅᑉ ᐂᕝᕙᕋᕼᐋᒻ ᖃᐅᔨᓴᓚᐅᖅᐹ, ᐅᖃᐅᑎᓪᓗᒍᓗ, “ᐂᕝᕙᕋᕼᐋᒻ!” ᐂᕝᕙᕋᕼᐋᒻᓗ ᑭᐅᕚ, “ᒫᓃᑉᐳᖓ.” 
2ᒎᑎᐅᓪᓗ ᐅᖃᐅᑎᓕᖅᐹ, “ᐃᕐᖕᓂᑐᐊᑦ ᓇᒡᓕᒋᒻᒪᕆᒃᑕᑦ ᐂᓴᑭ ᓇᒃᓴᖅᓗᒍ ᒧᕅᐊᑉ ᓄᓇᖓᓄᓐᖓᐅᒋᑦ, ᐃᕐᖕᓃᑦ ᐂᓴᑭ ᐃᑯᐊᓪᓚᒡᓗᒍ ᑐᓂᕐᕈᓯᐅᑎᔭᖅᑐᕈᒃ ᖃᖅᑲᓂ ᐃᓂᒋᓂᐊᖅᑕᑦᓯᓐᓂᒃ ᑍᑲᓂ ᐅᖃᐅᑎᔪᒫᖅᐸᒋᑦ.” 
3ᐅᓪᓛᕌᖅᔪᒃᑯᑦ ᖃᐅᑎᓪᓗᒍ ᐂᕝᕙᕋᕼᐋᒻ ᒪᑭᑉᐳᖅ, ᓯᐅᑎᖅᑯᖅᑐᔪᖁᑎᓂᓗ ᓇᖕᒥᖅᓱᖅᓗᒍ, ᐱᔩᖕᓂᓗ ᒪᕐᕉᒃ, ᐃᕐᖕᓂᓂᓗ ᐂᓴᑭ ᓇᒃᓴᖅᓗᒋᑦ, ᕿᔪᖕᓂᒡᓗ ᓇᑲᑎᕆᓪᓗᓂ ᑐᓂᕐᕈᓯᖅᓗᓂ ᐃᑯᐊᓪᓚᖅᑯᑎᒃᓴᒥᓂᒃ, ᐊᐅᓪᓚᖅᐳᑦ ᒎᑎᐅᑉ ᐅᐸᒃᑕᐅᖁᔭᖓᓄᑦ. 
4ᐅᓪᓗᐃᓪᓗ ᐱᖓᔪᒋᓕᖅᑕᖓᓐᓂ ᐂᕝᕙᕋᕼᐋᒻ ᑕᑯᓴᕋᒥ ᓄᓇ ᐅᐸᒃᑕᐅᖁᔭᐅᔪᖅ ᑕᑯᕚ ᐅᖓᓯᒃᑐᒥᑦ. 
5ᐱᔩᖕᓂᓗ ᐃᓅᓱᒃᑑᒃ ᐅᖃᐅᑎᕚᒃ, ᓯᐅᑎᖅᑯᖅᑐᔪᖅ ᓇᔪᓚᐅᖅᓯᒃᑯᒃ ᓄᑲᑉᐱᐊᖅᓗ ᐃᑯᓐᖓᐅᓂᐊᕋᓐᓄᒃ ᑐᒃᓯᐊᕆᐊᖅᑐᖅᓗᓄᒃ, ᐱᔭᕇᕈᓐᓄᒃ ᐅᑎᕐᖕᓂᐊᕆᕗᒍᒃ ᐃᓕᑦᓯᖕᓄᑦ. 
6ᐂᕝᕙᕋᕼᐋᒻᓗ ᕿᔪᐃᑦ ᑐᓂᕐᕈᓯᖅᓗᑎᒃ ᐃᑯᐊᓪᓚᖅᑯᑎᒃᓴᑦ ᐊᒡᔭᖅᑕᐅᑎᑉᐰᑦ ᐃᕐᖕᓂᕐᖕᒥᓄᑦ ᐂᓴᑭᒧᑦ; ᓇᖕᒥᓂᖅᓕ ᓴᕝᕕᔭᖅᐳᖅ ᐃᑯᒪᔪᒥᒡᓗ ᐊᒡᔭᖅᓯᒋᓪᓗᓂ. ᒪᕐᕈᐃᓐᓇᐅᓕᖅᓗᑎᒃ ᐱᓱᓯᕘᒃ. 
7ᐂᓴᑭᓕ ᐅᖃᖅᐳᖅ, ᐊᑖᑕᒥᓄᑦ ᐂᕝᕙᕋᕼᐋᒻᒧᑦ, “ᐊᑖᑕᒃ!” ᑖᑦᓱᒪ ᑭᐅᕚ, “ᓱᕙ ᐃᕐᖕᓃᒃ.” ᐂᓴᑭᓗ ᐅᖃᖅᐳᖅ, “ᑕᑯᒋᑦ, ᐃᑯᒪ ᕿᔪᐃᓪᓗ ᐃᑯᐊᓚᑦᔪᑎᒃᓮᓪᓗ; ᓇᐅᒡᓕ ᑍᒪ ᓄᕐᕋᐅᔭᖅ ᑐᓂᕐᕈᑎᒃᓴᖅ?” 
8ᐂᕝᕙᕋᕼᐋᒻᓕ ᑭᐅᕚ, “ᒎᑎᐅᑉ ᑐᓂᕐᕈᑎᒃᓴᖅ ᑐᓂᓂᐊᖅᐹ ᐃᕐᖕᓃᒃ.” ᑕᕝᕙ ᐱᓱᖃᑎᒌᓕᖅᐴᒃ. 
9ᒎᑎᐅᓪᓗ ᐃᓂᒋᔭᐅᖁᔭᖓ ᑎᑭᓐᓇᒥᒃᑯᒃ, ᐂᕝᕙᕋᕼᐋᒻ ᑐᓂᕐᕈᓯᖅᕕᒃᓴᒥᒃ ᓴᓇᕗᖅ; ᕿᔪᐃᓪᓗ ᖄᖓᓄᑦ ᐋᖅᑭᒃᓱᑦᓯᐊᖅᓗᒋᑦ, ᐃᕐᖕᓂᓂᓗ ᐂᓴᑭ ᕿᓚᒃᓱᖅᐹ, ᕿᔪᐃᓪᓗ ᑐᓂᕐᕈᓯᖅᕕᐅᑉ ᖄᖓᓃᑦᑐᑦ ᖄᖓᓄᐊᖅᓗᓂᐅᒃ, 
10ᑕᕝᕙ ᐂᕝᕙᕋᕼᐋᒻ ᐃᓴᒃᓗᓂ ᓴᕕᒃ ᑎᒍᕚ ᐃᕐᖕᓂᓂ ᑐᖁᓐᓂᐊᓕᕋᒥᐅᒃ. 
11ᐊᑕᓂᐅᓪᓕ ᐂᖏᓕᖓᑕ ᕿᓚᖕᒥᑦ ᓂᓪᓕᖅᕕᒋᕚ, ᐅᖃᖅᓗᓂᓗ, “ᐂᕝᕙᕋᕼᐋᒻ, ᐂᕝᕙᕋᕼᐋᒻ!” ᑖᓐᓇᓗ ᑭᐅᕗᖅ, “ᒫᓃᑉᐳᖓ.” 
12ᐅᖃᐅᑎᕚᓗ, “ᓄᑲᑉᐱᐊᖅ ᐋᓐᓂᖅᑍᓕᒍᒃ ᖃᓄᐃᓕᑦᑍᓕᓗᒍᓗ; ᒫᓐᓇ ᖃᐅᔨᕗᖓ ᒎᑎ ᓯᕘᕋᒋᒐᕕᐅᒃ, ᐃᕐᖕᓃᓪᓗ ᐊᓐᓂᕆᖏᓐᓇᕕᐅᒃ, ᐃᕐᖕᓂᑐᐊᑦ.” 
13ᐂᕝᕙᕋᕼᐋᒻᓗ ᑐᓄᒥᓄᑦ ᑕᑯᓴᕋᒥ ᑕᑯᕗᖅ, ᓰᐱᒥᒃ ᐊᖑᓴᓪᓗᕐᖕᒥᒃ ᐅᖅᐱᒐᕐᖕᓄᑦ ᓇᒡᔪᖕᒥᒍᑦ ᓈᑎᓯᒪᔪᒥᒃ; ᐅᐸᒃᑲᒥᐅᒡᓗ ᑎᒍᕚ ᑐᓂᕐᕈᓯᐅᑎᖔᓕᖅᓗᒍ ᐃᕐᖕᓂᕐᖕᒥᓄᒃ ᐃᓇᖏᐅᑎᑎᓪᓗᒍ. 
14ᐂᕝᕙᕋᕼᐋᒻᓗ ᑖᓐᓇ ᓇᔪᖅᑕᓂ ᐊᑦᓯᖅᐹ, ᐊᑕᓂᖅ ᐱᒃᓴᖃᖅᑎᑦᓯᓂᐊᖅᐳᖅ; ᐅᓪᓗᒥᒧᑦ ᑎᑭᓪᓗᒍ ᐅᖃᐅᓯᐅᕙᓕᖅᐳᖅ, “ᐊᑕᓂᐅᑉ ᖃᖅᑲᖁᑎᖓᓂ ᐱᒃᓴᖃᖅᑎᑕᐅᓇᖅᐳᖅ.” 
15ᐊᑕᓂᐅᓪᓗ ᐂᖏᓖᖓᑕ ᐂᕝᕙᕋᕼᐋᒻ ᐅᖃᖅᕕᒋᒃᑲᓐᓂᖅᐹ ᕿᓚᖕᒥᑦ; 
16ᐅᖃᖅᓗᓂᓗ, “ᐅᕙᖓᐅᓂᕋ ᐊᑐᖅᓗᒍ ᐅᖃᕕᓚᐅᖅᐳᖓ, ᐊᑕᓂᖅ ᐅᖃᖅᐳᖅ, ᑍᒤᓕᐅᓚᐅᕐᖕᓂᕐᖕᓄᑦ, ᐃᕐᖕᓃᓪᓗ ᐊᓐᓂᕆᓚᐅᖏᓐᓇᕕᐅᒃ, ᐃᕐᖕᓂᑐᐊᑦ, 
17ᓱᓕᔪᒥᒃ ᓮᒻᒪᖅᑎᑦᓱᒫᖅᐸᒋᑦ, ᑭᖑᕚᒃᓴᑎᑦ ᐅᓄᖅᓯᑎᑦᓱᒫᖅᐸᒃᑲ ᕿᓚᖕᒥ ᐅᓪᓗᕆᐊᑎᑐᑦ ᓯᐅᖅᑲᑎᑐᓪᓗ ᑕᕆᐅᑉ ᓯᓈᓃᑦᑐᑎᑐᑦ ᐅᓄᖅᑎᒋᔪᓂᒃ. ᑭᖑᕚᑎᓪᓗ ᐊᑭᕋᒥ ᐃᑎᖅᑕᖅᕕᖏᓐᓂᒃ ᐱᓯᒪᔪᒫᖅᐳᑦ. 
18ᑭᖑᕚᒃᑯᓪᓗ ᐃᓅᖃᑎᒌᒡᔪᐊᓕᒫᑦ ᓄᓇᖅᔪᐊᕐᖕᒥ ᓮᒻᒪᖅᑎᑕᐅᔪᒫᖅᐳᑦ, ᓂᐱᒐ ᓈᓚᓚᐅᕋᕕᐅᒃ.” 
19ᐂᕝᕙᕋᕼᐋᓗ ᐱᔨᒥᓄᑦ ᐃᓅᓱᒃᑐᓄᑦ ᐅᑎᕐᖕᒪᑦ, ᐊᐅᓪᓚᖅᐳᑦ ᓄᓇᒧᑦ ᐱᐅᕐᓰᐸᒧᑦ; ᑕᕝᕙᓂᓗ ᐂᕝᕙᕋᕼᐋᒻ ᐱᐊᕐᓯᐸᒥ ᓄᓇᑖᓚᐅᖅᐳᖅ.
20ᑕᒪᒃᑯᐊ ᑭᖑᓂᖓᑦᑎᒍᑦ ᐂᕝᕙᕋᕼᐋᒻ ᑐᓴᖅᑎᑕᐅᓚᐅᖅᐳᖅ, “ᑕᑯᒋᑦ, ᒥᐅᓪᑲ ᕿᑐᕐᖓᖃᓕᖅᐳᖅ ᓯᑕᒪᐅᔪᖅᑐᓂᒃ ᓄᑲᕐᖕᓂᑦ ᓂᕼᐅᕆᒥᑦ: 
21ᐊᖓᔪᒃᓯᖅᐹᖁᑎᖓ ᐊᑎᖃᖅᐳᖅ ᐅᔾᒥᒃ, ᓄᑲᖓᓗ ᐳᔾ, ᑭᒧᐃᓕᓗ ᐊᕌᒥᐅᑉ ᐊᑖᑕᖓ, 
22ᓴᓰᑦ, ᕼᐊᔪᑦ, ᐱᐅᓪᑕ, ᔨᓪᓚᐸ, ᐱᑐᐃᓕᓗ, 
23ᐱᑐᐃᓕᓗ ᕇᐱᑲᐅᑉ ᐊᑖᑕᒋᓚᐅᖅᐹ. ᒥᐅᓪᑲᐅᓪᓗ ᑖᒃᑯᐊ ᓯᑕᒪᐅᔪᖅᑐᑦ ᕿᑐᕐᖓᖅᑖᕆᓚᐅᖅᐰᑦ ᓂᕼᐅᕆᒥᑦ, ᐂᕝᕙᕋᕼᐋᒻ ᓄᑲᖓᓂᑦ. 
24ᓱᓕᓗ ᕆᐅᒪ, ᓂᕼᐅᕆᐅᑉ ᐊᑐᒐᕆᓪᓗᓂᐅᒃ ᓄᓕᐊᖓ, ᕿᑐᕐᖓᖅᑖᓚᐅᕆᕗᖅ ᑏᐸᒥᒃ, ᒐᕼᐋᒥᒥᒡᓗ, ᑕᕼᐋᓴᒥᒡᓗ, ᒫᑲᒥᒡᓗ.”
