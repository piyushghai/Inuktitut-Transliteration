1ᔩᓱᓯᓕ ᐃᕐᖕᓂᐊᖑᖕᒪᑦ ᐱᑦᓕᐊᒥ ᔫᑎᐊᒦᑦᑐᒥ, ᐃᕉᑕᓯ ᐊᖓᔪᖅᑳᖅᔪᐊᖑᑎᓪᓗᒍ, ᑕᑯᒋᑦ, ᐊᖑᑏᑦ ᐅᓪᓗᕆᐊᓂᒃ ᐃᓕᓯᒪᔪᑦ ᓯᕿᓂᐅᑉ ᓄᐃᕕᐊᑕ ᓇᓛᓂᑦ ᐱᔪᑦ, ᔪᕉᓴᓚᒧᑦ ᑎᑭᑉᐳᑦ. 
2ᐊᐱᕆᓪᓗᑎᒡᓗ, “ᔫᑎᑦ ᐊᖓᔪᖅᑳᖅᔪᐊᒃᓴᖓᑦ ᐃᕐᖕᓂᐊᖑᓯᒪᔪᖅ ᓇᓃᑉᐹ? ᑖᑦᓱᒪ ᐅᓪᓗᕆᐊᖓ ᓴᖅᑭᓚᐅᕐᖕᒪᑦ ᓯᕿᓂᐅᑉ ᓄᐃᕕᐊᑕ ᓇᓛᓂᑦ, ᑎᑭᑉᐳᒍᑦ ᑐᒃᓯᐊᖅᕕᒋᔭᖅᑐᖅᓗᒍ.”
3ᐃᕉᑕᓯᓕ ᑕᒪᑐᒥᖓ ᑐᓴᕋᒥ, ᖁᐊᖅᓵᖅᐳᖅ, ᔪᕉᓴᓚᒥᐅᓕᒫᓪᓗ; 
4ᐃᕉᑕᓯᐅᓪᓕ ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᓕᒫᖏᑦ ᐱᖁᔭᓂᒡᓗ ᐃᓕᓮᔩᑦ ᕾᖁᓪᓗᒋᑦ ᐊᐱᕆᕔᑦ, “ᓇᓂ ᙭ᔅᑑᓯ ᐃᕐᖕᓂᐊᖑᓂᐊᕐᖕᓂᕋᖅᑕᐅᓯᒪᕙ?”
5ᑖᒃᑯᐊ ᑭᐅᕚᑦ, “ᐱᑦᓕᐊᒥ ᔫᑎᐊᒦᑦᑐᒥ; ᐃᒫᒃ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ ᑎᑎᕋᖅᓯᒪᖕᒪᑦ:
6‘ᐃᕝᕕᑦ ᐱᑦᓕᐊᒻ, ᓄᓇᒥ ᔫᑕᒦᑦᑐᑎᑦ,
7ᑕᕝᕙ ᐃᕉᑕᓯᐅᑉ ᐅᓪᓗᕆᐊᓂᒃ ᐃᓕᓯᒪᔪᑦ ᐃᔨᕋᖅᑐᖅᓗᓂ ᑲᑎᒪᖃᑎᒋᓪᓗᒋᑦ, ᑐᑭᓯᕕᒋᕔᑦ ᖃᖓᓪᓚᕆᒃ ᐅᓪᓗᕆᐊᖅ ᓴᖅᑭᓚᐅᕐᖕᒪᖔᑦ. 
8ᑭᖑᓂᖓᒍᑦ ᐱᑦᓕᐊᒧᑦ ᑎᓕᕔᑦ, ᐅᖃᐅᑎᓪᓗᒋᑦ, “ᓄᑕᕋᖅ ᓇᓃᒻᒪᖔᑦ ᕿᓂᑦᓯᐊᖅᓯᐅᒃ, ᓇᓂᒍᑦᓯᐅᒡᓗ, ᖃᐅᔨᑎᓐᓂᐊᖅᐸᑦᓯᓐᖓ, ᐅᕙᖓᑦᑕᐅᖅ ᑐᒃᓯᐊᖅᕕᒋᔭᖅᑐᕈᒪᒐᒃᑯ.”
9ᐊᖓᔪᖅᑳᖅᔪᐊᖅᓗ ᑍᒫᒃ ᐅᖃᕇᕐᖕᒪᑦ, ᑖᒃᑯᐊ ᑕᕝᕙᓐᖓᑦ ᐊᐅᓪᓚᖅᐳᑦ, ᐃᖏᕐᕋᓕᖅᑎᓪᓗᒋᑦ ᐅᓪᓗᕆᐊᖅ ᑕᑯᓚᐅᖅᑕᑎᒃ ᑕᑯᒋᕚᑦ. 
10ᑕᑯᒐᒥᑦᔪᒡᓗ ᖁᕕᐊᓱᒻᒪᕆᒃᐳᑦ, ᐅᓪᓗᕆᐊᖅᓗ ᓯᕗᓕᕆᕚᑦ, ᓄᑕᕋᑯᓘᓪᓗ ᓇᔪᖅᑕᖓᑕ ᖁᓛᓄᐊᕋᒥ ᓄᖅᑲᖅᐳᖅ. 
11ᐃᒡᓗᒧᓪᓗ ᐃᑎᕋᒥᒃ, ᓄᑕᕋᑯᓗᒡᓗ ᐊᓈᓇᖓᓗ ᒥᐊᕆ ᑕᑯᒐᒥᑦᔪᒃ, ᓵᖓᓄᑦ ᓰᖅᑯᖅᓗᑎᒃ ᑐᒃᓯᐊᖅᕕᒋᕚᑦ. ᑐᓂᕐᕈᑎᒥᖕᓂᒡᓗ ᓴᖅᑭᑎᑦᓯᓪᓗᑎᒃ ᑐᓂᓯᕕᒋᕚᑦ, ᒎᓗᒥᒃ, ᑎᐱᑦᓯᐊᕆᒃᓴᐅᒥᒡᓗ ᕗᕅᑭᓐᓯᓐᓯᒥᒃ, ᑎᐱᑦᓯᐊᕆᒃᓴᐅᒻᒥᒡᓗ ᒨᕐᒥᒃ.
12ᑭᖑᓂᖓᒍᑦ ᓄᓇᒥᖕᓄᑦ ᐅᑎᖅᐳᑦ ᐊᖅᑯᑎᒋᓚᐅᖅᑕᒥ ᐊᓯᐊᒍᑦ, ᒎᑎᐅᑉ ᓯᓐᓇᒃᑑᒪᒃᑯᑦ ᐃᓂᖅᑎᓚᐅᕐᖕᒪᒋᑦ ᐃᕉᑕᓯᒧᑦ ᐅᑎᖁᓇᒋᑦ.
13ᐊᐅᓪᓚᕐᖕᒪᑕᓕ, ᑕᑯᒋᑦ, ᐊᑕᓂᐅᑉ ᐂᖏᓕᖓᑕ ᔫᓯᐱ ᓴᖅᑭᕝᕕᒋᕚ ᓯᓐᓇᒃᑑᒪᒃᑯᑦ, ᐅᖃᖅᓗᓂᓗ, “ᐃᕉᑕᓯ ᓄᑕᕋᑯᓗᖕᒥᒃ ᕿᓂᕐᖕᓂᐊᓕᕐᖕᒪᑦ ᑐᖁᑦᓯᔪᒪᓗᓂ. ᑍᒤᒻᒪᑦ ᒪᑭᓕᕆᑦ, ᓄᑕᕋᑯᓗᒃ ᐊᓈᓇᖓᓗ ᓇᒃᓴᖅᓗᒋᒃ ᕿᒫᓕᕆᑦ ᐃᑦᔨᑉᑎᒧᑦ, ᑍᑲᓃᓐᓂᐊᖅᐳᑎᑦ ᐅᕙᓐᓄᑦ ᓅᖁᔭᐅᓕᓚᐅᖏᓐᓂᕐᖕᓂ.”
14ᔫᓯᐱᓗ ᒪᑭᓐᓇᒥ, ᓄᑕᕋᑯᓗᒡᓗ ᐊᓈᓇᖓᓗ ᓇᒃᓴᖅᓗᒋᒃ, ᐅᓐᓄᐊᖑᑎᓪᓗᒍ ᐊᐅᓪᓚᖅᐳᑦ, ᐃᑦᔨᑉᑎᒧᑦ ᕿᒫᓪᓗᑎᒃ, 
15ᑕᕝᕙᓃᓚᐅᖅᐳᓪᓗ ᐃᕉᑕᓯ ᑐᖁᓚᐅᖏᓐᓂᖓᓂ; ᑕᒪᓐᓇᓕ ᐱᓂᐊᕐᖕᓂᐅᓚᐅᖅᐳᖅ ᐊᑕᓂᐅᑉ ᐅᖃᐅᓯᕆᓯᒪᔭᖏᑦ ᐱᔪᖃᓛᖅᑐᒥᒃ ᐅᖃᖅᑎᒥᒍᑦ ᓇᓚᐅᑦᓯᖁᓪᓗᒋᑦ, ᐃᒤᓕᔪᑦ: “ᐃᕐᖕᓂᕋ ᑬᖁᓚᐅᖅᐸᕋ ᐃᑦᔨᑉᑎᒥᑦ.”
16ᐃᕉᑕᓯᓕ ᖃᐅᔨᓕᕋᒥ ᐅᓪᓗᕆᐊᓂᒃ ᐃᓕᓯᒪᔪᓄᑦ ᓴᒡᓗᕿᑕᐅᓂᕐᖕᒥᓂᒃ, ᓂᓐᖓᕕᒃᔪᐊᖅᐳᖅ, ᐱᖁᔨᓕᖅᐳᖅᓗ ᓄᑕᕅᑦ ᓄᑲᑉᐱᐊᖑᒃᐸᑕ ᐱᑦᓕᐊᒦᑦᑐᑦ ᖃᓂᒋᔮᓃᑦᑐᓕᒫᓪᓗ ᑐᖁᕋᖅᑕᐅᖁᓪᓗᒋᑦ, ᒪᕐᕉᖕᓂᒃ ᐊᕐᕌᒍᓖᑦ ᓄᑲᖅᓖᓪᓗ, ᑍᒤᓕᐅᓚᐅᖅᐳᖅᓕ ᑖᒃᑯᐊ ᐅᓪᓗᕆᐊᖓᓂᒃ ᑕᑯᓚᐅᖅᑐᑦ ᑐᑭᓯᕕᒋᑦᓯᐊᓚᐅᕋᒥᒋᑦ ᖃᖓᐅᑎᓪᓗᒍ ᓴᖅᑭᓚᐅᕐᖕᒪᖔᑦ.
17ᑍᒤᓕᐅᖅᑎᓪᓗᒋᑦ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᑕ ᔨᕆᒤᐊᐅᑉ ᐅᖃᐅᓯᖏᑦ ᓇᓚᐅᑦᓯᓚᐅᖅᐳᑦ ᐃᒤᓕᔪᑦ:
18“ᕌᒪᒥ ᓂᐱ ᑐᓴᖅᓴᐅᕗᖅ,
19ᐃᕉᑕᓯᓕ ᑐᖁᖕᒪᑦ, ᑕᑯᒋᑦ, ᐊᑕᓂᐅᑉ ᐂᖏᓕᖓᑕ ᔫᓯᐱ ᓴᖅᑭᕝᕕᒋᕚ ᓯᓐᓇᒃᑑᒪᒃᑯᑦ ᐃᑦᔨᑉᑎᒦᑎᓪᓗᒍ ᓱᓕ, ᐅᖃᐅᑎᓪᓗᒍᓗ, 
20“ᒪᑭᓪᓗᑎᑦ, ᓄᑕᕋᑯᓗᒃ ᐊᓈᓇᖓᓗ ᓇᒃᓴᖅᓗᒋᒃ, ᐅᑎᓕᕆᑦᓯ ᐄᓴᕅᓕᐅᑉ ᓄᓇᖓᓄᑦ, ᓄᑕᕋᑯᓗᖕᒥᒃ ᑐᖁᑦᓯᓇᓱᓚᐅᖅᑐᑦ ᑐᖁᖕᒪᑕ.” 
21ᔫᓯᐱᓕ ᒪᑭᓐᓇᒥ, ᓄᑕᕋᑯᓗᒃ ᐊᓈᓇᖓᓗ ᓇᒃᓴᖅᓗᒋᒃ, ᐄᓴᕅᓕᐅᑉ ᓄᓇᖓᓄᑦ ᐅᑎᓕᖅᐳᑦ.
22ᔫᓯᐱᓕ ᑐᓴᕋᒥ ᐋᑭᓚᐅᓯᐅᑉ ᐊᖓᔪᖅᑳᖅᔪᐊᖑᓕᕐᖕᓂᖓᓂᒃ ᔫᑎᐊᒥ, ᐊᑖᑕᒥᓂᒃ ᐃᕉᑕᓯᒥᒃ ᐃᓇᖐᓪᓗᓂ, ᑕᕝᕗᓐᖓᕆᐊᒃᓴᖅ ᓯᕘᕋᓕᖅᐳᖅ, ᓯᓐᓇᒃᑑᒪᒃᑯᓪᓕ ᒎᑎᐅᑉ ᐅᖃᐅᑎᖕᒥᖕᒪᒍ, ᓄᓇᒧᑦ ᒐᓕᓕᐊᒧᖔᖅ ᓴᖑᕗᖅ, 
23ᐃᒡᓗᒐᓴᖕᓄᓪᓗ ᓈᓴᕇᑎᒥᒃ ᐊᑎᓕᖕᓄᑦ ᑎᑭᓐᓇᒥ, ᑕᕝᕙᓂ ᓄᓇᖃᓕᖅᐳᖅ, ᒎᑎᐅᓪᓗ ᐱᔪᖃᓛᖅᑐᒥᒃ ᐅᖃᖅᑎᖓᑕ ᐅᖃᐅᓯᕆᓯᒪᔭᖏᑦ ᓇᓚᐅᑦᓯᓕᖅᐳᑦ ᐃᒤᓕᔪᑦ: “ᓈᓴᕇᑎᒥᐅᑕᕐᖕᒥᒃ ᐊᑎᖃᕈᒫᖅᐳᖅ.”
