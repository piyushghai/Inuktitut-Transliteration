1ᐃᓔᓴ ᐅᖃᖅᐳᖅ, “ᐊᑕᓂᐅᑉ ᐅᖃᐅᓯᕆᔭᖏᑦ ᑐᓴᓕᖅᓯᐅᒃ ᐃᒫᒃ ᐅᖃᕐᖕᒪᑦ, ᖃᐅᒃᐸᑦ ᑍᒤᓪᓗᐊᓕᖅᑎᓪᓗᒍ ᓂᐊᖂᔭᒃᓴᖅ ᓯᖃᓪᓕᑦᓯᐊᖅᓯᒪᔪᖅ 10-ᓂᒃ ᐅᖁᒤᓐᓂᓕᒃ ᑮᓇᐅᔭᒧᑦ ᓯᐅᓪᕕᕆᒧᑦ ᐊᑕᐅᓯᕐᖕᒧᑦ ᓂᐅᕕᐊᖑᔪᓐᓇᓛᓕᖅᐳᖅ; ᓂᐊᖂᔭᒃᓴᖅᓗ ᐹᕐᓕᒥᒃ ᐊᑎᓕᒃ ᑮᓇᐅᔭᒧᑦ ᓯᐅᓪᕕᕆᒧᑦ ᐊᑕᐅᓯᕐᖕᒧᑦ ᓂᐅᕕᐊᖑᔪᓇᓛᓕᖅᐳᖅ ᓴᒥᐊᕆᐊᒥᐅᑦ ᐃᒡᓗᒐᓴᖏᓐᓂ.” 
2ᐅᓇᑕᖅᑏᑦ ᐊᖓᔪᖅᑳᖓ ᐊᖓᔪᖅᑳᔪᐊᑉ ᐊᒃᑐᐊᔭᖓ ᑕᓕᕐᖕᒥᓄᑦ ᒎᑎᐅᑉ ᐃᓄᖁᑎᖓᓄᑦ ᐅᖃᖅᐳᖅ, “ᑕᑯᒋᑦ, ᐊᑕᓂᐅᑉ ᕿᓚᒃ ᐅᒃᑯᐃᖅᓗᒍ ᑯᕕᑎᑦᓯᒐᔭᕋᓗᐊᖅᐹ ᓂᕿᒃᓴᓂᒃ, ᑕᒪᓐᓇ ᐅᖃᐅᓯᕆᔧᑦ ᐊᑑᑎᓕᕈᓐᓇᕋᔭᖅᐹ?” ᐃᓔᓴᐅᑉ ᑭᐅᕚ, ᓇᖕᒥᓂᖅ ᐃᔨᖕᓄᑦ ᑕᒪᓐᓇ ᑕᑯᓛᖅᐸᑦ ᑭᓯᐊᓂᓕ ᐅᖁᒻᒥᖅᓯᕕᒋᔪᒫᓐᖏᓚᑦ.
3ᓯᑕᒪᓂᒃ ᐊᖑᑎᑕᖃᓚᐅᖅᐳᖅ ᐅᕕᓂᖅᓗᒍᑎᖃᖅᑐᓂᒃ ᐋᖅᑭᒃᑕᐅᔪᓐᓇᖏᑦᑐᒥᒃ ᐸᖅᑎᕐᖕᓂᕐᖕᒥᒃ ᐃᒡᓗᒐᓴᒡᔪᐊᑦ ᐃᑎᖅᑕᖅᕕᖓᑕ ᓯᓚᑖᓂᑦᑐᓂᒃ, ᑖᒃᑯᐊ ᐃᒻᒥᖕᓄᑦ ᐅᖃᖅᐳᑦ, “ᓱᖕᒪᑦ ᑕᒫᓂ ᑐᖁᑦᓯᑐᐃᓐᓇᖅᐱᑖ? 
4ᐃᒡᓗᒐᓴᒡᔪᐊᓄᑦ ᐃᑎᕈᒪᒐᓗᐊᕈᑦᑕ ᑳᒃᑐᐊᓘᖕᒪᑕ ᑐᖁᑐᐃᓐᓇᕐᖕᓂᐊᖅᐳᒍᑦᑕᐅᖅ, ᑕᒫᓃᑐᐃᓐᓇᕋᓗᐊᕈᑦᑕᓗ ᓱᓕ ᑐᖁᕕᒃᓴᑦᑎᓐᓃᑉᐳᒍᑦ, ᐊᑏ ᓯᕆᐊᒥᐅᑦ ᑕᖕᒫᖅᓯᒪᕕᖓᓄᑦ ᐂᓗᑕ ᐅᕙᑦᑎᓐᓂᒃ ᑎᒍᔭᐅᑎᑐᐃᓐᓇᓚᐅᖅᑕ ᑐᖁᓴᖅᑕᐅᖏᒃᑯᑕ ᐃᓅᕕᒃᓴᖃᕐᖕᓂᖅᓴᐅᓂᐊᖅᐳᒍᑦ ᑐᖁᑕᐅᒍᓗᐊᕈᑦᑕᓗ ᑐᕌᖅᑕᕗᑦ ᐊᑑᑎᑐᐃᓐᓇᕐᖕᓂᐊᖅᐳᖅ.” 
5ᖃᐅᕙᓪᓕᐊᓕᖅᑎᓪᓗᒍ ᒪᑭᓐᓇᒥᒃ ᓯᕆᐊᒥᐅᑦ ᑕᖕᒫᖅᓯᒪᕕᖓᓐᓄᑦ ᐂᓕᖅᐳᑦ, ᑕᖕᒫᖅᓯᒪᕕᖓᓐᓄᑦ ᑎᑭᒃᑲᓗᐊᕋᒥᒃ ᐊᑕᐅᓯᕐᖕᒥᒡᓘᓐᓃᑦ ᐃᓄᒃᑕᖃᓚᐅᓐᖏᓚᖅ. 
6ᐊᑕᓂᐅᑉ ᓯᕆᐊᒥᐅᑦ ᐅᓇᑕᖅᑎᖏᑦ ᑐᓵᑎᓚᐅᕐᖕᒪᒋᑦ ᐅᓐᓄᐊᒥ ᕿᒧᒃᓯᐅᑎᒐᓴᒡᔪᐊᑦ ᕿᒥᖅᔪᐊᓪᓗ ᕿᑭᕐᕋᖏᓐᓂᒃ ᐅᓇᑕᖅᑎᒐᓴᒡᔪᐊᖑᕙᓗᒃᑐᓂᒃ ᐅᖃᖅᓗᑎᒡᓗ ᐃᒻᒥᖕᓄᑦ, “ᑕᑯᒋᑦ ᐄᓴᕅᓕᒥᐅᑦ ᐃᑲᔪᕆᐊᖅᑕᐅᖂᕐᖕᒪᑕ ᕼᐃᑍᑎᒥᐅᓄᑦ, ᐃᑦᔨᑉᑎᒥᐅᓪᓗ ᐊᖓᔪᖅᑳᖅᔪᐊᖏᓐᓄᑦ ᐅᓇᑕᕆᐊᖅᑖᓘᓕᖅᐳᒍᑦ.” 
7ᐅᓪᓛᒻᒪᕆᒃᑯᑦ ᒪᑭᓪᓗᑎᒃ ᕿᒫᒃᓯᓚᐅᖅᐳᑦ ᑐᐱᑎᒃ ᐆᒪᔪᖁᑎᑎᒡᓗ ᑍᒤᓕᖓᑐᐃᓐᓇᖅᑎᓪᓗᒋᑦ ᕿᒤᓐᓇᖅᓗᒋᑦ. ᐃᒻᒥᖕᓂᒃ ᐃᓅᑎᒋᐊᑐᐃᓐᓇᓕᕋᒥᒃ ᑕᒤᓐᓂᒃ ᓱᕙᓪᓕᖅᓯᒪᖏᑦᑐᓂᒃ ᕿᒤᓐᓁᓚᐅᖅᐳᑦ. 
8ᑖᒃᑯᐊ ᐊᖑᑏᑦ ᐅᕕᓂᖅᓘᑎᖃᖅᑐᑦ ᑕᕝᕗᖓ ᑎᑭᓐᓇᒥᒃ ᑐᐲᑦ ᐃᓚᖓᓐᓄᑦ ᐃᑎᖅᐳᑦ, ᓂᕆᓪᓗᑎᒡᓗ ᐃᒥᖅᐳᑦ ᐱᑖᖅᑐᖅᓗᑎᒡᓗ ᓯᐅᓪᕕᕆᓂᒃ ᒎᓗᓂᒡᓗ, ᐊᓐᓄᕌᓂᒡᓗ ᐱᑖᕆᔭᑎᒡᓗ ᐃᔨᕆᐊᖅᑐᖅᐰᑦ, ᑐᐱᕐᖕᓄᑦ ᐅᑎᕐᖕᒥᒐᒥᒃ ᐊᒻᒪ ᐱᔪᒪᔭᒥᖕᓂᒃ ᑎᒍᓯᒋᕗᑦ ᐃᔨᕆᐊᖅᑐᕆᓪᓗᒋᓪᓗ. 
9ᐃᒻᒥᖕᓄᓪᓗ ᐅᖃᓕᖅᐳᑦ, “ᑕᒃᑰᒡᓕ ᑍᒫᖑᖏᑦᑐᖅ ᐱᓕᖅᑐᒍᑦ ᐅᓪᓗᖅ ᑖᓐᓇ ᑐᓴᕈᒥᓇᖅᑐᒥᒃ ᑐᓴᖅᑎᑦᓯᑦᔪᑎᒋᔭᕆᐊᖃᖅᓗᑎᒍ ᖃᐅᔨᒪᔪᑐᐊᕌᓘᕕᒋᓕᖅᑕᕗᑦ, ᐅᓪᓗᑐᖃᓐᖑᖅᓰᑦᔪᑎᒋᒐᓗᐊᕈᑦᑎᒍ ᖃᓄᐃᓐᓇᖅᑐᒧᑦ ᑎᑭᑦᔪᑎᒋᓪᓚᕐᖕᓂᐊᕋᑦᑎᒍ, ᑐᓴᖅᑕᐅᑎᑦᓴᖅᑐᓚᐅᖅᓚᕗᑦ ᐊᖓᔪᖅᑳᖅᔪᐊᖃᖅᕕᑦᑎᓐᓄᑦ.” 
10ᑕᕝᕙ ᐃᒡᓗᒐᓴᒡᔪᐊᑦ ᐃᑎᖅᑕᖅᕕᖏᑕ ᑲᒪᔨᖓᓐᓄᑦ ᐅᖃᕆᐊᖅᑐᖅᐳᑦ, ᐅᖃᖅᓗᑎᒡᓗ, “ᓯᕆᐊᒥᐅᑦ ᑕᖕᒫᖅᓯᒪᕕᖓᓐᓄᑦ ᐂᓚᐅᕋᑦᑕ ᐊᑕᐅᓯᕐᖕᒥᒡᓘᓐᓃᑦ ᐃᓄᒃᑕᖃᓚᐅᖏᒻᒪᑦ ᓂᐱᖃᖅᑐᖃᓐᖏᓚᖅ ᕿᒥᖅᔪᐊᑦ ᓯᐅᑎᖅᑯᖅᑐᔪᓪᓗ ᐃᐱᖅᓯᒪᔪᑦ ᑕᒪᑦᔭᑑᓚᐅᖅᐳᑦ ᑐᐲᑦ ᐃᓄᖃᕋᑎᒃ ᑍᒤᓕᖓᑐᐃᓐᓇᖅᑐᑦ ᑕᑯᓚᐅᖅᐸᕗᑦ.” 
11ᐃᑎᖅᑕᖅᕕᖕᓂ ᑲᒪᔨᐅᔪᑦ ᓂᐱᖁᖅᑐᓪᓗᑎᒃ ᑕᒪᓐᓇ ᑐᓴᖅᑕᐅᑎᑉᐹᑦ, ᐊᖓᔪᖅᑳᖅᔪᐊᓪᓗ ᐃᒡᓗᖓᓃᑦᑐᓄᑦ ᑐᓴᖅᑕᐅᓕᕆᕗᖅ. 
12ᐊᖓᔪᖅᑳᖅᔪᐊᖅ ᐅᓐᓄᐊᒥ ᒪᑭᓐᓇᒥ ᐊᖓᔪᖅᑳᖁᑎᓂ ᐅᖃᐅᑎᕔᑦ, “ᓯᕆᐊᒥᐅᑦ ᐃᓱᒪᒋᔭᖓᑦ ᖃᐅᔨᒪᔭᕋ, ᖃᐅᔨᒪᒐᒥᒃ ᓂᕿᓴᖃᖏᓐᓂᕐᖕᒧᑦ ᑳᒃᑐᐊᓘᓂᑦᑎᓐᓂᒃ ᑐᐱᑎᒃ ᓱᕐᕋᖕᓇᒋᑦ ᐱᔮᕆᓪᓗᑎᒃ ᕿᒤᓐᖑᐊᖅᐳᑦ ᑕᖕᒫᖅᓯᒪᕕᒋᔭᒥ ᓯᓛᑖᓂ ᐃᔨᖅᓯᒪᔪᒪᓪᓗᑎᒃ, ᐃᓱᒪᔪᑦ ᓇᓗᓇᖏᒻᒪᑦ ᐃᒫᒃ, ᐄᓴᕅᓕᒥᐅᑦ ᑕᑯᔭᖅᑐᕐᖕᓂᐊᖅᑐᑦ ᓇᓗᓇᓐᖏᓚᖅ ᐃᒡᓗᒐᓴᒡᔪᐊᓂᑦ ᐊᓂᒍᑦᑕ ᑎᖅᓕᓈᕆᓗᑎᒃ ᐅᕙᑦᑎᓐᓂᒃ ᑎᒍᓯᔪᒪᓪᓗᑎᒃ.” 
13ᐊᖓᔪᖅᑳᖁᑎᖏᑕ ᐃᓚᖓᑦ ᐅᖃᖅᐳᖅ, “ᐊᑏ ᐊᖑᑎᓂᒃ ᑎᓕᓯᓚᐅᕆᑦ ᕿᒻᒥᖅᔪᐊᑦ ᑕᓪᓕᒪᑦ ᐃᒡᓗᒐᓴᒡᔪᐊᓂ ᐊᒥᐊᒃᑯᑑᓕᖅᑐᑦ ᐊᑐᖅᑕᐅᓗᑎᒃ ᐃᓘᓐᓇᑕ ᑐᖁᒧᑦ ᑐᕌᖅᑐᐃᓐᓇᐅᓕᕋᑦᑕ ᐊᑦᔨᒌᒥᒃ ᐊᑑᑎᔪᐃᓐᓇᐅᕗᒍᑦ, ᐄᓴᕅᓕᒥᐅᓕᒫᑦ ᐊᓐᓇᒡᕕᒃᓴᖃᖏᑦᑐᐃᓐᓇᐅᓕᖅᐳᑦ, ᐊᑏ ᑕᑯᔭᖅᑐᖅᑎᑕᐅᑐᐃᓐᓇᓚᐅᖅᓕᑦ ᐊᓯᕆᐊᒥᐅᑦ ᖃᓄᐃᓕᓐᓂᕐᖕᒪᖔᑕ.” 
14ᕿᒧᒃᓯᐅᑏᖕᓂᒃ ᒪᕐᕈᐃᓂᒃ ᐋᖅᑮᓪᓗᑎᒃ ᑎᓕᕔᑦ ᓯᕆᐊᒥᐅᑦ ᐅᓇᑕᖅᑎᖁᑎᖏᓐᓂᒃ ᒪᓕᖁᓪᓗᒋᑦ ᕿᒧᒃᓯᐅᑎᓃᑦᑑᒡᓗ ᐅᖃᐅᑎᕔᑦ, “ᒪᓕᒡᓗᒋᑦ ᖃᐅᔨᒋᐊᓕᕆᓯᑦ ᖃᓄᐃᓕᓐᓂᕐᖕᒪᖔᑕ.” 
15ᒪᓕᒃᓴᖅᐳᑦ ᑰᒃ ᔪᐊᕐᑕᓂ ᑎᑭᓪᓗᒍ ᐊᑐᖅᑕᕕᓂᖓᓪᓗ ᐊᓐᓄᕌᕕᓂᕐᖕᓂᒃ ᓱᒋᐅᑎᓂᒡᓗ ᑲᑕᒊᕕᐅᓯᒪᕗᖅ ᓯᕆᐊᒥᐅᑦ ᑲᑕᒐᖅᑕᕕᓂᖏᓐᓂᒃ ᑐᐊᕕᖅᓗᑎᒃ ᕿᒫᓂᑯᒥᖕᓄᑦ, ᑖᒃᑯᐊᓗ ᖃᐅᔨᓴᖅᑎᑕᐅᔪᑦ ᐅᑎᕋᒥᒃ ᐊᖓᔪᖅᑳᖅᔪᐊᖅ ᐅᓂᒃᑲᐅᑎᕚᑦ. 
16ᐃᓄᐃᓪᓗ ᓯᕆᐊᒥᐅᑦ ᑕᖕᒫᖅᓯᒪᕝᕕᕕᓂᖓᓐᓄᑦ ᐂᓪᓗᑎᒃ ᐱᖁᑎᖏᓐᓂᒃ ᑎᒍᓯᕗᑦ, ᑕᕝᕙ ᓂᐊᖂᔭᒃᓴᖅ ᓯᖃᓪᓕᑦᓯᐊᖅᓯᒪᔪᖅ 10-ᓂᒃ ᐅᖁᒤᓐᓂᓕᒃ ᑮᓇᐅᔭᒧᑦ ᓯᐅᓪᕕᕆᒧᑦ ᐊᑕᐅᓯᕐᖕᒧᑦ ᓂᐅᕕᐊᖑᔪᓐᓇᓕᖅᐳᖅ; ᓂᐊᖂᔭᒃᓴᖅᓗ ᐹᕐᓕᒥᒃ ᐊᑎᓕᒃ ᑮᓇᐅᔭᒧᑦ ᓯᐅᓪᕕᕆᒧᑦ ᐊᑕᐅᓯᕐᖕᒧᑦ ᓂᐅᕕᐊᖑᔪᓐᓇᓕᖅᓗᓂ, ᐊᑕᓂᐅᑉ ᐅᖃᐅᓯᕆᓚᐅᖅᑕᖓ ᒪᓕᒡᓗᒍ. 
17ᐊᖓᔪᖅᑳᖅᔪᐊᖅ ᑎᓕᓯᓯᒪᓚᐅᖅᐳᖅ ᐃᑎᖅᑕᖅᕕᖕᒥ ᑲᒪᔨᐅᓂᐊᖅᑐᒥᒃ ᐊᒡᒐᖏᑎᒍᑦ ᐊᒃᑐᐊᓚᐅᖅᑕᖓ, ᑖᓐᓇᓕ ᐃᑎᖅᑕᖅᕕᒃᑯᑦ ᐊᓂᓇᓱᐊᖅᑐᓄᑦ ᑐᓪᓕᕋᖅᑕᐅᓪᓗᓂ ᑐᖁᕗᖅ, ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᑕ ᐅᖃᐅᓯᕆᓚᐅᖅᑕᖓ ᓇᓚᐅᓪᓗᒍ, ᐊᖓᔪᖅᑳᖅᔪᐊᕐᖕᒧᑦ ᑕᑯᔭᖅᑐᖅᑕᐅᓯᒪᓪᓗᓂ ᐅᖃᐅᓯᕆᓚᐅᖅᑕᖏᑦ. 
18ᑕᕝᕙ ᒎᑎᐅᑉ ᐃᓄᖁᑎᖓᑕ ᐅᖃᐅᓯᕆᓚᐅᖅᑕᖏᑦ ᐊᖓᔪᖅᑳᖅᔪᐊᕐᖕᒧᑦ ᓇᓚᐅᑦᓯᔪᐃᓐᓇᐅᓚᐅᖅᐳᑦ ᐅᖃᓚᐅᕐᖕᒪᑦ; ᓂᐊᖂᔭᖅᓴᖅ ᓯᖃᓪᓕᑦᓯᐊᖅᓯᒪᔪᖅ 10-ᓂᒃ ᐅᖁᒤᓐᓂᓕᒃ ᑮᓇᐅᔭᒧᑦ ᐊᑕᐅᓯᕐᖕᒧᑦ ᓂᐅᕕᐊᖑᔪᒫᖅᐴᖅ, ᓂᐊᖂᔭᒃᓴᖅᓗ ᐹᕐᓕᒥᒃ ᐊᑎᓕᒃ ᐊᑕᐅᓯᕐᖕᒥᒃ ᐅᖁᒤᓐᓂᓕᒃ ᑮᓇᐅᔭᒧᑦ ᐊᑕᐅᓯᕐᖕᒧᑦ ᓂᐅᕕᐊᖑᔪᓐᓇᕈᒫᖅᐳᖅ, ᖃᐅᒃᐸᑉ ᓴᒥᐊᕆᐊᒥᐅᑦ ᐊᕙᓗᖅᔪᐊᖓᑕ ᐃᑎᖅᑕᖅᕕᖓᓂ. 
19ᑍᓐᓇᓕ ᐅᓇᑕᖅᑎᓄᑦ ᐊᖓᔪᖅᑳᖅ, ᑭᐅᓚᐅᖅᑐᖅ ᒎᑎᐅᑉ ᐃᓄᖁᑎᖓᓄᑦ ᐅᖃᖅᓗᓂ, “ᑕᑯᒋᑦ ᐊᑕᓂᐅᑉ ᕿᓚᐅᑉ ᐃᒐᓛᖏᑦ ᐅᒃᑯᐃᕈᓐᓇᕋᓗᐊᖅᐸᒋᑦ, ᑍᒤᑐᖃᕈᓐᓇᖅᓯᓇᔭᖅᐹ?” ᒎᑎᐅᑉ ᐃᓄᖁᑎᖓᑕ ᑭᐅᕚ, “ᑕᑯᔪᓐᓇᖅᓯᓛᖅᐳᑎᑦ ᑕᒪᑐᒥᖓ ᑭᓯᐊᓂᓕ ᓂᕆᖃᑕᐅᕕᒋᓂᐊᓐᖏᓚᑦ.” 
20ᑕᕝᕙ ᑕᒪᓐᓇ ᐊᑑᑎᓚᐅᖅᐳᖅ ᐅᖃᐅᑦᔭᐅᓂᖓ ᐃᓄᖕᓄᑦ ᐊᓂᓇᓱᐊᖅᑐᓄᑦ ᑐᓪᓕᕋᖅᑕᐅᓪᓗᓂ ᑐᖁᓚᐅᕐᖕᒪᑦ ᐃᑎᖅᑕᖅᕕᖕᒥ.
