1“ᑕᒪᒃᑯᓂᖓᓕᒫᖅ ᐅᖃᐅᑎᕙᑦᓯ ᑲᑕᖁᓇᓯ. 
2ᔫᑎᑦ ᐅᒃᐱᕐᖕᓂᕐᖕᒧᑦ ᑲᑎᒪᕕᖏᓐᓂᑦ ᐊᓂᑎᑕᐅᔪᒫᖅᐳᓯ; ᓇᓪᓕᐅᑎᔪᒫᖅᐳᖅ ᓇᓪᓕᐊᑦ ᐃᓕᑦᓯᓐᓂᒃ ᑐᖁᑦᓯᓗᑎᒃ ᒎᑎᒥᒃ ᐱᔨᑦᓯᕋᓱᒋᔪᒫᕐᖕᓂᖓᑦ. 
3ᑍᒤᓕᐅᖅᕕᐅᔪᒫᖅᐳᓯ ᐊᑖᑕᒐᓗ ᐅᕙᒍᒃ ᖃᐅᔨᒪᖏᓐᓇᒥᑎᒃᑯᒃ. 
4aᑕᒪᒃᑯᓂᖓᓕ ᐅᖃᐅᑎᓚᐅᖅᐸᑦᓯ, ᑕᒪᓐᓇ ᐱᕕᒃᓴᖓᑦ ᓇᓪᓕᐅᑎᒃᐸᑦ ᐃᖅᑬᓕᖁᓪᓗᓯ ᑖᒃᑯᓂᖓ ᐅᖃᐅᓯᖃᓚᐅᕐᖕᓂᓐᓂᒃ ᐃᓕᑦᓯᓐᓄᑦ.” “ᑕᒪᒃᑯᓂᖓ ᐱᒋᐊᕐᖕᓂᖓᓂᑦ ᐅᖃᐅᑎᓚᐅᓐᖏᓚᑦᓯ, ᓇᔪᓚᐅᕋᑦᓯ.
5ᒫᓐᓇᓕ ᑎᓕᔨᓐᓄᑦ ᐂᓂᐊᖅᐳᖓ; ᐊᐱᕆᔪᖃᓐᖏᓚᓯᓕ ᓇᒧᖓᕐᖕᓂᐊᕐᖕᒪᖔᕐᖕᒪ. 
6ᑕᒪᒃᑯᓂᖓᓕ ᐅᖃᐅᑎᒐᑦᓯ, ᐃᓗᑦᓯᒍᑦ ᕿᒃᓵᓕᖅᐳᓯ. 
7ᓱᓕᔪᒥᒡᓕ ᐅᖃᐅᑎᕙᑦᓯ: ᐃᓕᑦᓯᓐᓄᑦ ᐱᕙᓪᓕᕐᖕᓇᕐᖕᓂᖅᓴᐅᕗᖅ ᐊᐅᓪᓚᕈᒪ, ᐊᐅᓪᓚᖏᒃᑯᒪ, ᐃᑲᔪᖅᑎᐅᑉ ᑎᑭᓐᓂᐊᖏᒻᒪᓯ; ᐊᐅᓪᓚᕈᒪᓕ, ᐃᓕᑦᓯᓐᓄᑦ ᑎᓕᓂᐊᖅᐸᕋ. 
8ᑎᑭᒍᓂᓗ, ᓯᓚᖅᔪᐊᕐᖕᒥᐅᑦ ᑐᑭᓯᑎᓐᓂᐊᖅᐰᑦ ᐊᔪᕐᖕᓂᕐᖕᒥᒃ ᓇᓛᒎᕐᖕᓂᕐᖕᒥᒡᓗ ᐃᖅᑲᖅᑐᖅᑕᐅᓂᕐᖕᒥᒡᓗ. 
9ᐊᔪᕐᖕᓂᖅ ᐱᑦᔪᑎᒋᓪᓗᒍ, ᐅᕙᓐᓄᑦ ᐅᒃᐱᖏᒻᒪᑕ; 
10ᓇᓛᒎᕐᖕᓂᖅ ᐱᑦᔪᑎᒋᓪᓗᒍ, ᐊᑖᑕᒧᐊᕐᖕᓂᐊᖅᐳᖓ, ᑕᑯᓂᐊᕈᓐᓃᖅᐸᑦᓯᓐᖓᓗ; 
11ᐃᖅᑲᖅᑐᐃᓂᖅ ᐱᑦᔪᑎᒋᓪᓗᒍ, ᓯᓚᖅᔪᐊᑉ ᒪᑐᒪ ᐊᐅᓚᑦᓯᔨᖓ ᐃᖅᑲᖅᑐᖅᑕᐅᖕᒪᑦ.
12ᓱᓕ ᐅᓄᖅᑐᓂᒃ ᐅᖃᐅᓯᒃᓴᖃᕋᓗᐊᖅᐳᖓ ᐃᓕᑦᓯᓐᓄᑦ, ᒫᓐᓇᓕ ᑐᓴᕈᑦᓯᐅᒃ ᐅᖁᒤᓗᐊᕋᔭᖅᐳᑦ ᐃᓕᑦᓯᓐᓄᑦ. 
13ᓱᓕᔫᓪᓕ ᐊᓂᕐᖕᓂᖓ ᑎᑭᒃᑯᓂ, ᓱᓕᓂᕐᖕᓄᑦ ᑕᒤᓐᓄᑦ ᑕᓯᐅᕐᖕᓂᐊᖅᐹᓯ; ᓇᖕᒥᓂᖅ ᐱᔪᓐᓇᕐᖕᓂᓂ ᒪᓕᒡᓗᒍ ᐅᖃᓪᓚᖕᓂᐊᖏᒻᒪᑦ, ᑐᓴᖅᑕᒥᓂᒡᓕ ᐅᖃᐅᑦᔨᓂᐊᖅᐳᖅ, ᓇᓪᓕᐅᑎᔪᒫᖅᑐᓂᒡᓗ ᐅᖃᐅᑎᓂᐊᖅᐹᓯ. 
14ᑖᑦᓱᒪ ᓂᖅᑐᕐᖕᓇᖅᓯᑎᓐᓂᐊᖅᐹᖓ, ᑖᓐᓇ ᐅᖃᐅᓯᓐᓂᒃ ᐅᖃᐅᓯᖃᕐᖕᓂᐊᕐᖕᒪᑦ ᐃᓕᑦᓯᓐᓄᑦ. 
15ᐊᑖᑕᒪ ᐱᓕᒫᖏᑦ ᐱᒋᕙᒃᑲ; ᑍᒤᒻᒪᑦ ᐅᖃᖅᐳᖓ ᑖᓐᓇ ᐅᖃᐅᓯᓐᓂᒃ ᐅᖃᐅᓯᖃᕐᖕᓂᐊᖅᐳᖅ ᐃᓕᑦᓯᓐᓄᑦ.”
16“ᐊᑯᓂᐅᖏᑦᑐᖅ ᑕᑯᖃᑦᑕᕐᖕᓂᐊᕈᓐᓃᖅᐸᑦᓯᓐᖓ; ᐊᑯᓂᐅᖏᑦᑐᖅᓗ ᑕᑯᓂᐊᕆᕙᑦᓯᓐᖓ.”
17ᑕᕝᕙ ᐃᓕᓐᓂᐊᖅᑎᖏᑕ ᐃᓚᖏᑦ ᐃᒻᒥᖕᓄᑦ ᐅᖃᖃᑦᑕᐅᑎᓕᖅᐳᑦ, “ᖃᓄᕐᖑᓇ ᑐᑭᓕᖕᓂᒃ ᐅᖃᓪᓚᓕᖅᑐᖅ, ᐅᖃᐅᑎᖕᒪᑎᒍᑦ, ‘ᐊᑯᓂᐅᖏᑦᑐᖅ ᑕᑯᖃᑦᑕᕐᖕᓂᐊᕈᓐᓃᖅᐸᑦᓯᓐᖓ ᐊᑯᓂᐅᖏᑦᑐᖅᓗ ᑕᑯᓂᐊᕆᕙᑦᓯᓐᖓ’; ᐅᖃᕆᓪᓗᓂᓗ, ‘ᐊᑖᑕᒧᑦ ᐂᓂᐊᕋᒪ.’ 
18ᖃᓄᕐᖑᓈ? ᑐᑭᓕᒃ ‘ᐊᑯᓂᐅᖏᑦᑐᖅ’ ᖃᓄᖅ ᐅᖃᕋᓱᐊᕐᖕᒪᖔᑦ ᑐᑭᓯᓐᖏᓚᕗᑦ.”
19ᔩᓱᓯᐅᓪᓕ ᖃᐅᔨᒪᒐᒥᒋᑦ ᐊᐱᖅᓱᕈᒪᓂᖏᑦ; ᐅᖃᐅᑎᓕᖅᐰᑦ, “ᐅᖃᕋᒪ, ‘ᐊᑯᓂᐅᖏᑦᑐᖅ ᑕᑯᖃᑦᑕᕐᖕᓂᐊᕈᓐᓃᖅᐸᑦᓯᓐᖓ, ᐊᑯᓂᐅᖏᑦᑐᖅᓗ ᑕᑯᓂᐊᕆᕙᑦᓯᓐᖓ’ ᑕᒪᓐᓇ ᑕᕝᕙ ᐃᓕᑦᓯᓐᓄᑦ ᐊᐱᖅᓲᑎᒋᔭᓰ? 
20ᓱᓕᔪᒥᒃ ᐅᖃᐅᑎᕙᑦᓯ, ᕿᐊᓗᓯᓗ ᐅᒡᒍᐊᕐᖕᓂᐊᖅᐳᓯ, ᓯᓚᖅᔪᐊᕐᖕᒥᐅᓪᓕ ᖁᕕᐊᓱᖕᓂᐊᖅᐳᑦ; ᐃᓕᑦᓯᓕ ᕿᒃᓵᖕᓂᐊᖅᐳᓯ, ᕿᒃᓵᖕᓂᓯᓕ ᒧᒥᖕᓂᐊᕆᕗᖅ ᖁᕕᐊᓱᖕᓂᕐᖕᒧᑦ. 
21ᐊᕐᖕᓇᖅ ᐃᕐᖕᓂᓱᓕᕈᓂ ᕿᒃᓵᓕᖅᐳᖅ, ᓇᓪᓕᐅᓐᓂᖓ ᓇᓪᓕᐅᑎᖕᒪᑦ; ᓄᑕᕋᑯᓗᒡᓕ ᐃᕐᖕᓂᐊᕆᔭᕇᕈᓂᐅᒃ, ᐃᓗᖏᖅᓱᕐᖕᓂᕆᖅᑲᐅᔭᓂ ᐳᐃᒍᖅᐹ, ᖁᕕᐊᓱᓕᖅᐳᖅᓕ ᓄᑕᕋᑯᓗᒃ ᐃᕐᖕᓂᐊᖑᖕᒪᑦ ᓯᓚᖅᔪᐊᕐᖕᒧᑦ. 
22ᑍᒤᒃᑭᕗᓯᑦᑕᐅᖅ ᒫᓐᓇ ᕿᒃᓵᒃᐳᓯ, ᑕᑯᓂᐊᕆᕙᑦᓯᓕ ᐃᓗᑦᓯᒍᓪᓗ ᖁᕕᐊᓱᒻᒪᕆᓕᕐᖕᓂᐊᖅᐳᓯ, ᖁᕕᐊᓱᖕᓂᕆᔭᓯᓗ ᑭᓇᒧᓪᓘᓐᓃᑦ ᐲᖅᑕᐅᓂᐊᓐᖏᓚᖅ ᐃᓕᑦᓯᓐᓂᑦ.
23ᐅᓪᓗᖅ ᑖᓐᓇ ᓇᓪᓕᐅᑎᒃᐸᑦ ᐅᕙᓐᓂᒃ ᐊᐱᖅᓲᕈᓐᓃᕈᒫᖅᐳᓯ. ᓱᓕᔪᒥᒃ ᐅᖃᐅᑎᕙᑦᓯ, ᐊᑖᑕ ᑐᒃᓯᐊᖅᕕᒋᒍᑦᓯᐅᒃ ᓱᓇᑐᐃᓐᓇᕐᖕᒥᒃ, ᑖᑦᓱᒪ ᑐᓂᓯᕕᒋᓂᐊᖅᐹᓯ ᐊᑎᓐᓂ. 
24ᒫᓐᓇᒧᑦ ᑎᑭᓪᓗᒍ ᑐᒃᓯᐊᓚᐅᓐᖏᓚᓯ ᓱᓇᑐᐃᓐᓇᕐᖕᒥᒃ ᐊᑎᓐᓂ; ᑐᒃᓯᐊᕆᑦᓯ, ᑐᓂᓯᕕᐅᓂᐊᖅᐳᓯ ᑕᕝᕙ, ᐃᓚᖃᑦᓯᐊᕐᖕᓂᕐᖕᒧᑦ ᖁᕕᐊᓱᖕᓂᓯ ᓈᒻᒪᒃᓯᑦᓯᐊᖁᓪᓗᒍ.”
25“ᐊᑦᔨᐅᔪᓂᒃ ᐊᑐᖅᓗᖓ ᑕᒪᒃᑯᓂᖓ ᐅᖃᐅᑎᖃᑦᑕᓚᐅᖅᐸᑦᓯ; ᓇᓪᓕᐅᑎᔪᒫᖅᐳᖅᓕ ᐊᑦᔨᐅᔪᓂᒃ ᐊᑐᖅᓗᖓ ᐃᓕᑦᓯᓐᓄᑦ ᐅᖃᖃᑦᑕᕈᓐᓃᖅᕕᒃᓴᕋ ᑐᑭᓯᓇᑦᓯᐊᖅᑐᓂᒡᓕ ᐅᖃᖅᕕᒋᖃᑦᑕᓛᖅᐸᑦᓯ ᐊᑖᑕᒥᒃ. 
26ᑕᒪᓐᓇ ᐅᓪᓗᖅ ᓇᓪᓕᐅᑎᒃᐸᑦ ᑐᒃᓯᐊᕈᒫᖅᐳᓯ ᐊᑎᓐᓂ; ᐅᖃᓐᖏᓚᖓᓕ ᐊᑖᑕ ᑐᒃᓯᐊᖅᕕᒋᔪᒪᓂᕋᖅᓗᒍ ᐱᑦᔪᑎᒋᓗᓯ; 
27ᐊᑖᑕᐅᑉ ᓇᖕᒥᓂᖅ ᓇᒡᓕᒋᖕᒪᓯ, ᓇᒡᓕᒋᒐᑦᓯᓐᖓ ᐅᒃᐱᖅᓗᓯᓗ ᒎᑎᒥᑦ ᐱᓚᐅᕋᒪ. 
28ᐊᑖᑕᒥᑦ ᐱᓯᒪᕗᖓ ᓯᓚᖅᔪᐊᕐᖕᒧᐊᖅᓗᖓᓗ; ᒫᓐᓇᓕ ᓯᓚᖅᔪᐊᖅ ᕿᒪᖕᓂᐊᖅᐸᕋ ᐊᑖᑕᒧᓪᓗ ᐂᓗᖓ.”
29ᐃᓕᓐᓂᐊᖅᑎᖏᑕ ᐅᖃᐅᑎᕚᑦ, “ᒫᓐᓇ ᑐᑭᓯᓇᑦᓯᐊᖅᑐᓂᒃ ᐅᖃᐅᓯᖃᓕᖅᐳᑎᑦ, ᐊᑦᔨᐅᔪᓂᒡᓗ ᐅᖃᐅᓯᖃᕐᖕᓇᒃ. 
30ᒫᓐᓇ ᑐᑭᓯᕗᒍᑦ ᓱᓇᓕᒫᑦ ᖃᐅᔨᒪᒐᕕᒋᑦ, ᐊᐱᕆᔭᐅᔭᕆᐊᖃᓐᖏᓚᑎᓪᓗ; ᑕᒪᓐᓇ ᐱᑦᔪᑎᒋᓪᓗᒍ ᐅᒃᐱᕈᓱᒃᐳᒍᑦ ᒎᑎᒥᑦ ᐱᓯᒪᓂᕐᖕᓂᒃ.”
31ᔩᓱᓯᐅᑉ ᑭᐅᕔᑦ, “ᒫᓐᓈ ᐅᒃᐱᓕᖅᐱᓰ? 
32ᓇᓪᓕᐅᑦᑐᖅ ᓇᓪᓕᐅᑎᔪᒫᖅᐳᖅ, ᒫᓐᓇᓗ ᐊᑐᓕᖅᐸᕗᑦ, ᓇᒧᑐᐃᓐᓇᖅ ᓯᐊᒻᒪᖅᑎᑕᐅᕕᒃᓴᓯ, ᐊᑐᓂᑦ ᐊᖏᕐᕋᑦᓯᓐᓄᐊᖅᓗᓯ, ᐅᕙᖓᓗ ᐃᓄᑑᑎᓪᓗᖓ ᕿᒪᒃᑕᐅᓂᐊᖅᐳᖓ; ᑭᓯᐊᓂᓕ ᐃᓄᑑᓐᖏᓚᖓ, ᐊᑖᑕᐅᑉ ᓇᔪᕐᖕᒪᖓ. 
33ᑕᒪᒃᑯᓂᖓ ᐅᖃᐅᑎᓚᐅᖅᐸᑦᓯ, ᐅᕙᓐᓃᓪᓗᓯ ᐃᓱᒪᔮᖁᓇᓯ. ᓯᓚᖅᔪᐊᕐᖕᒥ ᐅᖁᒤᒃᓴᕐᖕᓇᖅᑐᒦᑉᐳᓯ; ᓯᕘᕋᓇᓯᓕ, ᓯᓚᖅᔪᐊᖅ ᓵᓚᒋᓯᒪᒐᒃᑯ.”
