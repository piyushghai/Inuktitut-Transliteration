1ᐃᕝᕕᓪᓕ ᐊᔪᕆᖅᑐᐃᔪᒃᓴᐅᕗᑎᑦ ᓱᓕᔪᒥᒃ ᑐᓐᖓᕕᖃᖅᓗᑎᑦ. 
2ᐃᑦᑑᓕᖅᑐᑦ ᐃᒃᐱᒍᓱᑦᓯᐊᖁᓗᒋᑦ ᐊᔪᕆᖅᑐᒃᑭᑦ, ᑐᑭᖃᑦᓯᐊᖁᓪᓗᒋᑦ, ᐃᒃᐱᒍᓱᑦᓯᐊᖅᓗᑎᒃ, ᐅᒃᐱᕐᖕᓂᕐᖕᒥᒃ ᓱᓕᔪᒥᒃ ᑲᔪᓯᑦᓯᐊᖅᓗᑎᒃ, ᓇᒡᓕᖕᓂᖃᖅᓗᑎᒃ, ᕿᓄᐃᓵᕐᖕᓂᖃᑦᓯᐊᖅᓗᑎᒡᓗ ᐱᖁᓪᓗᒋᑦ. 
3ᑍᒫᒃᑕᐅᖅ ᓂᖏᐅᖑᓕᖅᑐᑦ ᐊᔪᕆᖅᑐᒃᑭᑦ ᐃᑦᔪᕐᖕᓁᑦᑐᒥᒃ ᐃᓅᓯᖃᖁᓗᒋᑦ, ᓱᓕᖏᑦᑐᒥᒃ ᐅᖃᐅᓯᖃᖃᑦᑕᖁᓇᒋᑦ ᐃᒥᐊᓗᐃᓐᓇᖁᓇᒋᓪᓗ; ᐱᐅᔪᒥᒡᓕ ᐊᔪᕆᖅᑐᐃᖁᓗᒋᑦ. 
4ᐊᕐᖕᓇᓂᒡᓗ ᐃᓅᓱᒃᑐᓂᒃ ᐊᔪᕆᖅᑐᐃᖁᓪᓗᒋᑦ ᐅᐃᒥᖕᓂᒃ ᐅᖓᑦᓯᐊᖁᓪᓗᒋᑦ ᕿᑐᕐᖓᒥᖕᓂᒡᓗ ᓇᒡᓕᒍᓱᑦᓯᐊᖅᓗᑎᒃ. 
5ᐃᒃᐱᒍᓱᑦᓯᐊᖁᓪᓗᒋᑦ, ᐃᑦᔪᕐᖕᓁᓪᓗᑎᒃ, ᐃᒡᓗᒥᐅᖃᑎᒥᖕᓂᒃ ᑲᒪᑦᓯᐊᖅᓗᑎᒃ, ᐱᑦᓯᐊᖅᓗᑎᒃ, ᐃᒻᒥᖕᓂᒡᓗ ᑐᓂᓯᒪᑦᓯᐊᖁᓪᓗᒋᑦ ᐅᐃᒥᖕᓄᑦ, ᒎᑎᐅᑉ ᐅᖃᐅᓯᖏᑦ ᐅᖃᕐᖕᓂᖅᓘᑕᐅᖁᓇᒋᑦ.
6ᑍᒫᒃᑕᐅᖅ ᐊᖑᑏᑦ ᐃᓅᓱᒃᑐᑦ ᐊᔪᕆᖅᑐᒃᑭᑦ ᐃᒻᒥᖕᓂᒃ ᐱᓯᒪᑦᓯᐊᕈᓐᓇᖁᓗᒋᑦ. 
7ᐃᕝᕕᓪᓕ ᓇᖕᒥᓂᖅ ᑖᒃᑯᓄᖓᓕᒫᖅ ᒪᓕᒐᒃᓴᑦᓯᐊᖑᔪᒃᓴᐅᕗᑎᑦ ᐃᓅᑦᓯᐊᕐᖕᓂᒃᑯᑦ, ᐊᔪᕆᖅᑐᐃᓕᕌᖓᕕᓪᓗ ᐱᓪᓚᕆᒡᓗᑎᑦ,+ ᓱᓕᑦᓯᐊᖃᑦᑕᖅᓗᑎᑦ. 
8ᐅᖃᐅᓯᕐᖕᓂᒃ ᓱᓕᔪᓂᒃ ᐊᑐᖃᑦᑕᖅᓗᑎᑦ ᐊᑭᕋᖅᑐᖅᑕᐅᔪᓐᓇᖏᑦᑐᓂᒃ, ᐊᑭᕋᖅᑐᖅᑎᑎᑦ ᑲᓐᖑᓱᒃᑎᑕᐅᖁᓪᓗᒋᑦ, ᐱᑦᔪᑎᒃᓴᖃᖁᓇᒋᓪᓗ ᐅᖃᐅᓯᕆᓂᖅᓗᒡᓗᑕ.
9ᐱᔩᑦ ᐃᒻᒥᖕᓂᒃ ᑐᓂᓯᒪᑦᓯᐊᕆᐊᖃᖅᐳᑦ ᐊᖓᔪᖅᑳᒥᖕᓄᑦ ᓈᓚᑦᓯᐊᖅᓗᑎᒃ ᖁᕕᐊᒋᔭᖏᓐᓂᒡᓗ ᐱᓇᓱᐊᑦᓯᐊᖅᓗᑎᒃ; ᐊᖓᔪᖅᑳᒥᖕᓂᒃ ᑭᐅᓗᒃᑍᓕᓗᑎᒃ. 
10ᑎᒡᓕᒐᖅᕕᖃᖏᓪᓗᑎᒡᓗ, ᓴᖅᑭᑎᑦᓯᖔᖅᑐᒃᓴᐅᕗᓪᓕ ᐱᓂᐊᑦᓯᐊᕐᖕᓂᕐᖕᒥᒃ ᑲᔪᓯᑦᓯᐊᕐᖕᓂᕐᖕᒥᒡᓗ, ᒎᑎᐅᑉ ᐱᐅᓕᔨᑦᑕ ᐊᔪᕆᖅᑑᑖᓂᒃ ᓂᖅᑐᕐᖕᓇᖅᑎᑦᓯᖁᓪᓗᒋᑦ ᖃᓄᓕᒫᖅ ᐱᓂᐊᕐᖕᓂᕐᖕᒥᒃᑎᒍᑦ.
11ᒎᑎᐅᑉ ᐱᔪᓐᓇᖅᑎᑦᓯᓂᓂ ᓴᖅᑭᑎᓯᒪᖕᒪᒍ ᐃᓄᓕᒫᑦ ᐱᐅᓕᔭᐅᕕᒃᓴᖃᖁᓪᓗᒋᑦ. 
12ᑖᑦᓱᒪ ᐱᔪᓐᓇᖅᑎᑦᓯᓂᕐᖕᒥᒍᑦ ᐊᔪᕆᖅᑐᖅᐹᑎᒍᑦ ᕿᒤᖁᓪᓗᑕ ᒎᑎᖃᖏᑦᑐᑦ ᐃᓕᖅᑯᓯᖏᓐᓂᒃ ᓯᓚᖅᔪᐊᕐᖕᒥᐅᓪᓗ ᐃᒃᓯᒎᕐᖕᓂᖏᓐᓂᒃ, ᐃᓅᖁᓪᓗᑕᓗ ᐅᕙᑦᑎᓐᓂᒃ ᐰᕆᑦᓯᐊᖅᓗᑕ, ᐃᓅᑦᓯᐊᖅᓗᑕᓗ, ᒎᑎᒥᒡᓗ ᒪᓕᑦᓯᐊᖅᓗᑕ ᐃᓅᖁᓪᓗᑕ ᑕᒫᓂ ᓯᓚᖅᔪᐊᕐᖕᒦᑎᓪᓗᑕ, 
13ᓂᕆᐅᒋᔭᒃᓴᕗᑦ ᐅᓪᓗᖅ ᐱᕕᐊᕐᖕᓇᖅᑐᖅᔪᐊᖅ ᐅᑕᖅᑭᓗᒍ, ᒎᑎᐅᑉ ᐊᖏᓂᖅᐹᖑᔫᑉ ᐱᐅᓕᔨᑦᑕᓗ ᔩᓱᓯ ᙭ᔅᑑᓯᐅᑉ ᓂᖅᑐᕐᖕᓇᕐᖕᓂᖅᔪᐊᖓ ᓴᖅᑭᑦᓯᐊᕆᓗᒍ. 
14ᑖᓐᓇ ᐃᒻᒥᓂᒃ ᑐᓂᓚᐅᕐᖕᒪᑦ ᐅᕙᑦᑎᓐᓄᑦ ᐱᐅᓕᔪᒪᓪᓗᑕ ᐱᐅᖏᑦᑐᓂᑦ ᑕᒤᓐᓂᑦ ᐃᑦᔪᕐᖕᓁᑦᑐᓐᖑᖅᑎᑦᓱᒪᓪᓗᑕᓗ ᓇᖕᒥᓂᖅ ᐃᓄᖁᑎᑖᕆᓗᓂᑎᒍᑦ ᑲᔪᖏᑦᓯᐊᕈᓐᓇᖁᓪᓗᑕᓗ ᐱᐅᔪᓂᒃ.
15ᑕᒪᒃᑯᓂᖓ ᐊᔪᕆᖅᑐᐃᒋᑦ; ᑲᔪᖏᖅᓮᓗᑎᒃ ᐃᓂᖅᑎᕆᓗᑎᓪᓗ ᐱᔪᓐᓇᖅᑎᑕᐅᓂᕆᔧᑦ ᐊᑐᖅᓗᒍ. ᑭᓇᒧᓪᓘᓐᓃᑦ ᓇᕐᕈᒋᔭᐅᑦᑍᓕᓗᑎᑦ.
