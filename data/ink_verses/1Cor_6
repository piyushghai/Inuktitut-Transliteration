1ᓇᓕᖅᓯ ᙭ᔅᑑᓯᒥᐅᑕᐅᖃᑎᒥᓄᑦ ᐊᑲᐅᖏᑦᔪᑎᒃᓴᖃᓕᕈᓂ, ᓱᖕᒪᑦ ᐅᒃᐱᖏᑦᑐᓄᑦ ᐃᖅᑲᖅᑐᖅᑕᐅᑎᑦᓯᖔᖃᑦᑕᖅᐱᓰ? ᒎᑎᐅᑉ ᐃᓄᖁᑎᖏᓐᓄᑦ ᐋᖅᑭᒃᓱᖅᑕᐅᑎᖔᕐᖕᓇᒍ? 
2ᖃᐅᔨᒪᓐᖏᓚᓰ? ᒎᑎᐅᑉ ᐃᓄᖁᑎᖏᑕ ᓯᓚᖅᔪᐊᕐᖕᒥᐅᑦ ᐃᖅᑲᖅᑐᕈᒫᕐᖕᒪᒋᑦ? ᓯᓚᖅᔪᐊᕐᖕᒥᐅᓂᒡᓕ ᐃᖅᑲᖅᑐᐃᔪᒫᕈᑦᓯ, ᐱᔭᕆᐊᑭᓐᓂᖅᓴᓂᒃ ᐃᖅᑲᖅᑐᐃᔪᓐᓇᓐᖏᓚᓰ? 
3ᖃᐅᔨᒪᓐᖏᓚᓯᓘ? ᐂᖏᓖᑦ ᐃᖅᑲᖅᑐᕈᒫᕋᑦᑎᒍ? ᑕᕝᕙᓕ ᓄᓇᒦᑦᑐᓂᒃ ᐃᖅᑲᖅᑐᐃᔭᕆᐊᖃᕐᖕᓂᖅᓴᐅᓐᖏᓚᒍᑦ! 
4ᐱᔭᕆᐊᖃᖅᑐᒥᒡᓕ ᓴᖅᑭᑦᑐᖃᖅᐸᑦ, ᐅᒃᐱᖅᑐᓂ ᐃᓚᒋᔭᐅᖏᑦᑐᓄᑦ ᐋᖅᑭᒃᑕᐅᑎᓐᓇᓱᖃᑦᑕᕐᖕᓂᐊᖅᐱᓯᐅᒃ? 
5ᑍᒫᒃ ᐅᖃᖅᐳᖓ ᑲᓐᖑᓱᖁᓪᓗᓯ, ᓇᓗᓇᖏᒻᒪᑦ ᐃᓚᒋᔭᑦᓯᓐᓂᒃ ᓯᓚᑐᔪᖅᑕᖃᕐᖕᒥᔪᖅ ᐃᖅᑲᖅᑐᐃᔪᓐᓇᖅᑐᒥᒃ ᐅᒃᐱᒃᑑᖃᑎᒌᑦ ᐊᑲᐅᓐᖏᓕᐅᕈᑎᖏᓐᓂᒃ ᐋᖅᑭᒃᓯᔪᓐᓇᖅᑐᒥᒃ. 
6ᐅᒃᐱᖅᑑᖃᑎᒌᖑᔪᓯᓕ ᐅᒃᐱᖏᑦᑐᓄᑦ ᐃᖅᑲᖅᑐᐃᔨᓄᑦ ᐃᖅᑲᖅᑐᖅᑕᐅᑎᑦᓯᖔᖃᑦᑕᖅᐳᓯ ᐅᒃᐱᖅᑑᖃᑎᑦᓯᓐᓂᒃ?
7ᑍᒤᓕᐅᖃᑦᑕᕐᖕᓂᑦᓯᓐᓄᑦ ᓇᓗᓁᖅᐳᖅ ᑕᒻᒪᕇᕋᑦᓯ. ᓈᒻᒪᖏᑦᑐᓕᕕᐅᑐᐃᓐᓇᕈᑦᓯ ᐊᑲᐅᓂᖅᓴᐅᓐᖏᓛᖅ? ᑎᒡᓕᒡᕕᐅᑐᐃᓐᓇᕈᑦᓯᓘᓐᓃᑦ ᐱᐅᓂᖅᓴᐅᓐᖏᓛ? 
8ᐃᓕᑦᓯᖔᖅᓕ ᓈᒻᒪᖏᑦᑐᓕᐅᓕᖅᐳᓯ ᓴᒡᓗᕿᑦᓯᖃᑦᑕᖅᓗᓯᓗ, ᐅᒃᐱᖅᑑᖃᑎᑦᓯᓐᓄᑦ ᐊᒡᓛᑦ ᑍᒤᓕᐅᖅᕕᖃᖅᐳᓯ. 
9ᖃᐅᔨᒪᓐᖏᓚᓰ? ᐊᑲᐅᖏᑦᑐᓕᔪᑦ ᒎᑎᐅᑉ ᐊᑕᓂᐅᕕᖓᓂᒃ ᑭᖑᕐᖑᑦᔨᓂᐊᖏᒻᒪᑕ? ᓯᓔᕐᕆᔭᐅᑦᑍᓕᒋᑦᓯ; ᐊᖑᓐᓂᐊᖅᐸᒃᑐᑦ ᐊᕐᖕᓇᕐᖕᓂᐊᖅᐸᒃᑐᓪᓗ ᒎᑎᐅᖏᑦᑐᓂᒡᓗ ᒎᑎᖃᖅᑐᑦ, ᐂᑉᐸᓖᓪᓗ ᐊᓯᓐᓂᐊᖅᐸᒃᑐᑦ, ᐊᖑᑏᑦ ᐊᕐᖕᓁᓪᓗ ᑍᒤᑦᑑᖃᑎᒥᖕᓅᖅᐸᒃᑐᑦ, 
10ᑎᒡᓕᒃᐸᒃᑐᑦ, ᐱᔪᒪᕕᒡᔪᐊᖅᑏᑦ, ᐋᖓᔮᖅᑏᑦ, ᐊᓯᒥᖕᓂᒡᓗ ᐅᖃᕐᖕᓂᖅᓗᒃᑏᑦ, ᑎᒡᓕᒐᖅᑏᑦ, ᑕᒪᒃᑯᐊᓕᒫᑦ ᒎᑎᐅᑉ ᐊᑕᓂᐅᕕᖓᓂᒃ ᑭᖑᕐᖑᑦᔨᓂᐊᖏᒻᒪᑕ. 
11ᐃᓚᓯ ᐃᓚᖏᑦ ᑍᒤᑦᑑᓚᐅᕆᕗᑦ. ᐊᔪᕐᖕᓂᕐᖕᒥᓪᓕ ᓴᓗᒻᒪᖅᑕᐅᓯᒪᓕᖅᐳᓯ, ᐃᑦᔪᕐᖕᓁᑎᑕᐅᓪᓗᓯ, ᐸᓯᔭᒃᓴᐅᔪᓐᓃᖅᑎᑕᐅᕗᓯ ᐊᑕᓂᑦᑎᓐᓄᑦ ᔩᓱᓯ ᙭ᔅᑑᓯᒧᑦ ᒎᑎᑦᑕᓗ ᐊᓂᕐᖕᓂᖓᓄᑦ.
12ᐃᓚᖓᓐᓂᒃ ᐅᖃᖅᑐᖃᕋᔭᖅᐸᑦ “ᑕᒤᓐᓂᒃ ᐱᔪᓐᓇᖅᑎᑕᐅᕗᖓ,” ᑕᒪᕐᖕᒥᒡᓕ ᐱᔪᓐᓇᖅᑕᑎᑦ ᐃᑲᔪᖅᑐᐃᓐᓇᐅᓐᖏᓚᑦ. ᑕᒤᓐᓂᒃ ᐱᔪᓐᓇᖅᑎᑕᐅᓂᕋᖅᓗᖓ ᐅᖃᕈᓐᓇᕆᕗᖓ, ᑭᓯᐊᓂᓕ ᐅᕙᓐᓂᒃ ᐊᐅᓚᑦᓯᓕᕐᖕᓂᐊᖅᑐᒧᑦ ᕿᓚᒃᑕᐅᔪᒪᓐᖏᓚᖓ. 
13ᓂᕿ ᐊᕿᐊᕈᕐᖕᒧᑦ ᑐᕌᖓᖕᒪᑦ, ᐊᕿᐊᕈᖅᓗ ᓂᕿᒧᑦ ᑐᕌᖓᒋᓪᓗᓂ, ᒎᑎᐅᓪᓗ ᑕᒪᒃᑯᐊ ᑕᒪᕐᖕᒥᒃ ᓄᖅᑲᖅᑎᑦᓱᒫᖅᐰᑦ. ᑎᒥ ᐊᕐᖕᓇᕐᖕᓂᐊᕐᖕᓂᕐᖕᒧᑦ ᐊᖑᓐᓂᐊᕐᖕᓂᕐᖕᒧᓪᓗ ᑐᕌᖓᖏᒻᒪᑦ, ᐊᑕᓂᕐᖕᒧᓪᓕ ᐱᔨᑦᓯᖅᑐᒃᓴᓕᐊᕆᓯᒪᕗᖅ, ᐊᑕᓂᖅᓗ ᑎᒥᒧᑦ. 
14ᒎᑎᐅᓪᓗ ᐊᑕᓂᖅ ᒪᑭᑎᓚᐅᕐᖕᒪᒍ, ᑍᒫᒃᑕᐅᖅ ᒪᑭᑎᑦᓱᒫᕆᕚᑎᒍᑦ ᐱᔪᓐᓇᕐᖕᓂᕐᖕᒥᓄᑦ.
15ᖃᐅᔨᒪᓐᖏᓚᓰ? ᑎᒥᓯ ᙭ᔅᑑᓯᐅᑉ ᑎᒥᖓᑕ ᐃᓚᒋᖕᒪᒋᑦ? ᑍᒤᒻᒪᑦ ᙭ᔅᑑᓯᐅᑉ ᑎᒥᖓᑕ ᐃᓚᖓ ᐊᖑᓐᓂᐊᖅᑎᒧᑦ ᐊᕐᖕᓇᕐᖕᓂᐊᖅᑎᒧᓪᓘᓐᓃᑦ ᐃᓚᓕᐅᑎᔪᓐᓇᖅᐸᕌ? ᑍᒤᑦᑐᓐᓇᓐᖏᓚᖅ! 
16ᖃᐅᔨᒪᓐᖏᓚᓯ? ᐃᓄᒃ ᐊᖑᓐᓂᐊᖅᑎᒥᒃ ᐊᕐᖕᓇᕐᖕᓂᐊᖅᑎᒥᒡᓘᓐᓃᑦ ᐱᖃᑎᖃᖅᑐᖅ ᑎᒥᒥᒍᑦ ᐊᑕᐅᓯᐅᖃᑎᒋᓕᕐᖕᒪᒍ, ᐊᒡᓚᖕᓂ ᑎᑎᕋᖅᓯᒪᖕᒪᑦ, “ᑖᒃᑯᐊᒃ ᒪᕐᕉᒃ ᑎᒥᒥᒍᑦ ᐊᑕᐅᓯᐅᓕᖅᐴᒃ.” 
17ᐊᑕᓂᕐᖕᒥᒡᓕ ᐱᖃᑎᑖᖅᑑᑉ ᐊᓂᕐᖕᓂᒃᑯᑦ ᐊᑕᐅᓯᐅᖃᑎᑖᕆᕚ.
18ᐊᖑᓐᓂᐊᕐᖕᓂᖅ ᐊᕐᖕᓇᕐᖕᓂᐊᕐᖕᓂᖅᓗ ᐅᓗᕆᐊᒋᓯᐅᒃ. ᐊᔪᖅᑐᓕᓃᑦ ᐊᓯᓕᒫᖏᑦ ᑎᒥᐅᑉ ᓯᓚᑖᓂᑦ ᐱᖕᒪᑕ; ᐊᖑᓐᓂᐊᖅᑐᖅᓕ ᐊᕐᖕᓇᕐᖕᓂᐊᖅᑐᖅᓗ ᓇᖕᒥᓂᖅ ᑎᒥᒥᓄᑦ ᐊᔪᖅᑐᓕᕗᑦ. 
19ᖃᐅᔨᒪᓐᖏᓚᓰ? ᑎᒥᓯ ᐊᓂᕐᖕᓂᐅᑉ ᐃᑦᔪᕐᖕᓁᑦᑑᑉ ᑐᒃᓯᐊᖅᕕᒡᔪᐊᖁᑎᒋᖕᒪᒋᑦ, ᑖᓐᓇ ᐃᓗᑦᓯᓐᓃᑉᐳᖅ ᒎᑎᒥᑦ ᑐᓂᕐᕈᓯᐊᕆᔭᓯ, ᐃᓕᑦᓯᓐᓂᒡᓗ ᓇᖕᒥᓂᕆᓐᖏᓚᓯ; 
20ᐊᑭᑐᔪᒥᒃ ᓂᐅᕕᐊᕆᔭᐅᓯᒪᒐᑦᓯ. ᑍᒤᒻᒪᑦ ᑎᒥᑦᓯᒍᑦ ᒎᑎ ᓂᖅᑐᕐᖕᓇᖅᓯᑎᓯᐅᒃ.
