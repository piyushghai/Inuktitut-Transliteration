1ᑕᕝᕙ ᐃᑎᖅᑎᑉᐹᖓ ᐊᑯᓪᓕᖅᐹᒦᑦᑐᒧᑦ ᐃᑦᔪᕐᖕᓁᑦᑐᒃᑯᕕᖕᒧᑦ, ᐃᑎᖅᑕᖅᕕᖓᑕᓗ ᓱᓪᓗᑯᑖᖓ ᐆᒃᑐᕋᕐᖕᒪᒍ ᑐᑭᒧᖃᖅᐳᖅ ᖁᓕᓂᒃ ᐃᑎᒐᖕᓂᒃ. 
2ᓴᓂᒧᑐᓂᖃᖅᓗᓂᓗ 18-ᓂᒃ ᐃᑎᒐᖕᓂᒃ; ᐊᕙᓗᖏᑕᓗ ᐊᑭᓐᓇᖏᑦ ᓯᑕᒪᐅᔪᖅᑐᓂᒃ ᐃᑎᒐᖕᓂᒃ ᓴᓂᒧᑐᓂᖃᖅᐳᑦ ᐊᑭᓕᕇᑦ; ᐃᒡᓗᕈᓯᖅᓗ ᐆᒃᑐᕋᕐᖕᒪᒍ ᑕᑭᓂᖃᖅᐳᖅ 68-ᓂᒃ ᐃᑎᒐᖕᓂᒃ, ᓴᓂᒧᑐᓂᖃᖅᓗᓂᓗ 34-ᓂᒃ.
3ᐊᒻᒪ ᐃᒡᓗᕈᓯᕐᖕᒧᑦ ᐃᓗᕙᓯᖕᓂᖅᐹᒧᐊᖅᓗᓂ ᓱᓪᓗᑯᑖᖓ ᐆᒃᑐᕋᕐᖕᒪᒍ, ᓴᓂᒧᑐᓂᖃᖅᐳᖅ ᐱᖓᓱᓂᒃ ᐃᑎᒐᖕᓂ, ᑐᑭᒧᖃᖅᓗᓂᓗ ᖁᓕᓂᒃ ᐃᑎᒐᖕᓂᒃ; ᐃᑎᖅᑕᖅᕕᖓᓂᑦ ᐃᒡᓗᕈᓯᐅᑉ ᐃᓗᕙᓯᖕᓂᖅᐹᖓᑕ ᐊᑭᓐᓇᖏᑦ ᑐᑭᒧᖃᖅᐳᑦ 12-ᓂᒃ ᐃᑎᒐᖕᓂᒃ. 
4ᐃᒡᓗᕈᓯᖅᓗ ᐆᒃᑐᕋᕐᖕᒪᒍ ᐊᖏᓂᖓ, ᐊᑦᔨᒌᒥᒃ ᐊᖏᓂᖃᖅᐳᖅ 34-ᓂᒃ ᐃᑎᒐᖕᓂᒃ ᑐᑭᒧᑦ ᓴᓂᒧᓪᓗ, ᑕᒪᑐᒪᓕ ᐅᖓᑖᓂ. ᑖᑦᓱᒪ ᐅᖃᐅᑎᕚᖓ, “ᑖᓐᓇ ᑕᕝᕙ ᐃᑦᔪᕐᖕᓁᓐᓂᖅᐹᖅ.”
5ᑖᑦᓱᒪᓗ ᐆᒃᑐᕋᕐᖕᒪᒍ ᑐᒃᓯᐊᖅᕕᒡᔪᐊᑉ ᐊᕙᓗᖅᔪᐊᖓ, ᐃᑦᔪᓂᖃᖅᐳᖅ ᖁᓕᓂᒃ ᐃᑎᒐᖕᓂᒃ; ᑐᒃᓯᐊᖅᕕᒡᔪᐊᓪᓗ ᐊᕙᓗᖅᔪᐊᖓᓄᑦ ᐃᓚᒋᓕᐅᓯᒪᔪᓂᒃ ᐃᒡᓗᕈᓯᖃᐅᖅᐳᖅ 7-ᓂᒃ ᐃᑎᒐᖕᓂᒃ ᓴᓂᒧᑐᓂᖃᖅᑐᓂᒃ ᑐᒃᓯᐊᖅᕕᒡᔪᐊᑉ ᐊᕙᑎᓕᒫᖓᓃᑦᑐᓂᒃ. 
6ᑖᒃᑯᐊᓗ ᐃᒡᓗᕈᓰᑦ ᖁᓕᕇᖑᕗᑦ ᖁᒻᒧᑦ ᐱᖓᓱᓂᒃ ᓇᑎᖃᖅᓗᑎᒃ ᓇᑎᖅ ᐊᑕᐅᓯᖅ 30-ᓂᒃ ᐃᒡᓗᕈᓯᖅᑕᖃᐅᖅᓗᓂ. ᐃᒡᓗᕈᓯᐅᑉ ᖁᓪᓕᐅᑉ ᓇᑎᖏᑦ ᐊᖏᓂᖅᓴᐅᕗᑦ ᐊᕙᓗᒧᑦ ᐊᒃᑐᐊᔪᑦ ᐃᒡᓗᕈᓯᕐᖕᒥᑦ ᐊᓪᓕᕐᖕᒥᑦ ᓇᔪᒻᒥᖃᑕᐅᑎᑦᓯᐊᕈᑎᒃᓴᖏᓐᓄᑦ, ᐃᒡᓗᕈᓰᑦ ᓇᑎᖏᑦ ᐊᕙᓗᖅᔪᐊᒧᑦ ᐊᒃᑐᐊᓪᓗᑎᒃ ᐊᑦᓱᖏᖅᕕᒋᓯᒪᖏᒃᑲᓗᐊᖅᓗᒍ ᐊᕙᑖ. 
7ᐃᒡᓗᕈᓰᓪᓗ ᓴᓂᕋᕐᖕᒦᑦᑐᑦ ᖁᒻᒧᑦ ᓇᑎᖏᑕ ᓴᓂᒧᑐᓂᖏᑦ ᐊᖏᓕᕙᓪᓕᐊᓯᒪᕗᑦ ᖁᓕᕇᒃᐸᓪᓕᐊᓂᖏᑦ ᒪᓕᒡᓗᒋᑦ ᑐᒃᓯᐊᖅᕕᒡᔪᐊᑉ ᐊᕙᓗᖅᔪᐊᖓᓂ; ᐊᕙᓗᖅᔪᐊᓪᓗ ᐃᓗᖔᖓᒍᑦ ᐃᒡᓗᕈᓰᑦ ᖃᓕᕇᑦ ᓯᓚᑖᒍᑦ ᒪᔪᕋᐅᑎᓕᐅᖅᓯᒪᕗᖅ ᐃᒡᓗᕈᓰᑦ ᖁᓛᓅᕈᒪᔪᑦ ᐊᑯᓪᓕᖅᐹᒃᑰᖅᓗᑎᒃ ᖁᓛᓅᕈᓐᓇᖅᓗᑎᒃ. 
8ᑕᑯᒋᕗᖓ ᑐᒃᓯᐊᖅᕕᒡᔪᐊᑉ ᐊᕙᑖᒍᑦ ᐃᒡᓕᕐᖕᓇᐅᔭᓕᐅᖅᓯᒪᓂᖓᓂᒃ; ᐃᒡᓗᕈᓰᑦ ᑐᓐᖓᕕᒋᔭᖏᓐᓂᒃ ᓯᑕᒪᐅᔪᖅᑐᓂᒃ ᐃᑎᒐᖕᓂᒃ ᓴᓂᒧᑐᓂᓕᖕᓂᒃ. 
9ᐃᒡᓗᕈᓰᑦ ᐊᕙᓗᖏᑦ ᐊᕙᓗᖅᔪᐊᒧᑦ ᐊᒃᑐᐊᔪᑦ ᐃᑦᔪᓂᖃᖅᐳᖅ ᓯᑕᒪᐅᔪᖅᑐᓂᒃ ᐃᑎᒐᖕᓂᒃ; ᑍᒤᒻᒪᑦ ᐃᒡᓕᕐᖕᓇᐅᔭᖃᖅᐳᑦ ᐃᒡᓗᕈᓰᑦ ᖁᓛᖏᑕ ᖄᖓᑕ ᓯᓈᒍᑦ. 
10ᐃᒡᓗᕈᓰᑦ ᐊᕙᓗᖅᔪᐊᓪᓗ ᐊᑯᓐᓂᖓ ᓴᓂᒧᑐᓂᖃᖅᐳᖅ 34-ᓂᒃ ᐃᑎᒐᖕᓂᒃ ᑐᒃᓯᐊᖅᕕᒡᔪᐊᑉ ᐊᕙᑎᓕᒫᖓᒎᖓᓪᓗᓂ. 
11ᐃᒡᓗᕈᓰᓪᓗ ᐃᑎᖅᑕᖅᕕᖃᖅᐳᑦ ᓇᑎᖓᑕ ᐃᒡᓗᕈᓯᖃᖏᓐᓂᖓᑕ ᓇᓛᒍᑦ, ᐃᑎᖅᑕᖅᕕᖓᑕ ᐃᓚᖓ ᐅᓐᓄᐊᓪᓗᐊᒧᑦ ᓵᓐᖓᕗᖅ, ᐃᑎᖅᑕᖅᕕᖓᑕᓗ ᐂᑉᐸᖓ ᐅᓪᓗᓪᓗᐊᑉ ᓇᓛᓄᑦ ᓵᓐᖓᓪᓗᓂ; ᑕᒪᓐᓇ ᐃᒡᓗᕈᓯᖅᑕᖃᖏᑦᑐᖅ ᓇᑎᖓ ᓴᓂᒧᑐᓂᖃᖅᐳᖅ 10-ᓂᒃ ᐃᑎᒐᖕᓂᒃ.
12ᐃᒡᓗ ᑐᒃᓯᐊᖅᕕᒡᔪᐊᑉ ᓱᓇᑕᖃᖏᓐᓂᖓᓄᑦ ᓵᓐᖓᔪᖅ ᓯᕿᓂᐅᑉ ᓂᐱᕕᐊᑕ ᓇᓛᓃᑦᑐᖅ ᑐᑭᒧᖃᖅᐳᖅ 150-ᓂᒃ ᐃᑎᒐᖕᓂᒃ; ᓴᓂᒧᖃᖅᓗᓂᓗ 116-ᓂᒃ ᐃᑎᖓᖕᓂᒃ, ᐊᕙᓗᖅᔪᐊᓕᒫᖅᓗ ᐃᑦᔪᓂᖃᖅᐳᖅ 9-ᓂᒃ ᐃᑎᒐᖕᓂᒃ.
13ᑐᒃᓯᐊᖅᕕᒡᔪᐊᑉ ᓯᓚᑖ ᐆᒃᑐᕋᕐᖕᒪᒍ ᑕᑭᓂᖃᖅᐳᖅ 168-ᓂᒃ ᐃᑎᒐᖕᓂᒃ; ᓱᓇᑕᖃᖏᓐᓂᖓ ᐃᓚᐅᑎᓪᓗᒍ ᑐᒃᓯᐊᖅᕕᒡᔪᐊᖅ ᓴᓂᒧᖃᖅᐳᖅ 168-ᓂᒃ ᐃᑎᒐᖕᓂᒃ. 
14ᑐᒃᓯᐊᖅᕕᒡᔪᐊᑉ ᓯᕗᕌᑕ ᓴᓂᒧᑐᓂᖓ ᓱᓇᑕᖃᖏᓐᓂᖓ ᐱᖃᓯᐅᑎᓪᓗᒍ, ᓴᓂᒧᑐᓂᖃᕆᕗᖅ 168-ᓂᒃ ᐃᑎᒐᖕᓂᒃ. 
15aᐊᒻᒪ ᐆᒃᑐᕋᕆᕚ ᑐᒃᓯᐊᖅᕕᒡᔪᐊᑉ ᑐᑭᒧᑐᓂᖓ ᓱᓇᑕᖃᖏᓐᓂᖏᒃ ᐱᖃᓯᐅᑎᓪᓗᒋᒃ ᓴᓂᕌᒎᖓᔫᒃ ᑐᑭᒧᑐᓂᖃᕆᕗᖅ 168-ᓂᒃ ᐃᑎᒐᖕᓂᒃ.
15bᑐᒃᓯᐊᖅᕕᒡᔪᐊᑉ ᐃᑎᖅᕕᐊᑕ ᑐᖅᓲᖑᔭᖓ ᐃᑦᔪᕐᖕᓁᑦᑐᒃᑯᕕᒡᓗ ᐃᑦᔪᕐᖕᓁᓐᓂᖅᐹᒃᑯᕕᒡᓗ 
16ᑖᒃᑯᐊ ᐱᖓᓱᑦ ᐊᑕᖏᖅᓗᑎᒃ ᐃᓗᑉᐱᐊᓕᖅᓯᒪᕗᑦ ᕿᔪᖕᒥᒃ ᐃᒐᓛᖏᓪᓗ ᒪᑐᑦᑕᖅᓗᑎᒃ. ᐃᓗᓕᒫᑦᓯᐊᖏᑦ ᕿᔪᖕᒥᒃ ᖄᐹᓕᖅᓯᒪᕗᑦ ᓇᑎᖓᓂᑦ ᐃᒐᓛᖃᖅᕕᖏᑦ ᑎᑭᓪᓗᒋᑦ, ᐃᒐᓛᖏᓪᓗ ᒪᑐᓯᒪᓪᓗᑎᒃ. 
17ᑐᒃᓯᐊᖅᕕᒡᔪᐊᑉ ᐃᓗᓕᒫᖓ ᑕᖅᓯᖅᑐᖅᓯᒪᕗᑦ ᓴᓇᓐᖑᐊᖅᓯᒪᔪᓂᒃ ᐅᒃᑯᐊᖏᑕ ᖁᓛᓄᑦ ᑎᑭᓯᒪᔪᓂᒃ ᐊᒡᓛᑦ ᐃᒡᓗᕈᓯᖓᑕ ᐃᓗᓪᓕᖅᐹᖓᓄᑦ ᑎᑭᓪᓗᓂ, ᓯᓚᑖᓄᓪᓗ, ᓴᓂᕋᓕᒫᑦᓯᐊᖏᓪᓗ ᐊᑦᔨᓐᖑᐊᓕᐅᖅᓯᒪᔪᓂᒃ ᑕᖅᓯᖅᑐᖅᓯᒪᕗᑦ. 
18ᓯᕈᐱᓐᖑᐊᓂᒃ ᐃᓴᕈᓕᖕᓂᒃ ᓇᐹᖅᑐᓐᖑᐊᑦ ᐹᒦᑦ ᓯᕈᐱᓐᖑᐊᓪᓗ ᐊᑯᓪᓕᕇᒃᐳᑦ ᒪᓕᖃᑦᑕᐅᑎᓯᒪᔪᓂᒃ ᐃᒡᓗᕈᓯᓕᒫᖏᑦ ᓈᓯᒪᕗᑦ. ᓯᕈᐱᓐᖑᐊᓕᒫᓪᓗ ᒪᕐᕉᖕᓂᒃ ᑮᓇᖃᖅᐳᑦ; 
19ᐂᑉᐸᖓ ᐃᓅᑉ ᑮᓇᖓᑎᑐᑦ ᑮᓇᖃᖅᐳᖅ ᓇᐹᖅᑐᓐᖑᐊᒧᑦ ᐹᒥᒧᑦ ᑭᖑᓂᕐᖕᒥᓃᑦᑐᒧᑦ ᓵᓐᖓᓪᓗᓂ, ᑮᓇᖓᑕ ᐂᑉᐸᖓ ᓛᔭᑎᑐᑦ ᑮᓇᖃᖅᐳᖅ ᓇᐹᖅᑐᓐᖑᐊᕐᖕᒧᑦ ᐹᒥᒧᑦ ᓯᕗᓂᕐᖕᒥᖕᓃᑦᑐᒧᑦ ᓵᓐᖓᔪᒥᒃ. ᓴᓇᓐᖑᐊᖅᓯᒪᔪᓪᓗ ᑍᒤᓕᖓᔪᐃᓐᓇᐅᕗᑦ ᐊᑭᓐᓇᓕᒫᖏᓐᓂ. 
20ᓇᑎᕐᖕᒥᑦ ᐱᒋᐊᖅᓗᑎᒃ ᐅᒃᑯᐊᖏᑕ ᖁᓛᓄᑦ ᑎᑭᐅᒪᓪᓗᑎᒃ ᑍᒤᓕᐅᖅᓯᒪᕗᑦ ᓯᕈᐱᓐᖑᐊᑦ ᐹᒥᓐᖑᐊᓪᓗ ᐊᑭᓐᓇᓕᒫᖏᓐᓂ. 
21aᐃᑦᔪᕐᖕᓁᑦᑐᒃᑯᕕᖕᒧᑦ ᐃᑎᖅᕕᐅᑉ ᐅᒃᑯᐊᖓᑕ ᐊᕙᓗᖓ ᓯᒃᑭᑕᓪᓗᐊᒥᒃ ᐊᕙᓗᖃᖅᐳᖅ.
21bᐃᑦᔪᕐᖕᓁᓐᓂᖅᐹᑉ ᐃᑎᖅᕕᐊᑕ ᓯᕗᕌᓃᑦᑐᖃᖅᐳᖅ ᑐᓂᕐᕈᓯᖅᕕᐅᔮᖅᑐᒥᒃ 
22ᕿᔪᐃᓐᓇᕐᖕᒥᒃ, ᑕᓪᓕᒪᓂᒃ ᐃᑎᒐᖕᓂᒃ ᐳᖅᑐᓂᖃᖅᐳᖅ, ᑕᑭᓂᖃᖅᓗᓂ ᓯᑕᒪᓂᒃ ᐃᑎᒐᖕᓂᒃ, ᓯᓕᖕᓂᖃᖅᓗᓂᓗ ᓯᑕᒪᓂᒃ; ᑎᕆᖅᑯᖏᑦ ᑐᓐᖓᕕᖓᓗ, ᓴᓂᕋᓕᒫᖏᓪᓗ ᕿᔪᐃᓐᓇᐅᕗᑦ. ᑖᑦᓱᒪ ᐅᖃᐅᑎᕚᖓ, “ᑖᓐᓇ ᑕᕝᕙ ᓵ ᐊᑕᓂᐅᑉ ᓯᕗᕌᓃᑦᑐᖅ.”
23ᐃᑦᔪᕐᖕᓁᑦᑐᒃᑯᕕᖕᒧᐊᖓᔪᖅ ᐃᑦᔪᕐᖕᓁᓐᓂᖅᐹᒧᐊᖓᔪᖅᓗ ᑕᒪᖏᒃ ᐃᓗᓕᕇᖕᓂᒃ ᐅᒃᑯᐊᑲᖅᐴᒃ. 
24ᐅᒃᑯᐊᖏᑦ ᓯᓚᓪᓕᕇᑦ ᐊᕙᒻᒧᑦ ᐅᒃᑯᐃᖅᑕᖅᐳᑦ, ᐊᑐᓂᓪᓗ ᕿᕕᖅᑕᐅᑎᖃᖅᓗᑎᒃ ᓇᓪᓕᐊᓐᓄᑦ ᐅᒃᑯᐃᖅᑕᐅᑎᖏᓐᓂᒃ. 
25ᐃᑦᔪᕐᖕᓁᑦᑐᒃᑯᕕᐅᓪᓗ ᐅᒃᑯᐊᖏᒃ ᑕᖅᓯᖅᑐᖅᓯᒪᕗᑦ ᓯᕈᐱᓐᖑᐊᓂᒃ ᐹᒥᓐᖑᐊᓂᒡᓗ ᓇᐹᖅᑐᓐᖑᐊᓂᒃ, ᐊᑭᓐᓇᒦᑦᑐᑦ ᑕᖅᓯᖅᑐᖅᓯᒪᓂᖏᑎᑐᑦ; ᐅᒃᑯᐊᓪᓗ ᓯᓚᑖᒍᑦ ᖄᐹᓕᖅᓯᒪᕗᑦ ᕿᔪᖕᒥᒃ. 
26ᐃᑦᔪᕐᖕᓁᑦᑐᒃᑯᕕᒡᓗ ᐃᒐᓛᖃᐅᖅᐳᖅ ᐃᒡᓗᒌᓂᒃ ᒪᑐᑦᑕᐅᑎᓕᖕᓂᒃ, ᐊᑭᓇᖏᒡᓗ ᐃᒡᓗᒌᒃ ᑕᖅᓯᖅᑐᖅᓯᒪᓪᓗᑎᒃ ᐹᒥᓐᖑᐊᓂᒃ.
