1ᓴᓇᓚᐅᕆᕗᖅ ᑐᓂᕐᕈᓯᖅᕕᖕᒥᒃ ᑲᓐᓄᔭᒥᒃ, ᑕᑭᓂᖃᖅᑐᒥᒃ 30-ᓂᒃ ᐃᑎᒐᖕᓂᒃ, ᓴᓂᒧᓪᓗ 30-ᓂᒃ, ᐳᖅᑐᓂᖃᖅᓗᓂᓗ ᐃᑎᒐᖕᓂᒃ 15-ᓂᒃ.
2ᓴᓇᒋᕗᖅ ᐃᒪᖃᐅᑎᒥᒃ ᐊᖕᒪᓗᑭᓵᒥᒃ ᑲᓐᓄᔭᒥᒃ 15-ᓂᒃ ᐃᑎᒐᖕᓂᒃ ᓂᕈᑐᓂᖃᖅᓗᓂ, 45-ᓂᒃ ᐃᑎᒐᖕᓂᒃ ᐳᖅᑐᓂᖃᖅᑐᒥᒃ. 
3ᐊᑖᒍᑦ ᐊᕙᑎᓕᒫᖓᓂ ᑐᓐᖓᕕᖃᖅᐳᖅ ᓴᓇᓐᖑᐊᖅᓯᒪᔪᓂᒃ ᐃᒻᒧᓕᐅᑏᑦ ᐊᖑᓴᓪᓗᓐᖑᐊᖏᓐᓂᒃ ᑲᓐᓄᔭᓂᒃ ᑬᕙᓪᓚᒃᓯᓯᒪᔪᓂᒃ; ᓯᓚᒻᒧᖔᖅ ᓵᓐᖓᐅᖅᑐᓂᒃ, ᐊᑐᓂᑦ ᐱᖓᓲᑦᑕᖅᓗᑎᒃ ᐃᒻᒥᖕᓄᑦ ᐊᒃᑐᐊᖃᑦᑕᐅᑎᔪᓂᒃ. 
4ᑖᓐᓇ ᐃᒪᖃᐅᑎᐊᓗᒃ ᐃᒻᒧᓕᐅᖅᑎᓐᖑᐊᑦ 12-ᑦ ᖃᖓᓄᑦ ᐃᓕᓯᒪᕗᖅ, ᑖᒃᑯᐊ ᐊᕙᒻᒧᑦ ᓴᓐᖓᐅᖅᓗᑎᒃ, ᐱᖓᓱᑦ ᓵᓐᖓᕗᑦ ᐅᓐᓄᐊᓪᓗᐊᑉ ᓇᓛᓄᑦ, ᐱᖓᓱᑦ ᓵᓐᖓᕗᑦ ᓯᕿᓂᐅᑉ ᓂᐱᕕᐊᓄᑦ, ᐱᖓᓱᑦ ᓵᓐᖓᕗᑦ ᐅᓪᓗᓪᓗᐊᒧᑦ, ᐱᖓᓱᓪᓗ ᓵᓐᖓᒋᕗᑦ ᓯᕿᓂᐅᑉ ᓄᐃᕕᐊᓄᑦ; ᐃᒪᖃᐅᑎᒥᒃ ᑐᓄᓐᖓᖔᖅᓗᑎᒃ. 
5ᐃᑦᔪᓂᖓ ᐊᒡᒊᑦ ᓴᓂᒧᑐᓂᖓᑐᑦ ᐃᑦᔪᑎᒋᕗᖅ, ᐃᒪᖃᐅᑎᐅᑉ ᖁᓛᑕ ᓯᓇᖅᔪᖓ ᐃᒥᐅᑎᐅᑉ ᓯᓇᖅᔪᖓᑐᑦ ᓴᓇᓯᒪᕗᖅ, ᐱᕈᖅᓯᐊᑎᑐᑦ ᖁᒻᒧᑦ ᐊᖏᒡᓕᕙᓪᓕᐊᓯᒪᕗᖅ; ᐃᒪᖃᕈᓐᓇᖅᓗᓂ 15,000-ᓂ ᖃᓪᓗᑎᓂᒃ. 
6ᖁᓕᓂᒡ ᖃᑦᑕᓕᐅᕆᕗᖅ ᐅᐊᓴᖅᕕᒃᓴᓂᒃ, ᑕᓪᓕᒪᑦ ᑕᓕᖅᐱᐊᓂ ᐅᓪᓗᓪᓗᐊᑉ ᓇᓛᓃᐳᑦ, ᑕᓪᓕᒪᑦ ᓴᐅᒥᐊᓂ ᐅᓐᓄᐊᓪᓗᐊᑉ ᓇᓛᓃᓪᓗᑎᒃ. ᑖᒃᑯᐊ ᐃᕐᕈᖅᑐᐃᕕᒃᓴᐅᕗᑦ ᑐᓂᕐᕈᑎᓄᑦ ᐃᑯᐊᓪᓚᒃᑎᑕᐅᔪᓄᑦ ᐊᑐᖅᑕᐅᔪᕕᓂᕐᖕᓄᑦ, ᐃᒪᖃᐅᑎᐅᓪᓕ ᐃᒪᖓ ᑐᓂᕐᕈᓯᖅᑎᑦᓯᔨᓄᑦ ᐅᐊᓴᕈᑎᒃᓴᐅᕗᖅ.
7ᖁᓕᓂᒃ ᓇᓂᕈᐊᖃᖅᕕᖕᓂᒃ ᓴᓇᒋᕗᖅ ᒎᓗᓂᒃ ᓴᓇᔭᐅᔭᕆᐊᖃᕐᖕᓂᖏᑦ ᒪᓕᒡᓗᒋᑦ, ᑐᒃᓯᐊᖅᕕᒡᔪᐊᒧᓪᓗ ᐃᓕᓪᓗᒋᑦ, ᑕᓪᓕᒪᑦ ᐅᓪᓗᓪᓗᐊᑉ ᓇᓛᓄᐊᖅᐰᑦ ᑕᓪᓕᒪᓪᓗ ᐅᓐᓄᐊᓪᓗᐊᑉ ᓇᓛᓄᐊᖅᓗᒋᑦ. 
8ᓵᓂᒃ ᖁᓕᓂᒃ ᓴᓇᒋᕗᖅ, ᑐᒃᓯᐊᖅᕕᒡᔪᐊᒧᐊᖅᓗᒋᓪᓗ, ᑕᓪᓕᒪᑦ ᐅᓪᓗᓪᓗᐊᑉ ᓇᓛᓄᐊᖅᐰᑦ ᑕᓪᓕᒪᓪᓗ ᐅᓐᓄᐊᓪᓗᐊᑉ ᓇᓛᓄᐊᖅᓗᒋᑦ. ᐴᒍᑕᓂᓗ ᓴᓇᒋᕗᖅ 100-ᓂᒃ ᒎᓗᓂᒃ.
9ᐃᒡᓗᐊᕈᓯᓕᐅᕆᕗᖅ ᑐᓂᕐᕈᓯᖅᑎᑦᓯᔩᑦ ᐃᓂᒃᓴᖏᓐᓂᒃ, ᓯᓚᑖᒍᓪᓗ ᐃᓂᒃᓴᒋᐊᓪᓚᒥᒃ ᐊᓃᕋᔭᒡᕕᖕᒥᒃ, ᒪᑐᖏᓪᓗ ᖄᐹᖅᓗᒋᑦ ᑲᓐᓄᔭᒥᒃ. 
10ᐃᒪᖃᐅᑎᐊᓗᒡᓗ ᑐᒃᓯᐊᖅᕕᒡᔪᐊᑉ ᑕᓕᖅᐱᐊᓄᐊᖅᐹ ᑎᕆᖅᑯᐊᓄᑦ ᓯᕿᓂᐅᑉ ᓄᐃᕕᐊᑕ ᐅᓪᓗᓪᓗᐊᓪᓗ ᐊᑯᓐᓂᖓᓃᓪᓗᓂ.
11ᕼᐅᕋᒻ ᓴᓇᒋᕗᖅ ᖃᑦᑕᕐᖕᓂᒃ, ᐳᐊᕐᕆᑎᓂᒃ, ᐴᒍᑕᕐᖕᓂᒡᓗ. ᑕᕝᕙ ᕼᐅᕋᐅᑉ ᐱᔭᒃᓴᓂ ᐱᔭᕇᖅᐰᑦ ᑎᓕᓯᑦᔪᑕᐅᓯᒪᔪᑦ ᒎᑎᐅᑉ ᐃᒡᓗᖓᓂ ᐊᖓᔪᖅᑳᖅᔪᐊᕐᖕᒧᑦ ᓲᓗᒨᓂᒧᑦ: 
12ᓇᐸᔫᒃ ᓱᑳᒃ ᒪᕐᕉᒃ ᖄᖓᓂ ᐴᒍᑕᖅᑕᖃᖅᐳᖅ ᓴᓇᓯᒪᔫᖕᓂᒃ, ᓱᕾᓪᓗ ᖄᖓᓂ ᐴᒍᑖᒃ ᒪᑐᓕᐅᖅᓯᒪᕘᒃ ᓄᓗᐊᓐᖑᐊᖑᔮᖅᑐᓂᒃ ᕿᓚᐅᕐᖑᔭᓂᒃ; 
13400-ᓂᒃ ᐹᒥᒍᕌᓐᖑᐊᖃᖅᐴᒃ ᐊᑐᓂᑦ ᓄᓗᐊᓐᖑᐊᖑᔭᖏᑦ, ᐱᕐᕋᐅᔭᖅᓯᒪᓪᓗᑎᒃ ᐹᒥᒍᕌᓐᖑᐊᖃᖅᐳᑦ ᒪᕐᕉᓕᖅᑲᖓᔪᓂᒃ, ᐴᒃᒍᑕᐅᔮᒃ ᒪᑐᖃᖅᐴᒃ ᓱᑲᐅᑉ ᖄᖓᓃᑦᑑᒃ; 
14ᑬᓪᓗᐊᒐᕐᖕᓂᒃ ᓴᓇᒋᕗᖅ, ᖃᑦᑍᓪᓗ ᑬᓪᓗᐊᒐᕐᖕᓃᒃᑭᓪᓗᑎᒃ, 
15ᐊᑕᐅᓯᕐᖕᒥᒃ ᐃᒪᖃᐅᑎᖅᔪᐊᒥᒃ ᓴᓇᒋᕗᖅ ᐊᑖᒍᑦ 12-ᓂᒃ ᐃᒻᒧᒃᓯᐅᒐᓐᖑᐊᓕᖕᓂᒃ. 
16ᖃᑦᑍᑦ, ᐳᐊᕐᕆᑏᑦ, ᑲᑭᐊᓪᓗ, ᐊᓯᓕᒫᖏᓪᓗ ᐊᑐᖅᑕᐅᔪᒃᓴᑦ ᓴᓇᓯᒪᔪᑦ ᕼᐅᕋᒪᐱᐅᑉ ᓴᓇᕔᑦ ᑲᓐᓄᔭᐅᓪᓗᑎᒃ ᕿᓪᓚᕆᒃᓴᖅᓯᒪᔪᑦ ᐊᖓᔪᖅᑳᖅᔪᐊᕐᖕᒧᑦ ᓲᓗᒨᓂᒧᑦ ᓴᓇᔭᐅᖁᔭᐅᓯᒪᔪ ᐊᑕᓂᐅᑉ ᐃᒡᓗᖓᓄᑦ.
17ᔪᐊᕐᑕᓂᐅᑉ ᓇᑎᕐᖕᓇᖓᓂ ᐊᖓᔪᖅᑳᖅᔪᐊᑉ ᓴᓇᔭᐅᑎᑉᐰᑦ ᑯᕕᓪᓗᒋᑦ ᒪᕐᕋᓄᑦ ᓴᓇᓯᒪᔪᓄᑦ ᐃᓗᓕᖕᓄᑦ, ᓄᓇᒥ ᒪᕐᕋᓕᖕᒥ ᓴᑰᑎᐅᑉ ᔨᕆᑕᐅᓪᓗ ᐊᑯᓐᓂᖓᓂ. 
18ᓲᓗᒨᓂ ᑕᒪᒃᑯᓂᖓ ᐊᖏᔪᐊᓗᖕᓂᒃ ᓴᓇᔭᐅᑎᑦᓯᕗᖅ, ᑲᓐᓄᔧᓪᓗ ᐊᖏᓗᐊᕐᖕᓂᖏᓐᓄᑦ ᐅᖁᒤᓐᓂᖏᑦ ᖃᐅᔨᒪᔭᐅᓚᐅᓐᖏᓚᑦ.
19ᓲᓗᒨᓂᐅᑉ ᑕᒪᒃᑯᐊᓕᒫᑦ ᓴᓇᔭᐅᑎᑉᐰᑉ ᒎᑎᐅᑉ ᐃᒡᓗᖓᓃᑦᑐᑦ; ᑐᓂᕐᕈᓯᖅᕕᒃ ᒎᓗ, ᓵᓪᓗ ᓂᐊᖂᔭᒃᑯᕖᑦ ᑐᓂᕐᕈᑕᐅᓯᒪᔪᑦ ᐃᓂᒃᓴᖏᑦ. 
20ᓇᓂᕈᐊᑦ ᐃᓂᖏᓪᓗ ᒎᓗᓪᓚᕆᐅᕗᑦ ᐃᑯᒪᔪᒃᓮᑦ ᐃᓂᓕᐅᖅᑕᐅᓯᒪᕗᑦ ᐃᑦᔪᕐᖕᓁᑦᑐᕕᐅᑉ ᐃᓗᐊᓂ, ᑖᒃᑯᐊ ᓇᓗᓁᖅᑕᐅᓯᒪᕗᑦ. 
21ᐱᕈᖅᓯᐊᓐᖑᐊᑦ, ᓇᓂᕈᐊᓐᖑᐊᓪᓗ, ᐃᐸᕋᓐᖑᐊᖏᓪᓗ, ᒎᓗᐃᓐᓇᕗᑦ ᐃᓚᓯᒪᖏᑦᓯᐊᖅᓗᑎᒃ; 
22ᐃᐸᕅᑦ, ᐴᒍᑍᑦ, ᐃᓯᖅᓗᐊᕐᖕᓂᑎᑦᓯᕖᓪᓗ ᐃᓗᓕᖁᑎᖏᑦ, ᓵᓪᓗ ᐊᐅᒪᒃᑯᕖᑦ, ᓴᓇᓯᒪᕗᑦ ᒎᓗᓪᓚᕆᖕᒥᑦ ᐃᓚᓯᒪᓇᑎᒃ; ᐃᑦᔪᕐᖕᓁᑦᑐᕕᐅᓪᓗ ᐃᑎᕆᐊᖅᕕᖓ, ᐃᑦᔪᕐᖕᓁᓐᓂᖅᐹᓪᓗ ᐹᖏᑦ, ᑐᒃᓯᐊᖅᕕᒡᔪᐊᓪᓗ ᐃᑎᖅᑕᖅᕕᖏᑕ ᐹᖏᑦ ᒎᓗᒥᒃ ᖄᐹᓕᖅᓯᒪᕗᑦ.
