1ᐊᑕᓂᑦᑕᓕ ᔩᓱᓯ ᙭ᔅᑑᓯᐅᑉ ᑎᑭᕝᕕᒃᓴᖓᓂᒃ ᑲᑎᔪᒫᕐᖕᓂᑦᑎᓐᓂᒡᓗ ᓇᔪᕐᖕᓂᐊᓕᖅᓗᒍ, ᖃᑕᓐᖑᑎᒃᑲ ᕿᓄᕕᒋᕙᑦᓯ, 
2ᐅᐃᒪᔮᖅᑎᑕᐅᖁᓇᓯ ᐃᓱᒪᔭᖁᓇᓯᓗ ᐊᑕᓂᐅᑉ ᐅᓪᓗᖅᔪᐊᖓ ᓇᓪᓕᐅᑎᔭᕇᖅᓯᒪᓂᕋᖅᑕᐅᑎᓪᓗᒍ, ᐅᕙᒍᓪᓗ ᐅᖃᖅᓯᒪᓂᕋᖅᑕᐅᒍᑦᑕ ᒎᑎᒧᑦ ᐅᖃᐅᓯᐅᖁᔭᐅᔪᓂᒃ ᐅᖃᓪᓚᖕᓂᑦᑎᒍᓪᓘᓐᓃᑦ ᐊᔪᕆᖅᑐᐃᓂᑦᑎᒍᓪᓘᓐᓃᑦ, ᑎᑎᖅᑲᑎᒍᓪᓘᓐᓃᑦ. 
3ᓇᓪᓕᐊᓐᓄᑐᐃᓐᓇᖅ ᑕᒻᒪᖅᑎᑕᐅᑦᑍᓕᒋᑦᓯ ᓱᓇᑐᐃᓐᓇᒧᑦ; ᐅᓪᓗᖅ ᑖᓐᓇ ᓇᓪᓕᐅᑎᔪᒫᕐᖕᒪᑦ ᐃᓄᐃᑦ ᑭᓯᐊᓂ ᐅᒃᐱᕈᒪᖏᓐᓂᖃᓚᐅᖅᑎᓪᓗᒋᑦ, ᐃᓄᒡᓗ ᐱᐅᖏᑦᑐᖅᔪᐊᖅ ᓴᖅᑭᓚᐅᖅᑎᓪᓗᒍ, ᐊᓯᕈᖅᑕᐅᓂᖅᔫᑉ ᕿᑐᕐᖓᖓ. 
4ᑕᒤᓐᓂᒃ ᒎᑎᓂᒃ ᑍᔭᐅᔪᓕᒫᓂᒃ ᐊᑭᕋᖅᑐᖅᑐᖅᔪᐊᖅ ᐱᔨᑦᓯᕐᖕᓂᕐᖕᓂᒡᓗ, ᑕᒤᓐᓂᓪᓗ ᐃᒻᒥᓂᒃ ᐊᖏᓂᖅᐸᐅᑎᑦᑐᖅ, ᐊᒡᓛᑦ ᒎᑎᐅᑉ ᑐᒃᓯᐊᖅᕕᒡᔪᐊᖁᑎᖓᓂ ᐃᒃᓯᕚᕆᐊᖅᑐᕈᒫᖅᐳᖅ, ᐃᒻᒥᓂᒡᓗ ᒎᑎᐅᓂᕋᖅᓗᓂ.
5ᐃᖅᑲᐅᒪᓐᖏᓚᓰ? ᐃᓕᑦᓯᓐᓃᓪᓗᖓ ᓱᓕ ᑕᒪᑐᒥᖓ ᐅᖃᐅᓯᖃᓚᐅᕋᒪ? 
6ᒫᓐᓇᓕ ᑕᒪᑐᒪ ᓇᓪᓕᐅᑎᓂᒃᓴᖓ ᓄᖅᑲᖓᑎᑕᐅᕗᖅ ᖃᐅᔨᒪᕙᓯᓗ ᓱᓇᐅᖕᒪᖔᑦ; ᓇᓪᓕᐅᑦᑐᖅ ᓈᒻᒪᓈᓕᖅᐸᑦ ᑕᕝᕙ ᐱᐅᖏᑦᑐᖅᔪᐊᖅ ᓴᖅᑭᑦᓱᒫᖅᐳᖅ. 
7ᐱᐅᖏᑦᑐᖅᔪᐊᑉ ᓇᓗᓇᕐᖕᓂᖓ ᐊᑑᑎᓕᕇᖅᐳᖅ; ᓇᓪᓕᐅᑎᔪᒃᓴᖅᓕ ᓱᓕ ᓇᓪᓕᐅᑎᓂᐊᓐᖏᓚᖅ, ᑖᓐᓇ ᓄᖅᑲᖓᑎᑦᓯᔪᖅ ᐊᒡᕖᖅᑎᑕᐅᓚᐅᖅᑳᖏᓐᓂᖓᓂ. 
8ᑕᕝᕙ ᐱᐅᖏᑦᑐᖅᔪᐊᖅ ᓴᖅᑭᑦᓱᒫᖅᐳᖅ, ᐊᑕᓂᐅᓪᓕ ᔩᓱᓯᐅᑉ ᑎᑭᒃᑯᓂ ᑐᖁᑦᓱᒫᖅᐹ ᐊᓂᕐᖕᓂᕐᖕᒥᓄᑦ ᖃᓂᖓᓂᑦ ᐊᓂᔪᒧᑦ; ᐊᓯᕈᖅᓗᓂᐅᒡᓗ ᓴᖅᑭᓐᓂᕐᖕᒥᓄᑦ ᐃᓂᖁᓇᖅᑐᖅᔪᐊᒧᑦ. 
9ᑖᑦᓱᒪ ᐱᐅᖏᑦᑐᖅᔪᐊᑉ ᓴᖅᑭᓐᓂᖓ ᓵᑖᓇᓯᐅᑉ ᐱᔪᓐᓇᕐᖕᓂᖓᓄᑦ ᐱᔪᓐᓇᖅᑎᑕᐅᔪᒫᖅᐳᖅ, ᑲᒪᓇᖅᑐᓂᒃ ᓇᓗᓁᒃᑯᑕᕐᖕᓂᒡᓗ ᓱᓕᖏᑦᑐᓂᒃ ᓴᖅᑭᑎᑦᓯᔪᒫᖅᐳᖅ ᓱᓇᑐᐃᓐᓈᓗᖕᓂᒃ, 
10ᑕᒻᒪᖅᑎᑦᓯᓂᕐᖕᓂᒡᓗ ᖃᓄᐃᑦᑐᑐᐃᓐᓇᑦᓯᐊᓂᒃ ᐊᑐᕈᒫᖅᐳᖅ ᑖᒃᑯᓄᖓ ᐊᓯᐅᔪᒃᓴᓄᑦ, ᑖᒃᑯᐊ ᐊᓯᐅᔪᒫᖅᐳᑦ ᐃᓚᓕᐅᕆᔪᒪᓚᐅᖏᓐᓇᒥᒃ ᐃᓪᓕᕈᓱᒐᑎᒡᓗ ᓱᓕᓂᕐᖕᒥᒃ ᐱᐅᓕᔭᐅᑦᔪᑎᒃᓴᒥᖕᓂᒃ. 
11ᑍᒤᒻᒪᑦ ᒎᑎᐅᑉ ᑎᓕᓯᕕᒋᔪᒫᖅᐰᑦ ᑕᒻᒪᕐᖕᓇᖅᑐᖅᔪᐊᑦ ᐱᔪᓐᓇᕐᖕᓂᖓᓂᒃ ᐱᓇᓱᐊᖅᕕᐅᖁᓪᓗᒋᑦ, ᓱᓕᖏᑦᑐᓂᒡᓗ ᐅᒃᐱᓕᖁᓪᓗᒋᑦ. 
12ᑕᒪᓐᓇ ᑍᒤᑦᓱᒫᖅᐳᖅ ᑕᒤᓐᓄᑦ ᓱᓕᓂᕐᖕᒥᒃ ᐅᒃᐱᖏᑦᑐᓄᑦ, ᐱᐅᖏᑦᑐᓕᓂᕐᖕᒥᒡᓕ ᖁᕕᐊᒋᔭᖃᖅᑐᓄᑦ.
13ᒎᑎᒧᓪᓕ ᖁᔭᓕᑦᔪᑎᒋᔭᕆᐊᖃᑦᓮᓐᓇᖅᐸᑦᓯ, ᖃᑕᓐᖑᑎᕗᑦ, ᐊᑕᓂᐅᑉ ᓇᒡᓕᒋᔭᖏᑦ, ᓯᕗᓪᓕᖅᐸᐅᓪᓗᓯ ᒎᑎᐅᑉ ᓂᕈᐊᓚᐅᕐᖕᒪᓯ ᐱᐅᓕᔭᐅᖁᓪᓗᓯ, ᐊᓂᕐᖕᓂᐅᑉ ᐃᑦᔪᕐᖕᓁᑎᑦᓯᓂᖓᒍᑦ ᓱᓕᓂᕐᖕᒥᒡᓗ ᐅᒃᐱᕐᖕᓂᑦᓯᒍᑦ. 
14ᑕᒪᑐᒧᖓ ᒎᑎᐅᑉ ᕾᖁᓚᐅᕐᖕᒪᓯ ᐅᖃᐅᓯᕐᖕᓄᑦ ᑐᓴᕈᒥᓇᖅᑐᓄᑦ ᐅᖃᐅᓯᕆᓚᐅᖅᑕᑦᑎᒍᑦ, ᑖᑦᓱᒪ ᐊᑕᓂᑦᑕ ᔩᓱᓯᐅᑉ ᙭ᔅᑑᓯᐅᑉ ᐱᓐᓇᕐᖕᓇᕐᖕᓂᖅᔪᐊᖓᓂᒃ ᐃᓚᖏᐅᑎᖃᑕᐅᖁᓪᓗᓯ. 
15ᑍᒤᒻᒪᑦ, ᖃᑕᓐᖑᑎᕗᑦ, ᓱᖁᓯᖅᑍᓕᒋᑦᓯ ᐱᓯᒪᔭᑦᓯᓐᓂᒃ ᐊᔪᕆᖅᑐᐃᑦᔪᑎᒋᓚᐅᖅᑕᑦᑕᓗ ᐱᐅᓯᖏᓐᓂᒃ ᑎᒍᒥᐊᑦᓯᐊᕆᑦᓯ, ᐅᖃᐅᓯᑦᑎᒍᑦ, ᑎᑎᕋᓚᐅᖅᑕᑦᑎᒍᓪᓘᓐᓃᑦ.
16ᒫᓐᓇᓕ ᐊᑕᓂᑦᑕ ᔩᓱᓯᐅᑉ ᙭ᔅᑑᓯᐅᑉ ᓇᖕᒥᓂᖅ, ᒎᑎᑦᑕᓗ ᐊᑖᑕᑦᑕ, ᐅᕙᑦᑎᓐᓂᒃ ᓇᒡᓕᒍᓱᒃᑑᑉ ᐃᓱᖃᖏᑦᑐᒥᒃ ᓮᒻᒪᖅᑎᒻᒪᑎᒍᑦ ᓂᕆᐅᒋᔭᒃᓴᒥᒡᓗ ᐱᐅᔪᒥᒃ ᑐᓂᓯᕕᒋᓪᓗᑕ ᐱᔪᓐᓇᖅᑎᑦᓯᓂᕐᖕᒥᒍᑦ, 
17ᑖᑦᓱᒪ ᓮᒻᒪᖅᑎᓪᓕᓯ ᐆᒻᒪᑎᑦᓯᒍᑦ ᐱᐅᔪᒥᒡᓗ ᐱᓂᐊᕐᖕᓂᖃᕈᓐᓇᖅᓯᑎᓪᓕᓯ ᐅᖃᕈᓐᓇᖅᓯᑎᓪᓗᓯᓗ.
