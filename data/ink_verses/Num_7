1ᐱᔪᖃᓚᐅᖅᐳᖅ, ᒨᓯᓯᐅᑉ ᑐᐱᖅᔪᐊᖅ ᐋᖅᑭᒃᓱᕇᕋᒥᐅᒃ, ᑐᒃᓯᐊᕐᖕᓂᒃᑯᑦ ᐅᖅᓱᒧᑦ ᒥᖑᐊᖅᐹ, ᑐᒃᓯᐊᕐᖕᓂᒃᑯᑦ ᐊᑑᑎᒃᓴᖓᓄᑦ ᐃᑦᔪᕐᖕᓁᓕᑎᑉᐹ ᐃᓗᓕᓕᒫᖏᓪᓗ, ᑐᓂᕐᕈᓯᖅᕕᒡᓗ, ᓱᓇᓕᒫᖏᓪᓗ ᐊᑐᖅᑕᐅᔪᒃᓮᑦ; ᐅᖅᓱᒧᑦ ᒥᖑᐊᖅᐰᑦ ᑐᒃᓯᐊᕐᖕᓂᒃᑯᓪᓗ ᐃᑦᔪᕐᖕᓁᓕᑎᓪᓗᒋᑦ. 
2ᐄᓴᕅᓕᒥᐅᓪᓕ ᓯᕗᓕᖅᑎᖏᑦ, ᐃᓚᒌᑦ ᓯᕗᓕᕕᓂᖏᓐᓄᑦ ᐊᐅᓚᑦᓯᔨᐅᔪᑦ, ᑭᖑᕚᖑᖃᑎᒌᓄᑦ ᓯᕗᓕᖅᑎᐅᔪᑦ ᓈᓴᖅᑕᐅᓚᐅᖅᑐᓄᑦ ᑐᓂᕐᕈᓯᖅᐳᑦ. 
3ᑐᓂᕐᕈᑎᑎᒃ ᐊᑕᓂᐅᑉ ᓵᖓᓄᑦ ᐱᑎᑉᐰᑦ, ᐊᒃᓴᓗᐊᓖᑦ ᐅᓕᒃᓯᒪᔪᑦ ᐱᖓᓲᔪᖅᑐᑦ ᐃᒻᒧᒃᓯᐅᒊᓪᓗ 12-ᐃᑦ, ᐊᒃᓴᓗᐊᓕᒡᓕ ᐊᑕᐅᓯᖅ ᓯᕗᓕᖅᑎᓄᑦ ᒪᕐᕉᖕᓄᑦ ᑲᑐᑦᔭᐅᓪᓗᓂ ᑐᓂᕐᕈᑎᒃᓴᐅᕗᖅ. ᑖᒃᑯᐊ ᑐᐱᖅᔪᐊᑉ ᓵᖓᓄᑦ ᐱᑎᑉᐰᑦ.
4ᐊᑕᓂᐅᑉ ᒨᓯᓯ ᐅᖃᐅᑎᕚ, ᐅᖃᖅᓗᓂ, 
5“ᑖᒃᑯᐊ ᑐᓂᕐᕈᑎᑦ ᐃᓚᓕᐅᒃᑭᑦ ᑖᒃᑯᓇᓐᖓᑦ ᐊᑐᖅᑕᐅᔪᒃᓴᐅᖁᓪᓗᒋᑦ ᑐᐱᖅᔪᐊᒥ ᐱᓇᓱᐊᕐᖕᓂᖅ ᐱᓪᓗᒍ; ᑐᓂᔭᕆᐊᖃᖅᐸᑎᓪᓗ ᓕᕔᑎᓄᑦ, ᐊᖑᑎᑦ ᐊᑐᓂᑦ ᐱᓇᓱᐊᒐᒃᓴᖏᑦ ᒪᓕᒡᓗᒋᑦ.” 
6ᑕᕝᕙ ᒨᓯᓯᐅᑉ ᐊᒃᓴᓗᐊᓖᑦ ᐃᒻᒧᒃᓯᐅᒊᓪᓗ ᐱᕔᑦ ᑐᓂᓪᓗᒋᓪᓗ ᓕᕔᑎᓄᑦ. 
7ᐊᒃᓴᓗᐊᓖᒃ ᒪᕐᕉᒃ, ᐃᒻᒧᒃᓯᐅᒊᓪᓗ ᓯᑕᒪᑦ ᑐᓂᕔᑦ ᒌᕐᓲᓂᐅᑉ ᑭᖑᕚᖏᑕ ᐃᕐᖕᓂᖏᓐᓄᑦ, ᐱᓇᓱᐊᒐᒃᓴᖏᑦ ᒪᓕᒡᓗᒋᑦ; 
8ᐊᒃᓴᓗᐊᓖᓪᓗ ᓯᑕᒪᑦ, ᓯᑕᒪᐅᔪᖅᑐᓪᓗ ᐃᒻᒧᒃᓯᐅᒊᑦ ᑐᓂᕔᑦ ᒥᕋᕆᐅᑉ ᐃᕐᖕᓂᖏᑕ ᑭᖑᕚᖏᓐᓄᑦ, ᐱᓇᓱᐊᒐᒃᓴᖏᑦ ᒪᓕᒡᓗᒋᑦ, ᑖᒃᑯᐊ ᐊᖓᔪᖅᑳᖃᖅᓗᑎᒃ ᐃᑕᒫᕐᒥᒃ ᐂᕈᓂᐅᑉ ᑐᓂᕐᕈᓯᖅᑎᑦᓯᔨᐅᑉ ᐃᕐᖕᓂᖓᓂᒃ. 
9ᑯᕼᐋᑎᐅᓪᓕ ᑭᖑᕚᖏᑕ ᐃᕐᖕᓂᖏᑦ ᑐᓂᓯᕕᒋᓐᖏᓔᑦ, ᑖᒃᑯᐊ ᐃᑦᔪᕐᖕᓁᓐᓂᖅᐹᓂᒃ ᐱᔭᒃᓴᖃᕐᖕᒪᑕ, ᐊᑭᕋᕆᐊᖃᖃᑦᑕᖅᑕᒥᖕᓂᒃ.
10ᓯᕗᓕᖅᑎᑦ ᑐᓂᕐᕈᓯᓚᐅᖅᐳᑦ ᑐᓂᕐᕈᓯᖅᕕᐅᑉ ᐃᑦᔪᕐᖕᓁᑎᑕᐅᓂᖓᑕ ᑐᓂᕐᕈᑕᐅᓂᖓᓄᑦ ᐅᖅᓱᒧᑦ ᑐᒃᓯᐅᑦᔭᐅᓂᖓᓄᑦ; ᓯᕗᓕᖅᑎᑦ ᑐᓂᕐᕈᓯᖅᕕᖕᒦᓪᓗᑎᒃ ᑐᓂᕐᕈᓯᓚᐅᖅᐳᑦ. 
11ᐊᑕᓂᖅ ᐅᖃᓚᐅᕐᖕᒪᑦ ᒨᓯᓯᒧᑦ, “ᓯᕗᓕᖅᑎᑦ ᑐᓂᕐᕈᓯᕆᐊᖃᖅᐳᑦ, ᓯᕗᓕᖅᑎᑦ ᐊᑐᓂᑦ ᑭᖑᓕᕇᒃᓗᑎᒃ ᐅᓪᓗᒧᑦ ᐊᑕᐅᓯᕐᖕᒧᑦ ᑐᓂᕐᕈᓯᖃᑦᑕᖅᓗᑎᒃ, ᑐᓂᕐᕈᓯᖅᕕᐅᑉ ᐃᑦᔪᕐᖕᓁᑎᑕᐅᓂᖓᓄᑦ.”
12ᑐᓂᕐᕈᓯᕆᐊᖅᑐᖅᑐᖅ ᐅᓪᓗᒥ ᓯᕗᓪᓕᖅᐹᒥ ᐊᑎᖃᓚᐅᖅᐳᖅ ᓈᓲᓂᒥᒃ ᐊᒥᓇᑕᐱᐅᑉ ᐃᕐᖕᓂᖓ, ᔫᑕᐅᑉ ᑭᖑᕚᖏᓐᓂᑦ ᐱᓯᒪᔪᖅ. 
13ᑐᓂᕐᕈᓯᓚᐅᖅᐳᖅ ᐸᓕᐊᕐᖕᒥᒃ ᓯᐅᓪᕕᕆᒥᒃ, ᐅᖁᒤᓐᓂᖃᖅᑐᒥᒃ 3 1/4 ᐸᐅᓐᒥᒃ, ᐅᐊᓴᖅᕕᖕᒥᒡᓗ ᓯᐅᓪᕕᕆᒥᒃ ᐅᖁᒤᓐᓂᖃᖅᑐᒥᒃ 1 1/4 ᐸᐅᓐᒥᒃ, ᐅᖁᒤᓐᓂᕐᖕᓂᐊᕈᑎᑦ ᐃᑦᔪᕐᖕᓁᑦᑐᕕᖕᒥ ᒪᓕᒡᓗᒋᑦ, ᑖᒃᑯᐊᓕᒫᑦ ᑕᑕᑉᐰᑦ ᓂᐊᖂᔭᒃᓴᒥᒃ ᓯᖃᓪᓕᑦᓯᐊᖅᓯᒪᔪᒥᒃ, ᐅᖅᓱᒥᒃ ᐃᓚᓯᒪᓪᓗᒍ ᓂᐊᖂᔭᒃᓴᐅᑉ ᑐᓂᕐᕈᑕᐅᓂᖓᓄᑦ; 
14ᐊᑕᐅᓯᕐᖕᒥᒃᓗ ᐴᒍᑕᕐᖕᒥᒃ ᒎᓗᒥᒃ 0.8 ᐊᐅᓐᓯᔅᒥᒃ ᐅᖁᒤᓐᓂᖃᖅᑐᒥᒃ, ᑕᑕᓪᓗᓂᓗ ᐃᓐᓴᓐᓯᒥᒃ ᑎᐱᑦᓯᐊᕆᒃᑐᒥᒃ; 
15ᐃᓐᓇᐅᖏᑦᑐᒥᒡᓗ ᐃᒻᒧᒃᓯᐅᒐᐅᑉ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᓰᐱᐅᓪᓗ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᐊᑕᐅᓯᕐᖕᒥᒡᓗ ᓰᐱᐅᑉ ᓄᕐᕋᖓᓂᒃ ᐊᖑᒻᒥᒃ ᐊᕐᕌᒍᖃᖅᑐᒥᒃ ᐊᑕᐅᓯᕐᖕᒥᒃ, ᑖᒃᑯᐊ ᐆᑕᒃᓴᐅᓪᓗᑎᒃ ᑐᓂᕐᕈᑕᐅᕗᑦ. 
16ᒎᑦᓯᐅᓪᓗ ᓄᕐᕋᖓᓂᒃ ᐊᑕᐅᓯᕐᖕᒥᒃ ᑐᓂᕐᕈᑎᖃᕆᕗᖅ ᐊᔪᕐᖕᓂᖅ ᐱᓪᓗᒍ. 
17ᑐᓂᕐᕈᓯᕆᐊᖃᕆᕗᖅᓗ ᓮᒪᓂᖅ ᐱᓪᓗᒍ ᐃᒤᑦᑐᓂᒃ: ᐃᒻᒧᒃᓯᐅᒑᖕᓂᒃ ᒪᕐᕉᖕᓂᒃ, ᓰᐱᐅᑉ ᐊᖑᓴᓪᓗᖏᓐᓂᒃ ᑕᓪᓕᒪᓂᒃ, ᒎᑦᓯᓂᒡᓗ ᐊᖑᓴᓪᓗᕐᖕᓂᒃ ᑕᓪᓕᒪᓂᒃ, ᓰᐱᐅᓪᓗ ᓄᕐᕋᖏᓐᓂᒃ ᐊᖑᑎᓂᒃ ᐊᕐᕌᒍᖃᖅᑐᓂᒃ ᐊᑕᐅᓯᕐᖕᒥᒃ. ᑖᒃᑯᐊ ᑕᕝᕙ ᓈᓲᓂᐅᑉ ᐊᒥᓇᑕᐱᐅᑉ ᐃᕐᖕᓂᖓᑕ ᑐᓂᕐᕈᑎᒋᓚᐅᖅᑕᖏᑦ.
18ᐅᓪᓘᑉ ᐂᑉᐸᖓᓂ ᓂᑖᓂᐅᓪ ᔪᐊᕆᐅᑉ ᐃᕐᖕᓂᖓ, ᐃᓴᑳᕆᐅᑉ ᑭᖑᕚᖏᓐᓄᑦ ᓯᕗᓕᖅᑎᐅᔪᖅ, ᑐᓂᕐᕈᓯᕆᐊᖅᑐᓚᐅᖅᐳᖅ. 
19ᑐᓂᕐᕈᓯᓚᐅᖅᐳᖅ ᐸᓕᐊᕐᖕᒥᒃ ᓯᐅᓪᕕᕆᒥᒃ, ᐅᖁᒤᓐᓂᖃᖅᑐᒥᒃ 3 1/4 ᐸᐅᓐᒥᒃ, ᐅᐊᓴᖅᕕᖕᒥᒡᓗ ᓯᐅᓪᕕᕆᒥᒃ ᐅᖁᒤᓐᓂᖃᖅᑐᒥᒃ 1 1/4 ᐸᐅᓐᒥᒃ, ᐅᖁᒤᓐᓂᕐᖕᓂᐊᕈᑎᑦ ᐃᑦᔪᕐᖕᓁᑦᑐᕕᖕᒥ ᒪᓕᒡᓗᒋᑦ, ᑖᒃᑯᐊ ᑕᒪᕐᖕᒥᒃ ᑕᑕᑉᐰᑦ ᓂᐊᖂᔭᒃᓴᒥᒃ ᓯᖃᓪᓕᑦᓯᐊᖅᓯᒪᔪᒥᒃ, ᐅᖅᓱᒥᒃ ᐃᓚᓯᒪᓪᓗᒍ ᓂᐊᖂᔭᒃᓴᐅᑉ ᑐᓂᕐᕈᑕᐅᓂᖓᓄᑦ; 
20ᐊᑕᐅᓯᕐᖕᒥᒃᓗ ᐴᒍᑕᕐᖕᒥᒃ ᒎᓗᒥᒃ 0.8 ᐊᐅᓐᓯᔅᒥᒃ ᐅᖁᒤᓐᓂᖃᖅᑐᒥ, ᑕᑕᓪᓗᓂᓗ ᐃᓐᓴᓐᓯᒥᒃ ᑎᐱᑦᓯᐊᕆᒃᑐᒥᒃ; 
21ᐃᓐᓇᐅᖏᑦᑐᒥᒃᓗ ᐃᒻᒧᒃᓯᐅᒐᐅᑉ ᐸᖕᓂᖓᓂᒃ ᐊᑕᐅᓯᕐᖕᒥᒃ, ᓰᐱᐅᓪᓗ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᐊᑕᐅᓯᕐᖕᒥᒡᓗ ᓰᐱᐅᒃ ᓄᕐᕋᖓᓂᒃ ᐊᖑᒻᒥᒃ ᐊᕐᕌᒍᖃᖅᑐᒥᒃ ᐊᑕᐅᓯᕐᖕᒥᒃ, ᑖᒃᑯᐊ ᐆᑕᒃᓴᐅᓪᓗᑎᒃ ᑐᓂᕐᕈᑕᐅᕗᑦ. 
22ᒎᑦᓯᐅᓪᓗ ᓄᕐᕋᖓᓂᒃ ᐊᑕᐅᓯᕐᖕᒥᒃ ᑐᓂᕐᕈᑎᖃᕆᕗᖅ ᐊᔪᕐᖕᓂᖅ ᐱᓪᓗᒍ. 
23ᑐᓂᕐᕈᓯᕆᐊᖃᕆᕗᖅᓗ ᓮᒪᓂᖅ ᐱᓪᓗᒍ ᐃᒤᑦᑐᓂᒃ: ᐃᒻᒧᒃᓯᐅᒑᖕᓂᒃ ᒪᕐᕉᖕᓂᒃ, ᓰᐱᐅᑉ ᐊᖑᓴᓪᓗᖏᓐᓂᒃ ᑕᓪᓕᒪᓂᒃ, ᒎᑦᓯᓂᒡᓗ ᐊᖑᓴᓪᓗᕐᖕᓂᒃ ᑕᓪᓕᒪᓂᒃ, ᓰᐱᐅᓪᓗ ᓄᕐᕋᖏᓐᓂᒃ ᐊᖑᑎᓂᒃ ᑕᓪᓕᒪᓂᒃ ᐊᕐᕌᒍᖃᖅᑐᓂᒃ ᐊᑕᐅᓯᕐᖕᒥᒃ. ᑖᒃᑯᐊ ᑕᕝᕙ ᓂᑖᓂᐅᓕᐅᑉ ᔪᐊᕆᐅᑉ ᐃᕐᖕᓂᖓᑕ ᑐᓂᕐᕈᑎᒋᓚᐅᖅᑕᖏᑦ.
24ᐅᓪᓗᐃᑦ ᐱᖓᓱᖓᓐᓂᒃ ᐃᓔᐊᑉ ᕼᐃᓘᓂᐅᑉ ᐃᕐᖕᓂᖓ, ᔨᐳᓗᓂᐅᑉ ᑭᖑᕚᖏᓐᓂ ᓯᕗᓕᖅᑎᐅᔪᖅ, ᑐᓂᕐᕈᓯᕆᐊᖅᑐᓚᐅᖅᐳᖅ. 
25ᑐᓂᕐᕈᓯᓚᐅᖅᐳᖅ ᐴᒍᑕᕐᖕᒥᒃ ᓯᐅᓪᕕᕆᒥᒃ, ᐅᖁᒤᓪᓂᖃᖅᑐᒥᒃ 3 1/4 ᐸᐅᓐᒥᒃ, ᐅᐊᓴᖅᕕᖕᒥᒃᓗ ᓯᐅᓪᕕᕆᒥᒃ ᐅᖁᒤᓐᓂᖃᖅᑐᒥᒃ 1 1/4 ᐸᐅᓐᒥᒃ, ᐅᖁᒤᓐᓂᕐᖕᓂᐊᕈᑎᑦ ᐃᑦᔪᕐᖕᓁᑦᑐᕕᖕᒥ ᒪᓕᒡᓗᒋᑦ, ᑖᒃᑯᐊᓕᒫᑦ ᑕᑕᑉᐳᒃ ᓂᐊᖂᔭᒃᓴᒥᒃ ᓯᖃᓪᓕᑦᓯᐊᖅᓯᒪᔪᒥᒃ, ᐅᖅᓱᒥᒃ ᐃᓚᓯᒪᓪᓗᒍ ᓂᐊᖂᔭᒃᓴᐅᑉ ᑐᓂᕐᕈᑕᐅᓂᖓᓄᑦ; 
26ᐊᑕᐅᓯᕐᖕᒥᒡᓗ ᐴᒍᑕᕐᖕᒥᒃ ᒎᓗᒥᒃ 0.8 ᐊᐅᓐᓯᔅᒥᒃ ᐅᖁᒤᓐᓂᖃᖅᑐᒥᒃ, ᑕᑕᓪᓗᓂᓗ ᐃᓐᓴᓐᓯᒥᒃ ᑎᐱᑦᓯᐊᕆᒃᑐᒥᒃ; 
27ᐃᓐᓇᐅᖏᑦᑐᒥᒡᓗ ᐃᒻᒧᒃᓯᐅᒐᐅᑉ ᐸᖕᓂᖓᓂᒃ ᐊᑕᐅᓯᕐᖕᒥᒃ, ᓰᐱᐅᓪᓗ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᐊᑕᐅᓯᕐᖕᒥᒡᓗ ᓰᐱᐅᒃ ᓄᕐᕋᖓᓂᒃ ᐊᖑᒻᒥᒃ ᐊᕐᕌᒍᖃᖅᑐᒥᒃ ᐊᑕᐅᓯᕐᖕᒥᒃ, ᑖᒃᑯᐊ ᐆᑕᒃᓴᐅᓪᓗᑎᒃ ᑐᓂᕐᕈᑕᐅᕗᑦ. 
28ᒎᑦᓯᐅᓪᓗ ᓄᕐᕋᖓᓂᒃ ᐊᑕᐅᓯᕐᖕᒥᒃ ᑐᓂᕐᕈᑎᖃᕆᕗᖅ ᐊᔪᕐᖕᓂᖅ ᐱᓪᓗᒍ. 
29ᑐᓂᕐᕈᓯᕆᐊᖃᕆᕗᖅᓗ ᓮᒪᓂᖅ ᐱᓪᓗᒍ ᐃᒤᑦᑐᓂᒃ: ᐃᒻᒧᒃᓯᐅᒑᖕᓂᒃ ᒪᕐᕉᖕᓂᒃ, ᓰᐱᐅᑉ ᐊᖑᓴᓪᓗᖏᓐᓂᒃ ᑕᓪᓕᒪᓂᒃ, ᒎᑦᓯᓂᒡᓗ ᐊᖑᓴᓪᓗᕐᖕᓂᒃ ᑕᓪᓕᒪᓂᒃ, ᓰᐱᐅᓪᓗ ᓄᕐᕋᖏᓐᓂᒃ ᐊᖑᑎᓂᒃ ᑕᓪᓕᒪᓂᒃ ᐊᕐᕌᒍᖃᖅᑐᓂᒃ ᐊᑕᐅᓯᕐᖕᒥᒃ. ᑖᒃᑯᐊ ᑕᕝᕙ ᐃᓔᐊᐱᐅᑉ ᕼᐃᓘᓂᐅᑉ ᐃᕐᖕᓂᖓᑕ ᑐᓂᕐᕈᑎᒋᓚᐅᖅᑕᖏᑦ.
30ᐅᓪᓗᐃᑦ ᓯᑕᒪᖓᓐᓂᒃ ᐃᓕᓱᕆ ᓯᑎᐅᕆᐅᑉ ᐃᕐᖕᓂᖓ, ᕉᐱᓂᐅᑉ ᑭᖑᕚᖏᓐᓂ ᓯᕗᓕᖅᑎᐅᔪᖅ, ᑐᓂᕐᕈᓯᕆᐊᖅᑐᓚᐅᖅᐳᖅ. 
31ᑐᓂᕐᕈᓯᓚᐅᖅᐳᖅ ᐸᓕᐊᕐᖕᒥᒃ ᓯᐅᓪᕕᕆᒥᒃ, ᐅᖁᒤᓐᓂᖃᖅᑐᒥᒃ 3 1/4 ᐸᐅᓐᒥᒃ, ᐅᐊᓴᖅᕕᖕᒥᒡᓗ ᓯᐅᓪᕕᕆᒥᒃ ᐅᖁᒤᓐᓂᖃᖅᑐᒥᒃ 1 1/4 ᐸᐅᓐᒥᒃ, ᐅᖁᒤᓐᓂᕐᖕᓂᐊᕈᑎᑦ ᐃᑦᔪᕐᖕᓁᑦᑐᕕᖕᒥ ᒪᓕᒡᓗᒋᑦ, ᑖᒃᑯᐊᓕᒫᑦ ᑕᑕᑉᐳᒃ ᓂᐊᖂᔭᒃᓴᒥᒃ ᓯᖃᓪᓕᒃᓯᐊᖅᓯᒪᔪᒥᒃ, ᐅᖅᓱᒥᒃ ᐃᓚᓯᒪᓪᓗᒍ ᓂᐊᖂᔭᒃᓴᐅᑉ ᑐᓂᕐᕈᑕᐅᓂᖓᓄᑦ; 
32ᐊᑕᐅᓯᕐᖕᒥᒡᓗ ᐴᒍᑕᕐᖕᒥᒃ ᒎᓗᒥᒃ 0.8 ᐊᐅᓐᓯᔅᒥᒃ ᐅᖁᒤᓐᓂᖃᖅᑐᒥ, ᑕᑕᓪᓗᓂᓗ ᐃᓐᓴᓐᓯᒥᒃ ᑎᐱᑦᓯᐊᕆᒃᑐᒥᒃ; 
33ᐃᓐᓇᐅᖏᑦᑐᒥᒃᓗ ᐃᒻᒧᒃᓯᐅᒐᐅᑉ ᐸᖕᓂᖓᓂᒃ ᐊᑕᐅᓯᕐᖕᒥᒃ, ᓰᐱᐅᓪᓗ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᐊᑕᐅᓯᕐᖕᒥᒡᓗ ᓰᐱᐅᒃ ᓄᕐᕋᖓᓂᒃ ᐊᖑᒻᒥᒃ ᐊᕐᕌᒍᖃᖅᑐᒥᒃ ᐊᑕᐅᓯᕐᖕᒥᒃ, ᑖᒃᑯᐊ ᐆᑕᒃᓴᐅᓪᓗᑎᒃ ᑐᓂᕐᕈᑕᐅᕗᑦ. 
34ᒎᑦᓯᐅᓪᓗ ᓄᕐᕋᖓᓂᒃ ᐊᑕᐅᓯᕐᖕᒥᒃ ᑐᓂᕐᕈᑎᖃᕆᕗᖅ ᐊᔪᕐᖕᓂᖅ ᐱᓪᓗᒍ. 
35ᑐᓂᕐᕈᓯᕆᐊᖃᕆᕗᖅᓗ ᓮᒪᓂᖅ ᐱᓪᓗᒍ ᐃᒤᑦᑐᓂᒃ: ᐃᒻᒧᒃᓯᐅᒑᖕᓂᒃ ᒪᕐᕉᖕᓂᒃ, ᓰᐱᐅᑉ ᐊᖑᓴᓪᓗᖏᓐᓂᒃ ᑕᓪᓕᒪᓂᒃ, ᒎᑦᓯᓂᒡᓗ ᐊᖑᓴᓪᓗᕐᖕᓂᒃ ᑕᓪᓕᒪᓂᒃ, ᓰᐱᐅᓪᓗ ᓄᕐᕋᖏᓐᓂᒃ ᐊᖑᑎᓂᒃ ᑕᓪᓕᒪᓂᒃ ᐊᕐᕌᒍᖃᖅᑐᓂᒃ ᐊᑕᐅᓯᕐᖕᒥᒃ. ᑖᒃᑯᐊ ᑕᕝᕙ ᐃᓕᓱᕆᐅᑉ ᓯᑎᐅᕆᐅᑉ ᐃᕐᖕᓂᖓᑕ ᑐᓂᕐᕈᑎᒋᓚᐅᖅᑕᖏᑦ.
36ᐅᓪᓗᐃᑦ ᑕᓪᓕᒪᖓᓐᓂᒃ ᓯᓘᒥᐅᓕ ᔪᕆᓴᑍᑉ ᐃᕐᖕᓂᖓ, ᓯᒥᐅᓂᐅᑉ ᑭᖑᕚᖏᓐᓂ ᓯᕗᓕᖅᑎᐅᔪᖅ, ᑐᓂᕐᕈᓯᕆᐊᖅᑐᓚᐅᖅᐳᖅ. 
37ᑐᓂᕐᕈᓯᓚᐅᖅᐳᖅ ᐸᓕᐊᕐᖕᒥᒃ ᓯᐅᓪᕕᕆᒥᒃ, ᐅᖁᒤᓐᓂᖃᖅᑐᒥᒃ 3 1/4 ᐸᐅᓐᒥᒃ, ᐅᐊᓴᖅᕕᖕᒥᒡᓗ ᓯᐅᓪᕕᕆᒥᒃ ᐅᖁᒤᓐᓂᖃᖅᑐᒥᒃ 1 1/4 ᐸᐅᓐᒥᒃ, ᐅᖁᒤᓐᓂᕐᖕᓂᐊᕈᑎᑦ ᐃᑦᔪᕐᖕᓁᑦᑐᕕᖕᒥ ᒪᓕᒡᓗᒋᑦ, ᑖᒃᑯᐊᓕᒫᑦ ᑕᑕᑉᐳᒃ ᓂᐊᖂᔭᒃᓴᒥᒃ ᓯᖃᓪᓕᑦᓯᐊᖅᓯᒪᔪᒥᒃ, ᐅᖅᓱᒥᒃ ᐃᓚᓯᒪᓪᓗᒍ ᓂᐊᖂᔭᒃᓴᐅᑉ ᑐᓂᕐᕈᑕᐅᓂᖓᓄᑦ; 
38ᐊᑕᐅᓯᕐᖕᒥᒡᓗ ᐴᒍᑕᕐᖕᒥᒃ ᒎᓗᒥᒃ 0.8 ᐊᐅᓐᓯᔅᒥᒃ ᐅᖁᒤᓐᓂᖃᖅᑐᒥᒃ, ᑕᑕᓪᓗᓂᓗ ᐃᓐᓴᓐᓯᒥᒃ ᑎᐱᑦᓯᐊᕆᒃᑐᒥᒃ; 
39ᐃᓐᓇᐅᖏᑦᑐᒥᒡᓗ ᐃᒻᒧᒃᓯᐅᒐᐅᑉ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᓰᐱᐅᓪᓗ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᐊᑕᐅᓯᕐᖕᒥᒡᓗ ᓰᐱᐅᒃ ᓄᕐᕋᖓᓂᒃ ᐊᖑᒻᒥᒃ ᐊᕐᕌᒍᖃᖅᑐᒥᒃ ᐊᑕᐅᓯᕐᖕᒥᒃ, ᑖᒃᑯᐊ ᐆᑕᒃᓴᐅᓪᓗᑎᒃ ᑐᓂᕐᕈᑕᐅᕗᑦ. 
40ᒎᑦᓯᐅᓪᓗ ᓄᕐᕋᖓᓂᒃ ᐊᑕᐅᓯᕐᖕᒥᒃ ᑐᓂᕐᕈᑎᖃᕆᕗᖅ ᐊᔪᕐᖕᓂᖅ ᐱᓪᓗᒍ. 
41ᑐᓂᕐᕈᓯᕆᐊᖃᕆᕗᖅᓗ ᓮᒪᓂᖅ ᐱᓪᓗᒍ ᐃᒤᑦᑐᓂᒃ: ᐃᒻᒧᒃᓯᐅᒑᖕᓂᒃ ᒪᕐᕉᖕᓂᒃ, ᓰᐱᐅᑉ ᐊᖑᓴᓪᓗᖏᓐᓂᒃ ᑕᓪᓕᒪᓂᒃ, ᒎᑦᓯᓂᒡᓗ ᐊᖑᓴᓪᓗᕐᖕᓂᒃ ᑕᓪᓕᒪᓂᒃ, ᓰᐱᐅᓪᓗ ᓄᕐᕋᖏᓐᓂᒃ ᐊᖑᑎᓂᒃ ᑕᓪᓕᒪᓂᒃ ᐊᕐᕌᒍᖃᖅᑐᓂᒃ ᐊᑕᐅᓯᕐᖕᒥᒃ. ᑖᒃᑯᐊ ᑕᕝᕙ ᓯᓘᒥᐅᑉ ᔪᕆᓴᑍᑉ ᐃᕐᖕᓂᖓᑕ ᑐᓂᕐᕈᑎᒋᓚᐅᖅᑕᖏᑦ.
42ᐅᓪᓗᐃᑦ ᐱᖓᓲᔪᖅᑐᖓᓐᓂᒃ ᐃᓔᐊᓴᐱ ᑎᐅᐃᓕᐅᑉ ᐃᕐᖕᓂᖓ, ᒑᑦ ᑭᖑᕚᖏᓐᓂ ᓯᕗᓕᖅᑎᐅᔪᖅ, ᑐᓂᕐᕈᓯᕆᐊᖅᑐᓚᐅᖅᐳᖅ. 
43ᑐᓂᕐᕈᓯᓚᐅᖅᐳᖅ ᐸᓕᐊᕐᖕᒥᒃ ᓯᐅᓪᕕᕆᒥᒃ, ᐅᖁᒤᓐᓂᖃᖅᑐᒥᒃ 3 1/4 ᐸᐅᓐᒥᒃ, ᐅᐊᓴᖅᕕᖕᒥᒡᓗ ᓯᐅᓪᕕᕆᒥᒃ ᐅᖁᒤᓐᓂᖃᖅᑐᒥᒃ 1 1/4 ᐸᐅᓐᒥᒃ, ᐅᖁᒤᓐᓂᕐᖕᓂᐊᕈᑎᑦ ᐃᑦᔪᕐᖕᓁᑦᑐᕕᖕᒥ ᒪᓕᒡᓗᒋᑦ, ᑖᒃᑯᐊᓕᒫᑦ ᑕᑕᑉᐳᒃ ᓂᐊᖂᔭᒃᓴᒥᒃ ᓯᖃᓪᓕᑦᓯᐊᖅᓯᒪᔪᒥᒃ, ᐅᖅᓱᒥᒃ ᐃᓚᓯᒪᓪᓗᒍ ᓂᐊᖂᔭᒃᓴᐅᑉ ᑐᓂᕐᕈᑕᐅᓂᖓᓄᑦ; 
44ᐊᑕᐅᓯᕐᖕᒥᒡᓗ ᐴᒍᑕᕐᖕᒥᒃ ᒎᓗᒥᒃ 0.8 ᐊᐅᓐᓯᔅᒥᒃ ᐅᖁᒤᓐᓂᖃᖅᑐᒥᒃ, ᑕᑕᓪᓗᓂᓗ ᐃᓐᓴᓐᓯᒥᒃ ᑎᐱᑦᓯᐊᕆᒃᑐᒥᒃ; 
45ᐃᓐᓇᐅᖏᑦᑐᒥᒡᓗ ᐃᒻᒧᒃᓯᐅᒐᐅᑉ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᓰᐱᐅᓪᓗ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᐊᑕᐅᓯᕐᖕᒥᒡᓗ ᓰᐱᐅᑉ ᓄᕐᕋᖓᓂᒃ ᐊᖑᒻᒥᒃ ᐊᕐᕌᒍᖃᖅᑐᒥᒃ ᐊᑕᐅᓯᕐᖕᒥᒃ, ᑖᒃᑯᐊ ᐆᑕᒃᓴᐅᓪᓗᑎᒃ ᑐᓂᕐᕈᑕᐅᕗᑦ. 
46ᒎᑦᓯᐅᓪᓗ ᓄᕐᕋᖓᓂᒃ ᐊᑕᐅᓯᕐᖕᒥᒃ ᑐᓂᕐᕈᑎᖃᕆᕗᖅ ᐊᔪᕐᖕᓂᖅ ᐱᓪᓗᒍ. 
47ᑐᓂᕐᕈᓯᕆᐊᖃᕆᕗᖅᓗ ᓮᒪᓂᖅ ᐱᓪᓗᒍ ᐃᒤᑦᑐᓂᒃ: ᐃᒻᒧᒃᓯᐅᒑᖕᓂᒃ ᒪᕐᕉᖕᓂᒃ, ᓰᐱᐅᑉ ᐊᖑᓴᓪᓗᖏᓐᓂᒃ ᑕᓪᓕᒪᓂᒃ, ᒎᑦᓯᓂᒡᓗ ᐊᖑᓴᓪᓗᕐᖕᓂᒃ ᑕᓪᓕᒪᓂᒃ, ᓰᐱᐅᓪᓗ ᓄᕐᕋᖏᓐᓂᒃ ᐊᖑᑎᓂᒃ ᑕᓪᓕᒪᓂᒃ ᐊᕐᕌᒍᖃᖅᑐᓂᒃ ᐊᑕᐅᓯᕐᖕᒥᒃ. ᑖᒃᑯᐊ ᑕᕝᕙ ᐃᓔᐊᓴᐱᐅᑉ ᑎᐅᐃᓕᐅᑉ ᐃᕐᖕᓂᖓᑕ ᑐᓂᕐᕈᑎᒋᓚᐅᖅᑕᖏᑦ.
48ᐅᓪᓗᐃᑦ 7-ᖓᓐᓂᒃ ᐃᓔᓴᒪ ᐊᒥᕼᐆᑎᐅᑉ ᐃᕐᖕᓂᖓ, ᐃᕗᕅᒥᐅᑉ ᑭᖑᕚᖏᓐᓂ ᓯᕗᓕᖅᑎᐅᔪᖅ, ᑐᓂᕐᕈᓯᕆᐊᖅᑐᓚᐅᖅᐳᖅ. 
49ᑐᓂᕐᕈᓯᓚᐅᖅᐳᖅ ᐸᓕᐊᕐᖕᒥᒃ ᓯᐅᓪᕕᕆᒥᒃ, ᐅᖁᒤᓐᓂᖃᖅᑐᒥᒃ 3 1/4 ᐸᐅᓐᒥᒃ, ᐅᐊᓴᖅᕕᖕᒥᒡᓗ ᓯᐅᓪᕕᕆᒥᒃ ᐅᖁᒤᓐᓂᖃᖅᑐᒥᒃ 1 1/4 ᐸᐅᓐᒥᒃ, ᐅᖁᒤᓐᓂᕐᖕᓂᐊᕈᑎᑦ ᐃᑦᔪᕐᖕᓁᑦᑐᕕᖕᒥ ᒪᓕᒡᓗᒋᑦ, ᑖᒃᑯᐊᓕᒫᑦ ᑕᑕᑉᐳᒃ ᓂᐊᖂᔭᒃᓴᒥᒃ ᓯᖃᓪᓕᑦᓯᐊᖅᓯᒪᔪᒥᒃ, ᐅᖅᓱᒥᒃ ᐃᓚᓯᒪᓪᓗᒍ ᓂᐊᖂᔭᒃᓴᐅᑉ ᑐᓂᕐᕈᑕᐅᓂᖓᓄᑦ; 
50ᐊᑕᐅᓯᕐᖕᒥᒡᓗ ᐴᒍᑕᕐᖕᒥᒃ ᒎᓗᒥᒃ 0.8 ᐊᐅᓐᓯᔅᒥᒃ ᐅᖁᒤᓐᓂᖃᖅᑐᒥ, ᑕᑕᓪᓗᓂᓗ ᐃᓐᓴᓐᓯᒥᒃ ᑎᐱᑦᓯᐊᕆᒃᑐᒥᒃ; 
51ᐃᓐᓇᐅᖏᑦᑐᒥᒡᓗ ᐃᒻᒧᒃᓯᐅᒐᐅᑉ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᓰᐱᐅᓪᓗ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᐊᑕᐅᓯᕐᖕᒥᒡᓗ ᓰᐱᐅᑉ ᓄᕐᕋᖓᓂᒃ ᐊᖑᒻᒥᒃ ᐊᕐᕌᒍᖃᖅᑐᒥᒃ ᐊᑕᐅᓯᕐᖕᒥᒃ, ᑖᒃᑯᐊ ᐆᑕᒃᓴᐅᓪᓗᑎᒃ ᑐᓂᕐᕈᑕᐅᕗᑦ. 
52ᒎᑦᓯᐅᓪᓗ ᓄᕐᕋᖓᓂᒃ ᐊᑕᐅᓯᕐᖕᒥᒃ ᑐᓂᕐᕈᑎᖃᕆᕗᖅ ᐊᔪᕐᖕᓂᖅ ᐱᓪᓗᒍ. 
53ᑐᓂᕐᕈᓯᕆᐊᖃᕆᕗᖅᓗ ᓮᒪᓂᖅ ᐱᓪᓗᒍ ᐃᒤᑦᑐᓂᒃ: ᐃᒻᒧᒃᓯᐅᒑᖕᓂᒃ ᒪᕐᕉᖕᓂᒃ, ᓰᐱᐅᑉ ᐊᖑᓴᓪᓗᖏᓐᓂᒃ ᑕᓪᓕᒪᓂᒃ, ᒎᑦᓯᓂᒡᓗ ᐊᖑᓴᓪᓗᕐᖕᓂᒃ ᑕᓪᓕᒪᓂᒃ, ᓰᐱᐅᓪᓗ ᓄᕐᕋᖏᓐᓂᒃ ᐊᖑᑎᓂᒃ ᑕᓪᓕᒪᓂᒃ ᐊᕐᕌᒍᖃᖅᑐᓂᒃ ᐊᑕᐅᓯᕐᖕᒥᒃ. ᑖᒃᑯᐊ ᑕᕝᕙ ᐃᓔᓴᒪᐅᑉ ᐊᒥᕼᐆᑎᐅᑉ ᐃᕐᖕᓂᖓᑕ ᑐᓂᕐᕈᑎᒋᓚᐅᖅᑕᖏᑦ.
54ᐅᓪᓗᐃᑦ 8-ᖓᓐᓂᒃ ᒐᒤᓕ ᐱᑕᔪᕆᐅᑉ ᐃᕐᖕᓂᖓ, ᒫᓇᓯᐅᑉ ᑭᖑᕚᖏᓐᓂ ᓯᕗᓕᖅᑎᐅᔪᖅ, ᑐᓂᕐᕈᓯᕆᐊᖅᑐᓚᐅᖅᐳᖅ. 
55ᑐᓂᕐᕈᓯᓚᐅᖅᐳᖅ ᐴᒍᑕᕐᖕᒥᒃ ᓯᐅᓪᕕᕆᒥᒃ, ᐅᖁᒤᓐᓂᖃᖅᑐᒥᒃ 3 1/4 ᐸᐅᓐᒥᒃ, ᐅᐊᓴᖅᕕᖕᒥᒡᓗ ᓯᐅᓪᕕᕆᒥᒃ ᐅᖁᒤᓐᓂᖃᖅᑐᒥᒃ 1 1/4 ᐸᐅᓐᒥᒃ, ᐃᑦᔪᕐᖕᓁᑦᑐᕕᖕᒥ ᐅᖁᒤᓐᓂᕐᖕᓂᐊᕈᑎᑦ ᒪᓕᒡᓗᒋᑦ, ᑖᒃᑯᐊᓕᒫᑦ ᑕᑕᑉᐳᒃ ᓂᐊᖂᔭᒃᓴᒥᒃ ᓯᖃᓪᓕᑦᓯᐊᖅᓯᒪᔪᒥᒃ, ᐅᖅᓱᒥᒃ ᐃᓚᓯᒪᓪᓗᒍ ᓂᐊᖂᔭᒃᓴᐅᑉ ᑐᓂᕐᕈᑕᐅᓂᖓᓄᑦ; 
56ᐊᑕᐅᓯᕐᖕᒥᒡᓗ ᐴᒍᑕᕐᖕᒥᒃ ᒎᓗᒥᒃ 0.8 ᐊᐅᓐᓯᔅᒥᒃ ᐅᖁᒤᓐᓂᖃᖅᑐᒥᒃ, ᑕᑕᓪᓗᓂᓗ ᐃᓐᓴᓐᓯᒥᒃ ᑎᐱᑦᓯᐊᕆᒃᑐᒥᒃ; 
57ᐃᓐᓇᐅᖏᑦᑐᒥᒡᓗ ᐃᒻᒧᒃᓯᐅᒐᐅᑉ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᓰᐱᐅᓪᓗ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᐊᑕᐅᓯᕐᖕᒥᒡᓗ ᓰᐱᐅᒃ ᓄᕐᕋᖓᓂᒃ ᐊᖑᒻᒥᒃ ᐊᕐᕌᒍᖃᖅᑐᒥᒃ ᐊᑕᐅᓯᕐᖕᒥᒃ, ᑖᒃᑯᐊ ᐆᑕᒃᓴᐅᓪᓗᑎᒃ ᑐᓂᕐᕈᑕᐅᕗᑦ. 
58ᒎᑦᓯᐅᓪᓗ ᓄᕐᕋᖓᓂᒃ ᐊᑕᐅᓯᕐᖕᒥᒃ ᑐᓂᕐᕈᑎᖃᕆᕗᖅ ᐊᔪᕐᖕᓂᖅ ᐱᓪᓗᒍ. 
59ᑐᓂᕐᕈᓯᕆᐊᖃᕆᕗᖅᓗ ᓮᒪᓂᖅ ᐱᓪᓗᒍ ᐃᒤᑦᑐᓂᒃ: ᐃᒻᒧᒃᓯᐅᒑᖕᓂᒃ ᒪᕐᕉᖕᓂᒃ, ᓰᐱᐅᑉ ᐊᖑᓴᓪᓗᖏᓐᓂᒃ ᑕᓪᓕᒪᓂᒃ, ᒎᑦᓯᓂᒡᓗ ᐊᖑᓴᓪᓗᕐᖕᓂᒃ ᑕᓪᓕᒪᓂᒃ, ᓰᐱᐅᓪᓗ ᓄᕐᕋᖏᓐᓂᒃ ᐊᖑᑎᓂᒃ ᑕᓪᓕᒪᓂᒃ ᐊᕐᕌᒍᖃᖅᑐᓂᒃ ᐊᑕᐅᓯᕐᖕᒥᒃ. ᑖᒃᑯᐊ ᑕᕝᕙ ᒐᒤᓕᐅᑉ ᐱᑕᔪᕆᐅᑉ ᐃᕐᖕᓂᖓᑕ ᑐᓂᕐᕈᑎᒋᓚᐅᖅᑕᖏᑦ.
60ᐅᓪᓗᐃᑦ 9-ᖓᓐᓂᒃ ᐊᐱᑖᓂ ᒋᑎᐅᓂᐅᑉ ᐃᕐᖕᓂᖓ, ᐱᑦᔭᒥᓂᐅᑉ ᑭᖑᕚᖏᓐᓂ ᓯᕗᓕᖅᑎᐅᔪᖅ, ᑐᓂᕐᕈᓯᕆᐊᖅᑐᓚᐅᖅᐳᖅ. 
61ᑐᓂᕐᕈᓯᓚᐅᖅᐳᖅ ᐸᓕᐊᕐᖕᒥᒃ ᓯᐅᓪᕕᕆᒥᒃ, ᐅᖁᒤᓐᓂᖃᖅᑐᒥᒃ 3 1/4 ᐸᐅᓐᒥᒃ, ᐅᐊᓴᖅᕕᖕᒥᒡᓗ ᓯᐅᓪᕕᕆᒥᒃ ᐅᖁᒤᓐᓂᖃᖅᑐᒥᒃ 1 1/4 ᐸᐅᓐᒥᒃ, ᐅᖁᒤᓐᓂᕐᖕᓂᐊᕈᑎᑦ ᐃᑦᔪᕐᖕᓁᑦᑐᕕᖕᒥ ᒪᓕᒡᓗᒋᑦ, ᑖᒃᑯᐊᓕᒫᑦ ᑕᑕᑉᐳᒃ ᓂᐊᖂᔭᒃᓴᒥᒃ ᓯᖃᓪᓕᑦᓯᐊᖅᓯᒪᔪᒥᒃ, ᐅᖅᓱᒥᒃ ᐃᓚᓯᒪᓪᓗᒍ ᓂᐊᖂᔭᒃᓴᐅᑉ ᑐᓂᕐᕈᑕᐅᓂᖓᓄᑦ; 
62ᐊᑕᐅᓯᕐᖕᒥᒡᓗ ᐴᒍᑕᕐᖕᒥᒃ ᒎᓗᒥᒃ 0.8 ᐊᐅᓐᓯᔅᒥᒃ ᐅᖁᒤᓐᓂᖃᖅᑐᒥᒃ, ᑕᑕᓪᓗᓂᓗ ᐃᓐᓴᓐᓯᒥᒃ ᑎᐱᑦᓯᐊᕆᒃᑐᒥᒃ; 
63ᐃᓐᓇᐅᖏᑦᑐᒥᒡᓗ ᐃᒻᒧᒃᓯᐅᒐᐅᑉ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᓰᐱᐅᓪᓗ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᐊᑕᐅᓯᕐᖕᒥᒡᓗ ᓰᐱᐅᒃ ᓄᕐᕋᖓᓂᒃ ᐊᖑᒻᒥᒃ ᐊᕐᕌᒍᖃᖅᑐᒥᒃ ᐊᑕᐅᓯᕐᖕᒥᒃ, ᑖᒃᑯᐊ ᐆᑕᒃᓴᐅᓪᓗᑎᒃ ᑐᓂᕐᕈᑕᐅᕗᑦ. 
64ᒎᑦᓯᐅᓪᓗ ᓄᕐᕋᖓᓂᒃ ᐊᑕᐅᓯᕐᖕᒥᒃ ᑐᓂᕐᕈᑎᖃᕆᕗᖅ ᐊᔪᕐᖕᓂᖅ ᐱᓪᓗᒍ. 
65ᑐᓂᕐᕈᓯᕆᐊᖃᕆᕗᖅᓗ ᓮᒪᓂᖅ ᐱᓪᓗᒍ ᐃᒤᑦᑐᓂᒃ: ᐃᒻᒧᒃᓯᐅᒑᖕᓂᒃ ᒪᕐᕉᖕᓂᒃ, ᓰᐱᐅᑉ ᐊᖑᓴᓪᓗᖏᓐᓂᒃ ᑕᓪᓕᒪᓂᒃ, ᒎᑦᓯᓂᒡᓗ ᐊᖑᓴᓪᓗᕐᖕᓂᒃ ᑕᓪᓕᒪᓂᒃ, ᓰᐱᐅᓪᓗ ᓄᕐᕋᖏᓐᓂᒃ ᐊᖑᑎᓂᒃ ᑕᓪᓕᒪᓂᒃ ᐊᕐᕌᒍᖃᖅᑐᓂᒃ ᐊᑕᐅᓯᕐᖕᒥᒃ. ᑖᒃᑯᐊ ᑕᕝᕙ ᐊᐱᑖᓂᐅᑉ ᒋᑎᐅᓂᐅᑉ ᐃᕐᖕᓂᖓᑕ ᑐᓂᕐᕈᑎᒋᓚᐅᖅᑕᖏᑦ.
66ᐅᓪᓗᐃᑦ 10-ᖓᓐᓂᒃ ᐊᕼᐂᓱᕆᐅᑉ ᐊᒥᓴᑍᑉ ᐃᕐᖕᓂᖓ, ᑖᓐ ᑭᖑᕚᖏᓐᓂ ᓯᕗᓕᖅᑎᐅᔪᖅ, ᑐᓂᕐᕈᓯᕆᐊᖅᑐᓚᐅᖅᐳᖅ. 
67ᑐᓂᕐᕈᓯᓚᐅᖅᐳᖅ ᐸᓕᐊᕐᖕᒥᒃ ᓯᐅᓪᕕᕆᒥᒃ, ᐅᖁᒤᓐᓂᖃᖅᑐᒥᒃ 3 1/4 ᐸᐅᓐᒥᒃ, ᐅᐊᓴᖅᕕᖕᒥᒡᓗ ᓯᐅᓪᕕᕆᒥᒃ ᐅᖁᒤᓐᓂᖃᖅᑐᒥᒃ 1 1/4 ᐸᐅᓐᒥᒃ, ᐅᖁᒤᓐᓂᕐᖕᓂᐊᕈᑎᑦ ᐃᑦᔪᕐᖕᓁᑦᑐᕕᖕᒥ ᒪᓕᒡᓗᒋᑦ, ᑖᒃᑯᐊᓕᒫᑦ ᑕᑕᑉᐳᒃ ᓂᐊᖂᔭᒃᓴᒥᒃ ᓯᖃᓪᓕᑦᓯᐊᖅᓯᒪᔪᒥᒃ, ᐅᖅᓱᒥᒃ ᐃᓚᓯᒪᓪᓗᒍ ᓂᐊᖂᔭᒃᓴᐅᑉ ᑐᓂᕐᕈᑕᐅᓂᖓᓄᑦ; 
68ᐊᑕᐅᓯᕐᖕᒥᒡᓗ ᐴᒍᑕᕐᖕᒥᒃ ᒎᓗᒥᒃ 0.8 ᐊᐅᓐᓯᔅᒥᒃ ᐅᖁᒤᓐᓂᖃᖅᑐᒥᒃ, ᑕᑕᓪᓗᓂᓗ ᐃᓐᓴᓐᓯᒥᒃ ᑎᐱᑦᓯᐊᕆᒃᑐᒥᒃ; 
69ᐃᓐᓇᐅᖏᑦᑐᒥᒡᓗ ᐃᒻᒧᒃᓯᐅᒐᐅᑉ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᓰᐱᐅᓪᓗ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᐊᑕᐅᓯᕐᖕᒥᒡᓗ ᓰᐱᐅᒃ ᓄᕐᕋᖓᓂᒃ ᐊᖑᒻᒥᒃ ᐊᕐᕌᒍᖃᖅᑐᒥᒃ ᐊᑕᐅᓯᕐᖕᒥᒃ, ᑖᒃᑯᐊ ᐆᑕᒃᓴᐅᓪᓗᑎᒃ ᑐᓂᕐᕈᑕᐅᕗᑦ. 
70ᒎᑦᓯᐅᓪᓗ ᓄᕐᕋᖓᓂᒃ ᐊᑕᐅᓯᕐᖕᒥᒃ ᑐᓂᕐᕈᑎᖃᕆᕗᖅ ᐊᔪᕐᖕᓂᖅ ᐱᓪᓗᒍ. 
71ᑐᓂᕐᕈᓯᕆᐊᖃᕆᕗᖅᓗ ᓮᒪᓂᖅ ᐱᓪᓗᒍ ᐃᒤᑦᑐᓂᒃ: ᐃᒻᒧᒃᓯᐅᒑᖕᓂᒃ ᒪᕐᕉᖕᓂᒃ, ᓰᐱᐅᑉ ᐊᖑᓴᓪᓗᖏᓐᓂᒃ ᑕᓪᓕᒪᓂᒃ, ᒎᑦᓯᓂᒡᓗ ᐊᖑᓴᓪᓗᕐᖕᓂᒃ ᑕᓪᓕᒪᓂᒃ, ᓰᐱᐅᓪᓗ ᓄᕐᕋᖏᓐᓂᒃ ᐊᖑᑎᓂᒃ ᑕᓪᓕᒪᓂᒃ ᐊᕐᕌᒍᖃᖅᑐᓂᒃ ᐊᑕᐅᓯᕐᖕᒥᒃ. ᑖᒃᑯᐊ ᑕᕝᕙ ᐊᕼᐂᓱᕆᐅᑉ ᐊᒥᓴᑍᑉ ᐃᕐᖕᓂᖓᑕ ᑐᓂᕐᕈᑎᒋᓚᐅᖅᑕᖏᑦ.
72ᐅᓪᓗᐃᑦ 11-ᖓᓐᓂᒃ ᐸᒊᓕ ᐆᑯᕌᓂᐅᑉ ᐃᕐᖕᓂᖓ, ᐋᓱᕆᐅᑉ ᑭᖑᕚᖏᓐᓂ ᓯᕗᓕᖅᑎᐅᔪᖅ, ᑐᓂᕐᕈᓯᕆᐊᖅᑐᓚᐅᖅᐳᖅ. 
73ᑐᓂᕐᕈᓯᓚᐅᖅᐳᖅ ᐸᓕᐊᕐᖕᒥᒃ ᓯᐅᓪᕕᕆᒥᒃ, ᐅᖁᒤᓐᓂᖃᖅᑐᒥᒃ 3 1/4 ᐸᐅᓐᒥᒃ, ᐅᐊᓴᖅᕕᖕᒥᒡᓗ ᓯᐅᓪᕕᕆᒥᒃ ᐅᖁᒤᓐᓂᖃᖅᑐᒥᒃ 1 1/4 ᐸᐅᓐᒥᒃ, ᐅᖁᒤᓐᓂᕐᖕᓂᐊᕈᑎᑦ ᐃᑦᔪᕐᖕᓁᑦᑐᕕᖕᒥ ᒪᓕᒡᓗᒋᑦ, ᑖᒃᑯᐊᓕᒫᑦ ᑕᑕᑉᐳᒃ ᓂᐊᖂᔭᒃᓴᒥᒃ ᓯᖃᓪᓕᑦᓯᐊᖅᓯᒪᔪᒥᒃ, ᐅᖅᓱᒥᒃ ᐃᓚᓯᒪᓪᓗᒍ ᓂᐊᖂᔭᒃᓴᐅᑉ ᑐᓂᕐᕈᑕᐅᓂᖓᓄᑦ; 
74ᐊᑕᐅᓯᕐᖕᒥᒡᓗ ᐴᒍᑕᕐᖕᒥᒃ ᒎᓗᒥᒃ 0.8 ᐊᐅᓐᓯᔅᒥᒃ ᐅᖁᒤᓐᓂᖃᖅᑐᒥᒃ, ᑕᑕᓪᓗᓂᓗ ᐃᓐᓴᓐᓯᒥᒃ ᑎᐱᑦᓯᐊᕆᒃᑐᒥᒃ; 
75ᐃᓐᓇᐅᖏᑦᑐᒥᒡᓗ ᐃᒻᒧᒃᓯᐅᒐᐅᑉ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᓰᐱᐅᓪᓗ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᐊᑕᐅᓯᕐᖕᒥᒡᓗ ᓰᐱᐅᒃ ᓄᕐᕋᖓᓂᒃ ᐊᖑᒻᒥᒃ ᐊᕐᕌᒍᖃᖅᑐᒥᒃ ᐊᑕᐅᓯᕐᖕᒥᒃ, ᑖᒃᑯᐊ ᐆᑕᒃᓴᐅᓪᓗᑎᒃ ᑐᓂᕐᕈᑕᐅᕗᑦ. 
76ᒎᑦᓯᐅᓪᓗ ᓄᕐᕋᖓᓂᒃ ᐊᑕᐅᓯᕐᖕᒥᒃ ᑐᓂᕐᕈᑎᖃᕆᕗᖅ ᐊᔪᕐᖕᓂᖅ ᐱᓪᓗᒍ. 
77ᑐᓂᕐᕈᓯᕆᐊᖃᕆᕗᖅᓗ ᓮᒪᓂᖅ ᐱᓪᓗᒍ ᐃᒤᑦᑐᓂᒃ: ᐃᒻᒧᒃᓯᐅᒑᖕᓂᒃ ᒪᕐᕉᖕᓂᒃ, ᓰᐱᐅᑉ ᐊᖑᓴᓪᓗᖏᓐᓂᒃ ᑕᓪᓕᒪᓂᒃ, ᒎᑦᓯᓂᒡᓗ ᐊᖑᓴᓪᓗᕐᖕᓂᒃ ᑕᓪᓕᒪᓂᒃ, ᓰᐱᐅᓪᓗ ᓄᕐᕋᖏᓐᓂᒃ ᐊᖑᑎᓂᒃ ᑕᓪᓕᒪᓂᒃ ᐊᕐᕌᒍᖃᖅᑐᓂᒃ ᐊᑕᐅᓯᕐᖕᒥᒃ. ᑖᒃᑯᐊ ᑕᕝᕙ ᐸᒊᓕᐅᑉ ᐆᑯᕌᓂᐅᑉ ᐃᕐᖕᓂᖓᑕ ᑐᓂᕐᕈᑎᒋᓚᐅᖅᑕᖏᑦ.
78ᐅᓪᓗᐃᑦ 12-ᖓᓐᓂᒃ ᐊᕼᐂᕋ ᐃᓈᓂᐅᑉ ᐃᕐᖕᓂᖓ, ᓇᐸᑕᓕᐅᑉ ᑭᖑᕚᖏᓐᓂ ᓯᕗᓕᖅᑎᐅᔪᖅ, ᑐᓂᕐᕈᓯᕆᐊᖅᑐᓚᐅᖅᐳᖅ. 
79ᑐᓂᕐᕈᓯᓚᐅᖅᐳᖅ ᐸᓕᐊᕐᖕᒥᒃ ᓯᐅᓪᕕᕆᒥᒃ, ᐅᖁᒤᓐᓂᖃᖅᑐᒥᒃ 3 1/4 ᐸᐅᓐᒥᒃ, ᐅᐊᓴᖅᕕᖕᒥᒡᓗ ᓯᐅᓪᕕᕆᒥᒃ ᐅᖁᒤᓐᓂᖃᖅᑐᒥᒃ 1 1/4 ᐸᐅᓐᒥᒃ, ᐅᖁᒤᓐᓂᕐᖕᓂᐊᕈᑎᑦ ᐃᑦᔪᕐᖕᓁᑦᑐᕕᖕᒥ ᒪᓕᒡᓗᒋᑦ, ᑖᒃᑯᐊᓕᒫᑦ ᑕᑕᑉᐳᒃ ᓂᐊᖂᔭᒃᓴᒥᒃ ᓯᖃᓪᓕᑦᓯᐊᖅᓯᒪᔪᒥᒃ, ᐅᖅᓱᒥᒃ ᐃᓚᓯᒪᓪᓗᒍ ᓂᐊᖂᔭᒃᓴᐅᑉ ᑐᓂᕐᕈᑕᐅᓂᖓᓄᑦ; 
80ᐊᑕᐅᓯᕐᖕᒥᒡᓗ ᐴᒍᑕᕐᖕᒥᒃ ᒎᓗᒥᒃ 0.8 ᐊᐅᓐᓯᔅᒥᒃ ᐅᖁᒤᓐᓂᖃᖅᑐᒥᒃ, ᑕᑕᓪᓗᓂᓗ ᐃᓐᓴᓐᓯᒥᒃ ᑎᐱᑦᓯᐊᕆᒃᑐᒥᒃ; 
81ᐃᓐᓇᐅᖏᑦᑐᒥᒡᓗ ᐃᒻᒧᒃᓯᐅᒐᐅᑉ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᓰᐱᐅᓪᓗ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ, ᐊᑕᐅᓯᕐᖕᒥᒡᓗ ᓰᐱᐅᒃ ᓄᕐᕋᖓᓂᒃ ᐊᖑᒻᒥᒃ ᐊᕐᕌᒍᖃᖅᑐᒥᒃ ᐊᑕᐅᓯᕐᖕᒥᒃ, ᑖᒃᑯᐊ ᐆᑕᒃᓴᐅᓪᓗᑎᒃ ᑐᓂᕐᕈᑕᐅᕗᑦ. 
82ᒎᑦᓯᐅᓪᓗ ᓄᕐᕋᖓᓂᒃ ᐊᑕᐅᓯᕐᖕᒥᒃ ᑐᓂᕐᕈᑎᖃᕆᕗᖅ ᐊᔪᕐᖕᓂᖅ ᐱᓪᓗᒍ. 
83ᑐᓂᕐᕈᓯᕆᐊᖃᕆᕗᖅᓗ ᓮᒪᓂᖅ ᐱᓪᓗᒍ ᐃᒤᑦᑐᓂᒃ: ᐃᒻᒧᒃᓯᐅᒑᖕᓂᒃ ᒪᕐᕉᖕᓂᒃ, ᓰᐱᐅᑉ ᐊᖑᓴᓪᓗᖏᓐᓂᒃ ᑕᓪᓕᒪᓂᒃ, ᒎᑦᓯᓂᒡᓗ ᐊᖑᓴᓪᓗᕐᖕᓂᒃ ᑕᓪᓕᒪᓂᒃ, ᓰᐱᐅᓪᓗ ᓄᕐᕋᖏᓐᓂᒃ ᐊᖑᑎᓂᒃ ᑕᓪᓕᒪᓂᒃ ᐊᕐᕌᒍᖃᖅᑐᓂᒃ ᐊᑕᐅᓯᕐᖕᒥᒃ. ᑖᒃᑯᐊ ᑕᕝᕙ ᐊᕼᐂᕋᐅᑉ ᐃᓈᓂᐅᑉ ᐃᕐᖕᓂᖓᑕ ᑐᓂᕐᕈᑎᒋᓚᐅᖅᑕᖏᑦ.
84ᑕᒪᑦᔭ ᐄᓴᕅᓕᒥᐅᑦ ᓯᕗᓕᖅᑎᖏᓐᓂᑦ ᑐᓂᕐᕈᓯᖅᕕᐅᑉ ᐃᑦᔪᕐᖕᓁᑎᑕᐅᓂᖓᓄᑦ ᑐᓂᕐᕈᑎᒋᔭᐅᓚᐅᖅᑐᑦ, ᑐᒃᓯᐊᕐᖕᓂᒃᑯᑦ ᐅᖅᓱᒧᑦ ᒥᖑᐊᖅᑕᐅᑎᓪᓗᒍ: 12-ᑦ ᐴᒍᑍᑦ ᓯᐅᓪᕕᕇᑦ, 12-ᑦ ᓯᐅᓪᕕᕇᑦ ᐅᐊᓴᖅᕖᑦ, 12-ᓗ ᐴᒍᑍᑦ ᒎᓗᐃᑦ. 
85ᐴᒍᑍᑦ ᐊᑐᓂᑦ 3 1/4 ᐸᐅᓐᒥᒃ ᐅᖁᒤᓐᓂᖃᓚᐅᖅᐳᑦ, ᐅᐊᓴᖅᕖᓪᓗ 1 3/4 ᐸᐅᓐᒥᒃ ᐅᖁᒤᓐᓂᖃᓚᐅᖅᐳᑦ. ᓯᐅᓪᕕᕆᑦ ᐊᑕᖏᖅᓗᑎᒃ 60-ᐸᐅᓐᒥᒃ ᐅᖁᒤᓐᓂᖃᓚᐅᖅᐳᑦ, ᐃᑦᔪᕐᖕᓁᑦᑐᕕᐅᑉ ᐅᖁᒤᓐᓂᕐᖕᓂᐊᕈᑎᖏᑦ ᒪᓕᒡᓗᒋᑦ. 
86ᒍᓗᐃᑦ 12-ᑦ ᐴᒍᑍᑦ ᐃᓐᓴᓯᒥᒃ ᑕᑕᑦᑐᑦ 0.8 ᐊᐅᓐᓯᔅᒥᒃ ᐅᖁᒤᓐᓂᖃᓚᐅᖅᐳᑦ ᐊᑐᓂᑦ, ᐃᑦᔪᕐᖕᓁᑦᑐᕕᐅᑉ ᐅᖁᒤᓐᓂᖅᓯᐅᑎᖓ ᒪᓕᒡᓗᒍ; ᒎᓗᐃᑦ ᐅᖁᒤᓐᓂᖏᑦ ᑲᑎᓪᓗᒋᑦ 3-ᐸᐅᓐᒥᒃ ᐅᖁᒤᓐᓂᖃᓚᐅᖅᐳᑦ. 
87ᐃᒻᒧᒃᓯᐅᒊᑦ ᐆᑕᒃᓮᑦ 12-ᓚᐅᖅᐳᑦ ᐸᖕᓃᑦ ᐃᓐᓇᐅᖏᑦᑐᑦ, ᓰᐱᐅᓪᓗ ᐊᖑᓴᓪᓗᖏᑦ 12-ᓗᑎᒃ, ᓰᐱᐅᓪᓗ ᓄᕐᕋᖏᑦ ᐊᖑᑎᑦ ᐊᑕᐅᓯᕐᖕᒥᒃ ᐊᕐᕌᒍᖃᖅᑐᑦ, ᓂᐊᖂᔭᒃᓮᓪᓗ ᑐᓂᕐᕈᑏᑦ, ᒎᑦᓰᓪᓗ ᓄᕐᕋᖏᑦ ᐊᔪᕐᖕᓂᖅ ᐱᓪᓗᒍ ᑐᓂᕐᕈᑕᐅᔪᑦ 12-ᓚᐅᕆᕗᑦ. 
88ᐃᒻᒧᒃᓯᐅᒊᑦ ᓮᒻᒪᖅᑎᑕᐅᓂᖅ ᐱᓪᓗᒍ ᑐᓂᕐᕈᑕᐅᔪᑦ ᐅᓄᕐᖕᓂᖏᑦ 24-ᖑᓚᐅᖅᐳᑦ, ᓰᐱᑦ ᐊᖑᓴᓪᓗᐃᑦ 60-ᐅᓚᐅᖅᐳᑦ, ᒎᑦᓯᑦ ᐊᖑᓴᓪᓗᐃᑦ 60-ᐅᓚᐅᖅᐳᑦ, ᓰᐱᐅᓪᓗ ᓄᕐᕋᖏᑦ ᐊᑕᐅᓯᕐᖕᒥᒃ ᐊᕐᕌᒍᖃᖅᑐᑦ 60-ᐅᓚᐅᖅᐳᑦ. ᑖᒃᑯᐊ ᑕᕝᕙ ᐃᑦᔪᕐᖕᓁᑎᑦᓯᓂᕐᖕᒧᑦ ᑐᓂᕐᕈᓯᖅᕕᖕᒥᒃ ᑐᓂᕐᕈᑕᐅᓚᐅᖅᑐᑦ ᐅᖅᓱᒧᑦ ᑐᒃᓯᐊᕐᖕᓂᒃᑯᑦ ᒥᖑᐊᖅᑕᐅᑎᓪᓗᒍ.
89ᒨᓯᓯᓕ ᑐᐱᖅᔪᐊᒧᑦ ᐃᑎᓚᐅᖅᐳᖅ ᐊᑕᓂᖅ ᐅᖃᖃᑎᒋᔭᖅᑐᖅᓗᒍ, ᓂᐱᖓᓂᒡᓗ ᑐᓴᓚᐅᖅᐳᖅ ᐃᒻᒥᓄᑦ ᐅᖃᖅᑐᒥᒃ ᓂᑲᒋᔭᐅᕕᐅᑉ ᐃᒃᓯᕙᐅᑕᖅᔪᐊᑉ ᖁᓛᓂᑦ ᐱᔪᒥᒃ, ᑖᓐᓇᓗ ᐃᒃᓯᖅᕕᐅᑉ ᐊᖏᕈᑎᑕᓕᐅᑉ ᖄᖓᓂ ᐃᓂᖃᓚᐅᖅᐳᖅ, ᐂᓐᖏᓕᖑᐊᒃ ᓯᐅᕋᐱᒥᒃ ᐊᑎᖃᖅᑑᒃ ᐊᑯᓐᓂᖓᓃᑦᑐᖅ; ᑖᑦᓱᒪᓗ ᐅᖃᖃᑎᒋᓚᐅᖅᐹ.
