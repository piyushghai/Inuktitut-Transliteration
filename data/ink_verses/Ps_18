1ᐊᑕᓃᖅ, ᓇᒡᓕᒋᕙᒋᑦ ᐱᔪᓐᓇᐅᑎᒋᒐᒃᑭᑦ.
2ᐊᑕᓂᖅ ᕾᖅᑐᕆᕙᕋ, ᓴᐳᑦᔨᔨᒋᓪᓗᒍᓗ;
3ᐊᑕᓂᖅ ᓂᓪᓕᐊᕕᒋᔪᒪᕙᕋ, ᑖᓐᓇ ᓂᖅᑐᖅᑕᐅᔪᒃᓴᑐᐊᖅ;
4ᑐᖂᑉ ᕿᓚᕈᑎᖏᑦ ᐊᕙᑎᓐᓃᑉᐳᑦ,
5ᑐᖁᖓᔪᑦ ᐃᓂᖓᑕ ᕿᒃᓵᖕᓇᕐᖕᓂᖓ ᐊᕙᑎᓐᓃᒻᒪᑦ;
6ᐃᓗᖏᖅᑐᕐᖕᓂᓐᓂ ᐊᑕᓂᖅ ᓂᓪᓕᐊᕕᒋᕙᕋ,
7ᓄᓇᓗ ᓴᔪᒃᐱᓗᒃᐳᖅ,
8ᐳᔪᖅ ᐊᓂᕗᖅ ᓱᖅᓗᖏᖕᓂᑦ,
9ᕿᓔᓪᓗ ᐊᒻᒧᒃᑎᓚᐅᕆᕔᑦ, ᐊᖅᑲᖅᓗᓂᓗ,
10ᐱᓐᖑᖅᑎᓯᒪᔪᒥᓗ ᐃᓴᕈᓕᖕᒥ ᐃᑭᒪᕗᖅ, ᑎᖏᓪᓗᓂᓗ;
11ᑖᖅᑐᖅ ᐃᔨᖅᓯᒪᕝᕕᒋᕚ;
12ᖃᐅᒪᔪᖅᔪᐊᒧᓪᓗ ᓵᖓᓃᑦᑐᒧᑦ,
13ᑕᕝᕙ ᐊᑕᓂᖅ ᐃᒃᑐᓚᐅᖅᑎᑦᓯᕗᖅ ᕿᓚᖕᒥ,
14ᖃᖅᔪᒥᓄᓪᓗ ᐱᑎᒃᓴᓚᐅᖅᐳᖅ ᐊᑭᕋᖅᑐᖅᑐᑦ ᐊᕕᑎᓪᓗᒋᑦ,
15ᐃᒪᖅᔪᐊᓪᓗ ᐃᖏᕐᕋᓂᖏᑕ ᐊᖅᑯᑎᖏᑦ ᑕᑯᒃᓴᐅᓚᐅᖅᐳᑦ,
16ᑕᑉᐹᓐᖓᑦ ᑎᓕᓯᓚᐅᖅᐳᖅ, ᐂᓪᓗᖓᓗ,
17ᓴᐳᑎᓚᐅᖅᐹᖓᓗ ᐊᑭᕋᖅᑐᖅᑎᓐᓂᑦ ᓴᓐᖏᔪᓂᑦ;
18ᑖᒃᑯᓄᖓ ᐅᐸᒃᑐᖅᑕᐅᓚᐅᕋᒪ ᐅᖁᒤᒃᓴᖅᑎᓪᓗᖓ,
19ᐂᑎᓚᐅᖅᐹᖓᓗ ᐃᓂᒃᓴᒧᑦ ᐱᕕᑐᔪᒧᑦ,
20ᐊᑕᓂᐅᑉ ᐊᑭᓕᖅᐹᖓ ᐱᓇᓱᐊᑦᓯᐊᕐᖕᓂᓐᓄᑦ; ᐸᓯᔭᒃᓴᐅᖏᓐᓂᓐᓄᓪᓗ;
21ᐊᖅᑯᑎᖏᑦ ᐊᑐᐃᓐᓇᕋᒃᑭᑦ ᐱᐅᖏᑦᑐᓕᓂᕐᖕᒧᓪᓗ ᒎᑎᒥᒃ ᕿᒤᓚᐅᖏᓐᓇᒪ.
22ᐃᖅᑲᖅᑐᐃᓂᖏᑦ ᓵᓐᓃᑦᓮᓐᓇᕐᖕᒪᑕ, ᒪᓕᒐᒃᓴᐅᖁᔭᖏᓪᓗ ᑐᓄᓚᐅᖏᓐᓇᒃᑭᑦ.
23ᐸᓯᔭᒃᓴᐅᓂᖃᓚᐅᓐᖏᓚᖓ ᓵᖓᓂ, ᐱᐅᖏᑦᑐᓕᓂᕐᖕᒧᓪᓗ ᓵᓐᖓᓚᐅᖏᓐᓇᒪ.
24ᐊᑕᓂᐅᑉ ᐊᑭᓕᖅᕕᒋᓚᐅᖅᐹᖓ, ᐱᐅᔪᒥᒃ ᐱᓂᐊᕐᖕᓂᕋ ᒪᓕᒡᓗᒍ,
25ᓂᑲᒍᓱᒃᑐᓄᑦ ᓴᖅᑭᓐᓂᐊᖅᐳᑎᑦ ᓂᑲᒍᓱᖅᑑᓗᑎᑦ,
26ᓴᓗᒪᑦᓯᐊᖅᑐᓄᑦ, ᓴᓗᒪᑦᓯᐊᖅᓗᑎᑦ ᓴᖅᑭᓐᓂᐊᖅᐳᑎᑦ,
27ᐃᓄᐃᑦ ᒥᑭᒡᓕᑎᖅᓯᒪᔪᑦ ᐱᐅᓕᓂᐊᖅᐸᑎᑦ,
28ᖃᐅᒻᒪᖅᑯᑎᒐ ᐃᑭᑎᓐᓂᐊᖅᐸᑦ;
29ᐃᑲᔪᖅᑎᒌᒡᓗᑎᒃ ᐅᓇᑕᖅᑐᖅᓮᑦ ᐅᓄᖅᑐᑦ ᐅᐸᒃᑐᕈᓐᓇᖅᐹᖓ,
30ᒎᑎᐅᓪᓕ ᐱᓂᐊᕐᖕᓂᖏᑦ ᐋᖅᑭᑦᓯᐊᖅᓯᒪᕗᑦ;
31ᑭᓇ ᒎᑎᐅᕚ? ᐊᑕᓂᐅᑉ ᐊᓯᐊ.
32ᒎᑎᑦᑕ ᐊᑎᑎᑉᐹᖓ ᓴᓐᖏᓂᕐᖕᒥᒃ ᓄᑭᑖᖅᑎᓪᓗᓂᖓ,
33ᐃᑎᒐᒃᑲ ᑐᒃᑐᖓᔫᑉ ᐃᑎᒐᖏᑎᑐᑦ ᑍᒤᑎᑉᐰᑦ,
34ᐊᒡᒐᒃᑲ ᐃᓕᓐᓂᐊᖅᑎᑉᐰᑦ ᐅᓇᑕᕐᖕᓂᕐᖕᒥᒃ,
35ᓴᐴᓗᑕᕐᖕᒥᒃ ᑐᓂᓯᕕᒋᒋᕙᕐᖕᒪ, ᐱᐅᓕᔭᐅᓂᐅᑉ ᓴᐴᓗᑕᖓᓂᒃ;
36ᐊᖅᑯᑎᒐ ᐃᓱᐊᖅᓯᑎᑉᐸᑦ; ᐃᑎᒐᒃᑲ ᖁᐊᔭᕿᖁᓇᒋᑦ.
37ᐊᑭᕋᖅᑐᖅᑎᒃᑲ ᕿᒫᔪᑦ ᒪᓕᓚᐅᖅᐸᒃᑲ, ᐊᖑᓪᓗᒋᓪᓗ;
38ᐅᕐᕈᑎᓚᐅᖅᐸᒃᑲ ᒪᑭᒍᓐᓁᓪᓕᓪᓗᑎᒃ;
39ᓴᓐᖏᓂᕐᖕᒥᒃ ᑐᓂᒐᕕᖓ ᐅᓇᑕᕈᑎᒃᓴᓐᓂᒃ;
40ᐊᑭᕋᖅᑐᖅᑎᒃᑲ ᕿᒫᑎᑉᐸᑎᑦ,
41ᑖᒃᑯᐊ ᓂᓪᓕᐊᕗᑦ ᐃᑲᔪᖅᑕᐅᔪᒪᓂᕐᖕᒥᒃ, ᐃᑲᔪᖅᑎᒃᓴᖅᓯᐊᕋᑎᒡᓗ.
42ᐊᓇᐅᓕᓚᖅᐸᒃᑲ ᐳᔪᖅᓗᒃᑐᑦ ᒥᑭᔫᑕᐅᓕᖅᓗᑎᖅ ᑎᒃᑕᐅᕗᓪᓗ ᐊᓄᕆᒧᑦ;
43ᓴᐳᑎᓚᐅᖅᐸᕐᖕᒪ ᐃᓄᖕᓂᑦ ᐅᓇᑕᕆᐊᖅᑐᕐᖕᓂᖏᓐᓂᑦ;
44ᓂᐱᓐᓂᒃ ᑐᓴᑐᐊᕋᒥᒃ ᓈᓚᑦᓯᐊᖅᐳᑦ;
45ᓄᓇᐅᑉ ᐊᓯᐊᓂᑦ ᐱᓯᒪᔪᑦ ᓴᐱᓕᖅᐳᑦ,
46ᐊᑕᓂᖅ ᐃᓅᕗᖅ! ᕾᖅᑐᕋ ᓂᖅᑐᖅᑕᐅᓕ!
47ᒎᑎᐅᑉ ᐊᑭᓂᐊᕈᑎᕚᖓ,
48ᓴᐳᑎᕚᖓᓗ ᐊᑭᕋᖅᑐᖅᑎᓐᓂᑦ.
49ᑍᒤᒻᒪᑦ, ᖁᔭᒋᔪᒪᕙᒋᑦ, ᐃᓅᖃᑎᒌᒡᔪᐃᑦ ᓇᓗᔪᑦ ᐊᑯᓐᓂᖓᓂ,
50ᐊᖓᔪᖅᑳᔪᐊᖁᑎᒥᓂᒃ ᓴᐳᑦᔨᓂᖓ ᐊᖏᔪᐊᓘᕗᖅ,
