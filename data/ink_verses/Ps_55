1ᑐᒃᓯᐊᕐᖕᓂᕋ ᓈᓚᓚᐅᕈᒃ ᒎᑏ,
2ᑐᓴᓚᐅᓐᖓ ᑭᐅᓗᖓᓗ;
3ᐊᑭᕋᖅᑐᖅᑎᒪ ᓂᐱᖏᑦ ᐱᑦᔪᑎᒋᓪᓗᒋᑦ,
4ᐆᒻᒪᑎᒐ ᐊᖏᔪᒥᒃ ᐋᓐᓂᐊᖅᐳᖅ ᐃᓗᓐᓂ,
5ᓯᕘᕋᓂᐅᑉ ᓴᔪᖕᓂᐅᓪᓗ ᑎᑭᒻᒪᖓ,
6ᐅᖃᖅᐳᖓᓕ, “ᑕᕝᕙᑐᖅ ᑑᕕᐅᑉ ᐃᓴᕈᖏᖕᓂᒃ ᐃᓴᕈᖃᖅᓚᖓ!
7ᐅᖓᓯᒃᑐᒧᑦ ᕿᒫᒐᔭᖅᐳᖓ, ᐃᓄᖃᖏᑦᑐᒥᓗ ᐃᓂᖃᓕᖅᓗᖓ. ᓰᓚ
8ᑐᐊᕕᖅᓗᖓ ᕿᒫᔪᒪᒐᔭᖅᐳᖓ ᐊᓄᕆᖅᔪᐊᒥᑦ ᓯᓚᕐᖕᓂᖅᓗᒃᔪᐊᒥᓪᓗ.”
9ᐱᐅᖏᑦᑐᓕᔪᑦ ᐊᓯᕈᓚᐅᒃᑭᑦ, ᐊᑕᓃᖅ, ᐅᖃᐅᓯᒃᓴᒥᒡᓗ ᓇᓗᓕᖅᑎᓪᓗᒋᑦ.
10ᐅᓪᓗᖅ ᐅᓐᓄᐊᖅᓗ ᓈᓪᓗᒍ ᐊᕙᓗᖅᔪᐊᖏᓐᓂ ᐅᑎᖅᑕᖅᐳᑦ;
11ᐊᓯᕈᐃᓂᖅ ᐊᑯᓐᓂᖓᓐᓃᑉᐳᖅ;
12ᐊᑭᕋᓐᓂᑦ ᐅᖃᕐᖕᓂᖅᓘᑕᐅᒍᒪ; ᐊᑐᕈᓐᓇᕋᔭᖅᐸᕋ;
13ᐃᕝᕕᐅᕗᖅᓕ, ᐃᓅᕗᑎᑦ ᐅᕙᑦᑐᑦ,
14ᐅᖃᖃᑎᒌᓚᐅᖅᑐᒍᒃ ᖁᕕᐊᓇᖅᑐᒥᒃ ᑲᑐᑦᔨᖃᑎᒌᖕᓂᕐᖕᒥᒃ,
15ᑐᖁᒧᑦ ᑕᕝᕔᓐᓇᖅ ᑎᒍᔭᐅᓕᑦ;
16ᐅᕙᖓᓕ, ᒎᑎ ᓂᓪᓕᐊᕕᒋᔪᒪᕙᕋ,
17ᐅᓐᓄᒃᑯᑦ, ᐅᓪᓛᒃᑯᓪᓗ, ᐅᓪᓗᑯᓪᓗ
18ᑕᕐᖕᓂᕋ ᐱᐅᓕᕚ ᖃᓄᐃᓕᔭᐅᓇᖓ
19ᒎᑎ ᑐᓴᕐᖕᓂᐊᖅᐳᖅ, ᑲᑉᐱᐊᓱᒃᑎᓐᓂᐊᖅᐰᓪᓗ,
20ᐊᒡᒐᓂ ᐃᓕᕔᑦ ᐃᓂᓐᓄᑦ ᐱᑦᓯᐊᖅᑎᒥᓄᑦ;
21ᐅᖃᐅᓯᖏᑦ ᐱᐊᖕᓂᖅᓴᐅᕗᑦ ᐸᑕᒥᑦ,
22ᐅᖁᒤᒃᓴᐅᑎᒋᔭᑎᑦ ᐊᑕᓂᕐᖕᒧᑦ ᑐᓂᒃᑭᑦ,
23ᐃᕝᕕᓪᓕ ᒎᑏ, ᐃᑎᖅᓴᒧᑦ ᐊᓯᕈᖅᑕᐅᕕᖕᒧᑦ ᐱᑎᑦᓱᒫᖅᐸᑎᑦ;
