1ᑭᓇ ᓯᓚᑐᔪᑎᑐᑦ ᑍᒤᑉᐸ? ᖃᐅᔨᒪᔪᖅ ᓱᓇᑐᐃᓐᓁᑦ ᑐᑭᖏᓐᓂᒃ? ᐊᖑᑎᐅᑉ ᓯᓚᑐᔫᑉ ᓯᓚᑐᓂᖓᑕ ᑮᓇᖓ ᖃᐅᒪᑎᑉᐹ. ᑮᓇᖓᑕᓗ ᐃᓕᕋᓇᕐᖕᓂᖓ ᑕᐅᑦᑐᑦᓯᐊᕆᒃᑎᑉᐹ.
2ᐅᖃᖅᐳᖓ, ᐊᖓᔪᖅᑳᖅᔪᐊᑉ ᐱᖁᔭᖏᑦ ᒪᓕᑦᓯᐊᒃᑭᑦ ᒎᑎᒧᑦ ᐊᖏᖅᓯᒪᓂᕆᔧᑦ ᐱᑦᔪᑎᒋᓪᓗᒍ. 
3ᑐᐊᕕᕐᖕᓂᐊᕐᖕᓇᒃ ᓇᔪᒐᖓᓂᑦ ᐊᓂᔪᒪᓗᑎᑦ. ᐱᐅᖏᑦᑐᒥᒡᓗ ᐱᓇᓱᐊᕐᖕᓂᖃᖅᑐᒥᒃ ᓴᐳᑦᔨᓇᓱᐊᕐᖕᓂᐊᕐᖕᓇᒃ, ᐃᓱᒪᒋᔭᒥᓂᒃ ᑖᓐᓇ ᐱᓇᓱᐊᓲᖑᖕᒪᑦ. 
4ᐊᖓᔪᖅᑳᖅᔪᐊᑉ ᐅᖃᐅᓯᖏᑦ ᐱᔪᓐᓇᕐᖕᓂᖃᕐᖕᒪᑕ; ᑭᐊ ᐅᖃᐅᑎᔪᓐᓇᖅᐸᐅᒃ, “ᖃᓄᐃᓕᐅᖅᐲᑦ?” 
5ᑖᑦᓱᒪ ᐱᖁᔭᖏᓐᓂᒃ ᒪᓕᑦᓯᐊᖅᑐᖅ, ᑲᑉᐱᐊᓇᖅᑐᒥᒃ ᖃᐅᔨᓂᐊᓐᖏᓚᖅ; ᓯᓚᑐᔫᓪᓗ ᐆᒻᒪᑎᖓ ᖃᐅᔨᒪᓂᐊᖅᐳᖅ ᐱᕕᒃᓴᒥᒃ ᖃᓄᖅᓗ ᐱᐅᓯᖃᕆᐊᖃᕐᖕᓂᕐᖕᒥᒃ. 
6ᓱᓇᑐᐃᓐᓁᑦ ᓈᒻᒪᑦᓯᐊᖅᑐᒥᒃ ᐱᕕᒃᓴᖃᖅᐳᑦ ᓇᖕᒥᓂᖅᓗ ᐱᐅᓯᖃᖅᓗᑎᒃ; ᐃᓅᑉ ᖁᕕᐊᓱᖏᓐᓂᖓ ᐊᖏᔫᒐᓗᐊᖅᑎᓪᓗᒍ. 
7ᐃᓄᐃᑦ ᓇᓪᓕᐊᓐᓂᒃ ᓯᕗᓂᒃᓴᒥᒃ ᖃᐅᔨᒪᔪᖃᖏᒻᒪᑦ, ᑭᐊ ᐅᖃᐅᑎᔪᓐᓇᖅᐸᐅᒃ ᓯᕗᓂᕐᖕᒥ ᖃᓄᐃᓐᓂᐊᖅᑐᒥᒃ? 
8ᐃᓄᖕᒥᒡᓗ ᓇᓕᐊᓐᓂᒃ ᐊᓄᕆᒥᒃ ᐊᐅᓚᑦᓯᔪᖃᕈᓐᓇᖏᒻᒪᑦ, ᑍᒤᒻᒪᑦ ᐅᓪᓗᒥᒡᓗ ᑐᖁᕕᒃᓴᒥᒃ ᐊᐅᓚᑦᓯᔪᖃᕈᓐᓇᖏᓐᓂᕗᖅ. ᐅᓇᑕᖅᑐᒃᓴᖅ ᓄᖅᑲᖅᑎᑕᐅᖏᒻᒪᑦ ᐅᓇᑕᖅᑎᓪᓗᒋᑦ, ᐱᐅᖏᑦᑐᓕᓂᖅᓗ ᓄᖅᑲᖅᑎᑦᓯᓂᐊᖏᓐᓂᕗᖅ ᐱᓇᓱᐊᖅᑎᒋᔭᒥᓂᒃ.
9ᑕᒪᒃᑯᐊ ᑕᒪᕐᖕᒥᒃ ᑕᑯᓚᐅᖅᐸᒃᑲ, ᐃᓱᒪᓐᓄᓪᓗ ᓱᓇᑐᐃᓐᓁᑦ ᐊᑐᓚᐅᖅᐸᒃᑲ ᓯᕿᓂᐅᑉ ᐊᑖᓃᑦᑐᑦ, ᐱᕕᖃᕐᖕᒥᖕᒪᑦ ᐃᓄᒃ ᐊᓯᒥᓂᒃ ᐊᐅᓚᑦᓯᓗᓂ ᐋᓐᓂᐊᕐᖕᓂᕐᖕᒥᓄᑦ. 
10ᑕᑯᓚᐅᕆᕗᖓ ᐱᐅᖏᑦᑐᓕᔪᓂᒃ ᐃᓗᕕᖅᑕᐅᕙᒃᑐᓂᒃ, ᐂᕙᓚᐅᖅᑐᑦ ᐅᑎᖅᐸᒃᓗᑎᒡᓗ ᐃᑦᔪᕐᖕᓁᑦᑐᕕᖕᒧᑦ, ᓂᖅᑐᖅᑕᐅᓪᓗᑎᒡᓗ ᓄᓇᓕᒡᔪᐊᓂ ᑍᒤᓕᐅᖅᕕᒋᓚᐅᖅᑕᒥᖕᓂ. ᑕᒪᓐᓇ ᓱᓕᓐᖏᓚᖅ.
11ᐱᐅᖏᑦᑐᓕᔪᑦ ᐃᖅᑲᖅᑐᖅᑕᐅᓂᖏᑦ ᐱᓇᓵᖅᑎᑕᐅᒃᐸᑕ, ᑕᕝᕙ ᐃᓄᐃᑦ ᐆᒻᒪᑎᖏᑦ ᐱᐅᖏᑦᑐᓕᔪᒪᓂᕐᖕᒧᑦ ᑲᔪᖏᖅᑎᑕᐅᓕᖅᐳᑦ. 
12ᐊᔪᖅᑐᓕᔪᖅ ᐅᓄᖅᑐᖅᔪᐊᓂᒃ ᐱᐅᖏᑦᑐᓕᒐᓗᐊᖅᐸᑦ ᓱᓕ ᐊᑯᓂ ᐃᓅᕗᖅ, ᖃᐅᔨᒪᕗᖓᓕ ᐃᓄᐃᑦ ᒎᑎᒥᒃ ᓯᕘᕋᔪᑦ ᐱᐅᓂᖅᓴᒥᒃ ᐱᔭᐅᔪᒫᕐᖕᒪᑕ, ᒎᑎᐅᑉ ᓵᖓᓂ ᐅᐱᒍᓱᒃᑐᑦ ᑖᑦᓱᒥᖓ. 
13ᐊᔪᖅᑐᓕᔪᓪᓕ ᐱᐅᔪᒥᒃ ᑐᕌᒐᖃᓐᖏᓚᑦ, ᒎᑎᒥᒃ ᓯᕘᕋᖏᒻᒪᑕ, ᐅᓪᓗᖏᑦ ᑕᑭᔫᔪᒫᓐᖏᓚᑦ ᑕᕐᕋᑐᑦ ᑕᑭᔫᔪᑐᑦ. 
14ᓱᓕ ᑐᑭᖃᖏᑦᑐᒥᒃ ᐱᑕᑲᕆᕗᖅ ᓄᓇᒥ, ᐃᓄᐃᑦ ᐃᓱᐊᖅᑐᖅ ᐱᓂᐊᖅᕕᐅᕙᖕᒥᖕᒪᑕ ᐊᔪᖅᑐᓕᔪᑦ ᐱᓂᐊᖅᕕᐅᓂᒃᓴᖏᓐᓂᒃ, ᐊᔪᖅᑐᓕᔪᓪᓗ ᐃᓱᐊᖅᑐᑦ ᐱᓂᐊᖅᕕᐅᓂᒃᓴᖏᓐᓂᒃ ᐱᓂᐊᖅᕕᐅᕙᒃᑐᑦ. ᐅᖃᖅᐳᖓ, ᑕᒪᓐᓇ ᑐᑭᖃᓐᖏᓚᖅ.
15ᑍᒤᒻᒪᑦ ᐃᓅᓯᕐᖕᒥᒃ ᖁᕕᐊᓲᑎᖃᖁᔨᕗᖓ, ᐃᓄᒃ ᐱᐅᓂᖅᓴᒥᒃ ᐱᔭᒃᓴᖃᖏᒻᒪᑦ ᓂᕆᓗᓂ ᐃᒥᖅᓗᓂᓗ ᖁᕕᐊᓱᒡᓗᓂᓗ. ᖁᕕᐊᓱᖕᓂᐅᑉ ᑕᕝᕙ ᐃᓚᒋᓂᐊᖅᐹ ᐱᓇᓱᐊᖅᑕᒥᓂ ᑕᒤᓐᓂ, ᐅᓪᓗᑲᕐᖕᓂᕐᖕᒥᓂ ᑕᒤᓐᓂ ᒎᑎᐅᑉ ᑐᓂᔭᖓᓂᒃ ᑖᑦᓱᒧᖓ ᓯᕿᓂᐅᑉ ᐊᑖᓂ.
16ᐃᓱᒪᒐ ᐊᑐᕋᒃᑯ ᓯᓚᑐᓂᕐᖕᒥᒃ ᑐᑭᓯᔪᒪᓪᓗᖓ ᖃᐅᔨᔪᒪᓪᓗᖓᓗ ᐱᓂᐊᕐᖕᓂᐅᕙᒃᑐᓂᒃ ᓄᓇᒥ, ᐊᒡᓛᑦ ᐃᔩᒃ ᓯᓂᖕᓂᕐᖕᒥᒃ ᖃᐅᔨᕙᒍᓐᓃᖅᑎᓪᓗᒋᒃ ᐅᓪᓗᑯᑦ ᐅᓐᓄᐊᒥᓗ. 
17ᑕᑯᓚᐅᕆᕗᖓ ᒎᑎᐅᑉ ᐱᓂᐊᕐᖕᓂᕆᓯᒪᔭᖏᓐᓂᒃ ᑕᒤᓐᓂᒃ. ᓇᓪᓕᐊᑦ ᑐᑭᓯᔪᓐᓇᓐᖏᓚᖅ ᖃᓄᐃᓕᐅᖅᑐᖃᕐᖕᒪᖔᑦ ᓯᕿᓂᐅᑉ ᐊᑖᓂ. ᐊᒃᓱᕈᖅᓗᓂ ᑐᑭᓯᓇᓱᐊᕋᓗᐊᕈᓂ, ᐃᓄᒃ ᖃᐅᔨᔪᓐᓇᖏᒻᒪᑦ ᑐᑭᖓᓂᒃ. ᓯᓚᑐᔪᖅ ᐊᒡᓛᑦ ᖃᐅᔨᒪᓂᕋᕋᓗᐊᖅᐸᑦ, ᑕᒤᓐᓂᒃ ᑐᑭᓯᔭᕇᕈᓐᓇᓐᖏᓚᖅ.
