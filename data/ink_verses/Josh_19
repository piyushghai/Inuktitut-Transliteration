1ᑭᖑᓪᓕᕐᖕᒥᒃ ᓇᓚᐅᑕᐅᕗᑦ ᐃᓚᒌᑦ ᓯᒥᐅᓂᐅᑉ ᑭᖑᕚᖏᑦ, ᓄᓇᖁᑎᖓ ᐊᒃᑐᐊᕗᖅ ᔫᑕᐅᑉ ᑭᖑᕚᖏᑕ ᓄᓇᖁᑎᖓᓄᑦ. 
2ᐅᑯᓂᖓ ᐃᓚᖃᖅᐳᖅ ᓄᓇ ᑭᖑᕐᖑᑎᔭᖓᑦ ᐱᐊᕐᓯᐸ, ᓰᐸ, ᒧᓚᑕ, 
3ᕼᐊᔭᕐ-ᓯᐅᓪ, ᐹᓚ, ᐃᔨᒻ, 
4ᐃᐅᓪᑐᓛᑦ, ᐱᑐᓪ, ᕼᐅᕐᒪ, 
5ᔨᒡᓛᒡ, ᐱᑦ-ᒫᑲᐳᔅ, ᕼᐊᔭᕐ-ᓲᓴ, 
6ᐱᑦ-ᓚᐸᐅᔅ, ᓴᕈᕼᐃᓐᓗ: ᐃᒡᓗᒐᓮᑦ 13-ᖑᕗᑦ, ᓄᓇᓕᖕᓂᒃ ᖃᓂᒋᔭᖓᓃᑦᑐᓂᒃ ᐃᓚᖃᖅᓗᑎᒃ.
7ᐅᑯᐊᓗ ᐃᓐ-ᕆᒪᓐ, ᐃᑎᕆ, ᐊᓵᓐᓗ: ᐃᒡᓗᒐᓮᑦ ᓯᑕᒪᐅᕗᑦ, ᓄᓇᓕᖕᓂᒃ ᖃᓂᒋᔭᖓᓃᑦᑐᓂᒃ ᐃᓚᖃᖅᓗᑎᒃ. 
8ᓄᓇᓕᖕᓂᒃ ᐃᒡᓗᒐᓴᖕᓂᒃ ᖃᓂᒋᔭᖓᓃᑦᑐᓕᒫᓂᒃ ᐃᓚᖃᕆᕗᑦ ᐸᓛᑦ-ᐱᐊᕐ, ᕌᒪ ᓂᒡᒋᑉᒦᑦᑐᖅ. ᑕᒪᓐᓇ ᓄᓇ ᑐᓂᔭᐅᕗᖅ ᑭᖑᕐᖑᑎᔭᐅᖁᓪᓗᒍ ᐃᓚᒌᓄᑦ ᓯᒥᐅᓂᐅᑉ ᑭᖑᕚᖏᓐᓄᑦ. 
9ᓄᓇ ᑐᓂᔭᐅᔪᖅ ᑭᖑᕐᖑᑎᔭᐅᖁᓪᓗᒍ ᔫᑕᒧᑦ ᐊᖏᓗᐊᓚᐅᕐᖕᒪᑦ ᐃᓚᖓ ᑐᓂᔭᐅᓚᐅᖅᐳᖅ ᓯᒥᐅᓂᐅᑉ ᑭᖑᕚᖏᓐᓄᑦ.
10ᐱᖓᔪᐊᓐᓂᒃ ᓇᓚᐅᑕᐅᔪᖅ ᐃᓚᒌᓄᑦ ᑐᓂᔭᐅᕗᖅ ᑭᖑᕐᖑᑎᔭᐅᖁᓪᓗᒍ ᔨᐳᓗᓂᐅᑉ ᑭᖑᕚᖏᓐᓄᑦ, ᓄᓇᖁᑎᖓ ᑎᑭᐅᒪᕗᖅ ᓴᕆᑦᒧᑦ. 
11ᑕᕝᕙᓐᖓᑦ ᐱᒋᐊᖅᓗᓂ ᓯᕿᓂᐅᑉ ᓂᐱᕕᐊᓄᐊᖓᕗᖅ ᒪᕆᐅᓪᒧᑦ, ᐊᒃᑐᐊᓪᓗᓂᓗ ᑕᐱᓯᔅᒧᑦ, ᑕᕝᕙᓐᖓᑦ ᔫᒃᓂ-ᐊᒻ ᑰᖓᓄᐊᖓᕗᖅ ᓯᕿᓂᐅᑉ ᓄᐃᕕᐊᓃᑦᑐᒧᑦ. 
12ᓴᕆᑦᒥᑦ ᐃᒡᓗᐊᓄᐊᖓᔪᖅ ᓯᕿᓂᐅᑉ ᓄᐃᕕᐊᓃᓐᓂᖅᓴᒧᐊᖓᕗᖅ ᓯᔅᓛᔅ-ᑕᐱᕋᒧᑦ, ᑕᕝᕙᓐᖓᑦ ᑕᐱᕋᑦᒧᐊᖓᕗᖅ, ᐊᒻᒪ ᑕᑉᐸᐅᖓ ᖃᖅᑲᓄᑦ ᔮᐱᐊᒧᐊᖓᓪᓗᓂ. 
13ᑕᕝᕙᓐᖓᑦ ᓯᕿᓂᐅᑉ ᓄᐃᕕᐊᓄᐊᖓᕗᖅ ᒑᑎ-ᕼᐃᐱᕆᒧᑦ, ᐃᑕ-ᑲᔩᓐᒧᓪᓗ, ᑕᕝᕙᓐᖓᑦ ᓴᖑᓪᓗᓂ ᓂᐊᑉ ᓇᓛᓄᑦ ᕆᒪᓐ ᐊᖅᑯᓵᖅᓗᒍ. 
14ᑕᕝᕙᓐᖓᑦ ᐅᓐᓄᐊᓪᓗᐊᑉ ᓇᓛᓄᐊᖓᕗᖅ ᓄᓇᖁᑎᖓᑕ ᑭᒡᓕᖓ ᓴᖑᓯᒪᕗᖅ ᕼᐊᓇᑖᓐ ᓇᓛᓄᑦ, ᐃᓱᖃᖅᓗᓂ ᐃᐱᑕᕼᐂᐅᓪ ᓇᖅᓴᖓᓄᑦ. 
15ᑲᑖᔅᓗ, ᓇᕼᐊᓚᐅᓪ, ᓯᒻᕌᓐ, ᐂᑕᓚ, ᐱᑦᓕᐊᒻᓗ: ᐃᒡᓗᒐᓮᑦ 12-ᖑᕗᑦ ᓄᓇᓖᓪᓗ ᐊᓯᖏᑦ ᖃᓂᒋᔭᖓᓃᑦᑐᑦ. 
16ᑖᒃᑯᐊ ᑭᖑᕐᖑᑎᔭᐅᓕᖅᐳᑦ ᐃᓚᒌᓄᑦ ᔨᐳᓗᓂᐅᑉ ᑭᖑᕚᖏᓐᓄᑦ. ᐃᓚᒌᓄᑦ ᐊᕕᒃᑐᖅᑕᐅᓪᓗᑎᒃ ᐃᒡᓗᒐᓮᑦ ᓄᓇᓖᓪᓗ ᖃᓂᒋᔭᖏᓐᓃᑦᑐᑦ.
17ᓯᑕᒪᖓᑦ ᓇᓚᐅᑕᐅᔪᖅ ᑐᓂᔭᐅᓚᐅᖅᐳᖅ ᑭᖑᕐᖑᑎᔭᐅᖁᓪᓗᒍ ᐃᓴᑳᕆᐅᑉ ᑭᖑᕚᖏᓐᓄᑦ, ᐃᓚᒌᑦ ᒪᓕᒡᓗᒋᑦ. 
18ᓄᓇᖁᑎᖓ ᐃᓚᖃᖅᐳᖅ ᔨᔭᕆᐅᓪᒥᒃ, ᓯᓱᓛᔅ, ᓲᓂᒻ, 
19ᕼᐊᕙᕅᒻ, ᓰᐅᓐ, ᐊᓇᕼᐊᕋᔅ, 
20ᕌᐱᔅ, ᑭᓯᐊᓐ, ᐃᐱᔨ, 
21ᕆᒥᑎ, ᐃᓐ-ᒐᓂᒻ, ᐃᓐ-ᕼᐊᑕᔅ, ᐱᑦ-ᐸᔨᔨᓗ; 
22ᓄᓇᐅᑉ ᑭᒡᓕᖓ ᐊᒃᑐᐊᕗᖅ ᑍᐸᕆᒧᑦ, ᓴᕼᐊᔪᒪᒧᑦ, ᐱᑦ-ᓯᒥᔅᒧᓪᓗ, ᔪᐊᕐᑕᓂᐅᑉ ᑰᖓᓄᑦ ᐃᓱᖃᖅᓗᓂ, ᐃᒡᓗᒐᓮᑦ 16-ᖑᕗᑦ ᓄᓇᓕᖕᓂᒃ ᖃᓂᒋᔭᖓᓃᑦᑐᓂᒃ ᐃᓚᖃᖅᓗᑎᒃ. 
23ᑖᒃᑯᐊ ᓄᓇᑖᕆᔭᐅᓪᓗᑎᒃ ᑭᖑᕐᖑᑎᔭᐅᓚᐅᖅᐳᑦ ᐃᓚᒌᓄᑦ ᐃᓴᑳᕆᐅᑉ ᑭᖑᕚᖏᓐᓄᑦ, ᐃᓚᒌᑦ ᒪᓕᒡᓗᒋᑦ; ᐃᒡᓗᒐᓮᑦ ᓄᓇᓖᓪᓗ ᖃᓂᒋᔭᖏᓐᓃᑦᑐ ᐃᓚᒋᓪᓗᒋᑦ.
24ᑕᓪᓕᒪᖓᓐᓂ ᓇᓚᐅᑕᐅᔪᖅ ᓄᓇ ᑐᓂᔭᓚᐅᐳᖅ ᐃᓚᒌᓄᑦ ᐋᓱᕆᐅᑉ ᑭᖑᕚᖏᓐᓄᑦ. 
25ᓄᓇᖁᑎᖓ ᐃᓚᖃᖅᐳᖅ ᐅᑯᓂᖓ ᕼᐃᐅᓪᑲᔅ, ᕼᐊᓕ, ᐱᑎᓐ, ᐊᒃᓴᐸ, 
26ᐊᓚᒥᓕᒃ, ᐊᒪᑦ, ᒥᓴᐅᓗ; ᓯᕿᓂᐅᑉ ᓂᐱᕕᐊᓃᑦᑐᖅ ᓄᓇᖓ ᐊᒃᑐᐊᕗᖅ ᖃᖅᑲᒧᑦ ᑳᕐᒥᐅᓪᒧᑦ ᓯᕼᐅᐊ-ᓕᑉᓇᐅᑉ ᑰᖓᓄᑦ ᑎᑭᐅᒪᓪᓗᓂ. 
27ᓯᕿᓂᐅᑉ ᓄᐃᕕᐊᓄᑦ ᓴᖑᖓᓪᓗᓂ, ᐱᑦ-ᑕᒑᓐᒧᑦ ᑎᑭᐅᒪᕗᖅ; ᐊᒃᑐᐊᓪᓗᓂ ᔨᐳᓗᓂᒧᑦ ᐃᐱᑕᕼᐂᐅᓪᓗ ᓇᖅᓴᖓᓄᑦ ᐅᓐᓄᐊᓪᓗᐊᒨᖓᓪᓗᓂ ᐱᑦ-ᐃᒥᒃ ᓂᐅᓗ ᐊᖅᑯᓵᖅᓗᒋᑦ; ᑲᔪᓯᓪᓗᓂ ᐅᓐᓄᐊᓪᓗᐊᑉ ᓇᓛᓄᑦ ᑲᐳᓪᒧᑦ, 
28ᐃᑉᐳᕌᓐ, ᕅᕼᐊᑉ, ᕼᐊᒪᓐ, ᑲᓇ, ᐊᒻᒪ ᓮᑐᓂ ᑎᑭᓪᓗᒍ. 
29ᓄᓇᖓᑕ ᑭᒡᓕᖓ ᓴᖑᖓᕗᖅ ᕌᒪᒧᑦ, ᐃᒡᓗᒐᓴᖕᓄᑦ ᑍᕆᒧᑦ ᐊᕙᓗᓕᐅᖅᓯᒪᔪᒧᑦ ᑎᑭᐅᒪᓪᓗᓂ; ᐊᒻᒪ ᓴᖑᖓᓪᓗᓂ ᕼᐅᓴᒧᑦ, ᐊᒻᒪ ᐃᓱᖃᖅᓗᓂ ᒥᑎᑎᕆᓂᐊᑉ ᑕᕆᐅᖓᓄᑦ; ᐅᕗᖓ ᒪᕼᐊᓚᑉᒧᑦ ᐊᑲᔨᑉᒧᑦ, 
30ᐅᑯᓄᖓᓗ ᐅᒪ, ᐊᐱᒃ, ᕅᕼᐊᑉᓗ, ᐃᒡᓗᒐᓮᑦ 22-ᖑᕗᑦ ᓄᓇᓕᖕᓂᒃ ᖃᓂᒋᔭᖓᓃᑦᑐᓂᒃ ᐃᓚᖃᖅᓗᑎᒃ. 
31ᑖᒃᑯᐊ ᐋᓱᕆᐅᑉ ᐃᓚᖏᓐᓄᑦ ᓄᓇᑖᕆᔭᐅᓚᐅᖅᐳᑦ ᑭᖑᕐᖑᑎᔭᐅᓪᓗᑎᒃ ᐃᒡᓗᒐᓮᑦ ᓄᓇᓕᖁᑎᖏᓪᓗ ᐱᖃᓯᐅᑎᓪᓗᒋᑦ.
32ᓇᓚᐅᑕᐅᔪᖅ ᓄᓇ ᐱᖓᓲᔪᖅᑐᖓᓐᓂ ᑐᓂᔭᐅᕗᖅ ᓇᐸᑖᓕᐅᑉ ᑭᖑᕚᖏᓐᓄᑦ, ᓇᐸᑕᓕᐅᑉ ᐃᓚᖏᑕ ᐊᕕᒃᑐᖅᓯᒪᓂᖏᑦ ᒪᓕᒡᓗᒋᑦ. 
33ᓄᓇᖁᑎᖓᑕ ᑭᒡᓕᖓ ᐱᒋᐊᕐᖕᓂᖃᖅᐳᖅ ᕼᐃᓕᐸᒥᑦ, ᓇᐹᖅᑐᓂᑦ ᐆᒃᓂᑦ ᔮ-ᐊᓇᓂᒦᑦᑐᓂᑦ, ᐊᑕᒥ-ᓂᑭᑉᒥᓪᓗ, ᔭᑉᓂᐅᓪᒥᓪᓗ, ᓚᒃᑰᒻᒧᑦ ᑎᑭᓪᓗᒍ; ᔪᐊᕐᑕᓂᐅᑉ ᑰᖓᓄᑦ ᐃᓱᖃᖅᓗᓂ; 
34ᑍᑲᓐᖓᑦ ᕼᐃᓕᐸᒥᑦ ᓴᖑᖓᕗᖅ ᓯᕿᓂᐅᑉ ᓂᐱᕕᐊᓄᑦ ᐊᔭᓈᔅ-ᑍᐸᕐᒧᑦ, ᑕᕝᕙᓐᖓᓪᓗ ᕼᐅᑲᒃᒧᐊᖓᕗᖅ, ᐊᒃᑐᐊᓪᓗᓂ ᔨᐳᓗᓂᐅᑉ ᐅᓪᓗᓪᓗᐊᖓᑕ ᓇᓛᓄᑦ, ᐊᒻᒪ ᐋᓱᕆᐅᑉ ᓄᓇᖓᓄᑦ ᓯᕿᓂᖓᑕ ᓂᐱᕕᐊᓃᑐᒧᑦ, ᔫᑕᐅᓪᓗ ᓄᓇᖓᓄᑦ ᐊᒃᑐᐊᒋᓪᓗᓂ ᔪᐊᕐᑕᓂᐅᑉ ᑰᖓᓄᑦ ᓯᕿᓂᐅᑉ ᓄᐃᕕᐊᓃᑦᑐᒧᑦ ᐃᓱᖃᖅᓗᓂ. 
35ᐅᑯᐊ ᐃᒡᓗᒐᓮᑦ ᓴᐴᓗᑕᓖᑦ ᐅᑯᐊᖑᕗᑦ ᔨᑎᒻ, ᔨᕆ, ᕼᐊᒪᑕ, ᕋᑲᑕ, ᓯᓂᕆᑎ, 
36ᐋᑕᒪ, ᕌᒪ, ᕼᐂᔭ, 
37ᑭᑎᔅ, ᐃᑐᕆᐂ, ᐃᓐ-ᕼᐂᔭ, 
38ᔨᕉᓐ, ᒥᒡᑕᐅᓪ-ᐃᐅᓪ, ᕼᐅᕆᒻ, ᐱᑦ-ᐊᓇᑕ, ᐱᑦ-ᓯᒥᔅᓗ: ᑖᒃᑯᐊ ᐃᒡᓗᒐᓮᑦ 19-ᖑᕗᑦ ᓄᓇᓖᓪᓗ ᖃᓂᒋᔭᖓᓃᑦᑐᑦ ᐱᖃᓯᐅᑎᓪᓗᒋᑦ. 
39ᑖᒃᑯᐊ ᐃᒡᓗᒐᓮᑦ ᓄᓇᓖᓪᓗ ᖃᓂᒋᔭᖏᓐᓃᑦᑐᑦ ᑭᖑᕐᖑᑎᔭᐅᕗᑦ ᓇᐸᑕᓕᐅᑉ ᑭᖑᕚᖏᓐᓄᑦ ᓄᓇᑖᕆᔭᐅᓪᓗᑎᒃ ᐃᓚᒌᑦ ᐊᕕᒃᑐᖅᓯᒪᓂᖏᑦ ᒪᓕᒡᓗᒋᑦ.
40ᓄᓇ ᓇᓚᐅᑕᐅᔪᖅ 7-ᖓᓂ ᑐᓂᔭᐅᕗᖅ ᑖᓐ ᑭᖑᕚᖏᓐᓄᑦ, ᑖᓐ ᐃᓚᖏᑕ ᐊᕕᒃᑐᖅᓯᒪᓂᖏᑦ ᒪᓕᒡᓗᒋᑦ. 
41ᓄᓇᖁᑎᖓ ᑭᖑᕐᖑᑎᔭᐅᔪᖅ ᐃᓚᖃᖅᐳᖅ ᐅᑯᓂᖓ ᔫᕋ, ᐃᔅᑕᐅᓪ, ᐃᕐ-ᓯᒥᔅ, 
42ᓵ-ᐊᓚᐱᓐ, ᐂᔭᓚᓐ, ᐂᑕᓚ, 
43ᐃᓘᓐ, ᑎᒻᓇ, ᐃᑯᕋᓂ, 
44ᐃᐅᓪᑎᑭ, ᒋᐱᑖᓐ, ᐹᓛᑦ, 
45ᔨᕼᐅᑦ, ᐱᓂ-ᐱᕌᒃ, ᒑᑎ-ᕆᒪᓐ, 
46ᒥᔮᑲᓐ, ᕌᑲᓐᓗ, ᓄᓇᓖᓪᓗ ᔮᐸᐅᑉ ᖃᓂᒋᔭᖓᓃᑦᑐᑦ. 
47ᑖᓐ ᐃᓄᖏᑦ ᓄᓇᖁᑎᒃᓴᒥᖕᓂᒃ ᐊᔪᖅᓴᓕᕋᒥᒃ ᐅᓇᑕᕆᐊᖅᐳᑦ ᓕᓯᒻᒥᒧᑦ, ᓵᓚᒋᓚᐅᖅᐹᑦ ᐃᓄᖏᓪᓗ ᑐᖁᕋᖅᓗᒋᑦ ᓴᕕᒡᔪᐊᒧᑦ, ᓄᓇᖓᓪᓗ ᓄᓇᑖᕆᓚᐅᖅᐹᑦ, ᓄᓇᑖᕆᒐᒥᑦᔪᒃ ᐃᒡᓗᒐᓮᑦ ᐊᑎᖓ ᓕᓯᒻᒥ ᐊᓯᑦᔨᖅᐹᑦ ᐊᑎᖅᑖᖅᑎᓪᓗᒍ ᑖᓐᒥᒃ, ᓯᕗᓕᕐᖕᒥᓄᑦ ᐊᑦᑎᐊᕆᓪᓗᒍ. 
48ᑖᒃᑯᐊ ᑕᕝᕙ ᓄᓇᓖᑦ ᑭᖑᕐᖑᑎᔭᐅᓚᐅᖅᑐᑦ ᑖᓐ ᑭᖑᕚᖏᓐᓄᑦ, ᐃᓚᒌᑦ ᐊᕕᒃᑐᖅᓯᒪᓂᖏᑦ ᒪᓕᒡᓗᒋᑦ ᐃᒡᓗᒐᓮᑦ ᓄᓇᓖᓪᓗ ᖃᓂᒋᔭᖓᓃᑦᑐᑦ ᓄᓇᑖᕆᔭᐅᓚᐅᖅᐳᑦ ᑖᓐ ᑭᖑᕚᖏᓐᓄᑦ.
49ᐄᓴᕅᓕᒥᐅᑉ ᐃᓄᖏᑦ ᓄᓇᒥᒃ ᑕᒪᒃᑯᓂᖓ ᐊᕕᒃᑐᕇᕋᒥᒃ ᑭᖑᕐᖑᑎᔭᐅᓂᐊᓕᖅᑐᓂᒃ, ᐄᓴᕅᓕᒥᐅᑦ ᓄᓇᒥᒃ ᑐᓂᓯᕗᑦ ᔮᓱᐊᒧᑦ ᓈᓂᐅᑉ ᐃᕐᖕᓂᖓᓄᑦ ᑭᖑᕐᖑᑎᓂᐊᖅᑕᖓᓂᒃ ᓄᓇᑖᕆᓗᒍ. 
50ᐊᑕᓂᐅᑉ ᑎᓕᓯᓯᒪᓂᖓ ᒪᓕᒡᓗᒍ ᐃᒡᓗᒐᓴᖕᓂᒃ ᔮᓱᐊᑉ ᐱᔪᒪᔭᖓᓂᒃ ᑐᓂᓯᕕᒋᓚᐅᖅᐹᑦ ᑎᒻᓇᑦ-ᓯᕋᒥᒃ, ᐃᕗᕅᑎᐅᑉ ᓄᓇᖓᑕ ᖃᖅᑲᖏᓐᓃᑦᑐᒥᒃ; ᐃᒡᓗᒐᓮᓪᓗ ᓴᓇᒋᐊᓚᐅᖅᓗᒋᑦ, ᑕᕝᕙᓂ ᓄᓇᑖᖅᐳᖅ.
51ᑕᒪᒃᑯᐊ ᑕᕝᕙ ᑭᖑᕐᖑᑎᔭᐅᓂᐊᓕᖅᑎᓪᓗᒋᑦ ᐊᕕᒃᑐᖅᑕᐅᓚᐅᖅᑐᑦ ᐃᓕᓯᕆᒧᑦ ᑐᓂᕐᕈᓯᖅᑎᑦᓯᔨᒧᑦ, ᔮᓱᐊᒧᓪᓗ ᓈᓂᐅᑉ ᐃᕐᖕᓂᖓᓄᑦ, ᐄᓴᕅᓕᒥᐅᓪᓗ ᐃᓚᒌᑦ ᓯᕗᓕᖅᑎᖏᓐᓄᑦ ᑖᒃᑯᐊ ᑐᓂᐅᖅᑬᓚᐅᖅᐳᑦ ᓄᓇᒥᒃ ᓇᓚᐅᑦᑖᕈᑎᒃᑯᑦ ᐊᑕᓂᐅᑉ ᓵᖓᓂ ᓮᓗᐊᒥ, ᑐᐱᐅᑉ ᑲᑎᒪᕕᐅᔫᑉ ᐃᑎᖅᑕᖅᕕᖓᓃᓪᓗᑎᒃ. ᑍᒤᓕᐅᖅᓗᑎᒃ ᐱᔭᕇᓚᐅᖅᐳᑦ ᓄᓇᒥᒃ ᐊᕕᒃᑐᐃᓂᖓᑦ.
