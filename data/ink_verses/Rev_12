1ᕿᓚᖕᒥᓗ ᑕᑯᓕᒪᓇᖏᓪᓚᕆᒃᑐᒥᒃ ᓴᖅᑭᑦᑐᖃᖅᐳᖅ, ᐊᕐᖕᓇᒥᒃ ᐊᓐᓄᕌᖅᓯᒪᔪᒥᒃ ᓯᕿᓂᕐᖕᒥᒃ, ᐃᑎᒐᖏᓪᓗ ᐊᑎᒥᐅᑕᖃᖅᐳᑦ ᑕᖅᑭᕐᖕᒥᒃ, ᓂᐊᖂᑎᖃᖅᓗᓂᓗ ᐅᓪᓗᕆᐊᓂᒃ 12-ᓂᒃ. 
2ᑖᓐᓇᓗ ᓄᑕᕋᒃᓴᖃᕋᒥ ᐃᕐᖕᓂᓱᓕᖅᐳᖅ, ᐃᕐᖕᓂᓱᖕᓂᕐᖕᒧᓪᓗ ᐋᓐᓂᐊᒧᑦ ᓂᐹᕗᖅ, ᐊᒃᓱᐊᓗᒡᓗ ᐋᓐᓂᐊᕗᖅ ᐃᕐᖕᓂᓕᕋᒥ.
3ᓱᓕ ᓴᖅᑭᑦᑐᖃᕆᕗᖅ ᑕᑯᓕᒪᓇᖏᑦᑐᒥᒃ ᕿᓚᖕᒥ; ᑕᑯᒋᓪᓗ ᐊᐅᐸᖅᑐᒥᒃ ᑐᕌᒎᓂᒥᒃ ᐊᖏᔪᖅᔪᐊᕐᖕᒥᒃ ᓴᖅᑭᑦᑐᖃᖅᐳᖅ, ᓂᐊᖁᖃᖅᑐᒥᒃ 7-ᓂᒃ ᖁᓕᓂᒡᓗ ᓇᒡᔪᖃᖅᑐᒥᒃ, ᐊᖓᔪᖅᑳᖅᓯᐅᑎᓂᒡᓗ ᓂᐊᖁᓕᒫᖏᑦ ᓂᐊᖂᓯᖅᓯᒪᓪᓗᑎᒃ. 
4ᐅᓪᓗᕆᐊᓪᓗ ᐱᖓᓱᐃᓕᓪᓗᒋᑦ ᐱᖓᔪᖏᑦ ᐸᒥᐅᕐᖕᒥᓄᑦ ᑏᒐᖅᐰᑦ ᕿᓚᖕᒥ, ᓄᓇᖅᔪᐊᕐᖕᒧᓪᓗ ᑲᑕᒃᑎᓪᓗᒋᑦ. ᑐᕌᒎᓂᓗ ᐊᕐᖕᓇᐅᑉ ᐃᕐᖕᓂᓱᒃᑑᑉ ᓵᖓᓃᓕᖅᐳᖅ, ᐃᕐᖕᓂᐊᕆᔭᖓᓂᒃ ᓂᕆᔪᒪᓪᓗᓂ ᐊᓂᑐᐊᖅᐸᑦ; 
5ᐊᕐᖕᓇᖅᓗ ᐃᕐᖕᓂᖅᑖᖅᐳᖅ, ᐃᓄᖃᑎᒌᒡᔪᐊᓕᒫᓂᒃ ᐊᐅᓚᑦᓯᔪᒃᓴᒥᒃ ᐊᔭᐅᑉᐱᐊᖃᖅᓗᓂ ᓴᕕᕋᔭᖕᒥᒃ, ᓄᑕᕋᑯᓗᒡᓕ ᐊᕐᖕᓇᐅᑉ ᕿᑐᖓᖅᑖᖓ ᐂᔭᐅᕗᖅ ᖁᒻᒧᐊᒃᑎᑕᐅᓪᓗᓂ ᒎᑎᒧᑦ ᐃᒃᓯᕙᐅᑕᖅᔪᐊᖓᓄᓪᓗ, 
6ᐊᕐᖕᓇᖅᓗ ᕿᒫᕗᖅ ᐃᓄᖃᔪᐃᑦᑐᒧᑦ, ᐃᓂᖃᓕᖅᐳᖅᓗ ᒎᑎᐅᑉ ᐊᑐᐃᓐᓇᕈᖅᓯᒪᔭᖓᓂ, ᑕᕝᕙᓂ ᑲᒪᒋᔭᐅᓂᐊᓕᖅᓗᓂ ᐅᓪᓗᓂᑦ 1,260-ᓂᒃ.
7ᑕᕝᕙ ᕿᓚᖕᒥ ᐅᓇᑕᖅᑐᖃᓕᖅᐳᖅ, ᒤᑯᓪ ᐂᖏᓕᖁᑎᖏᓪᓗ ᐅᓇᑕᓕᖅᐳᑦ ᑐᕌᒎᓂᒧᑦ; ᑐᕌᒎᓂᓗ ᐂᖏᓕᖁᑎᖏᓪᓗ ᐅᓇᑕᓕᖅᐳᑦ; 
8ᑐᕌᒎᓂᓕ ᓵᓚᒋᔭᐅᕗᖅ ᕿᓚᖕᒥᓗ ᐃᓂᒃᓴᖃᕈᓐᓃᖅᑎᑕᐅᓪᓗᑎᒃ. 
9ᑐᕌᒎᓂᓗ ᐊᖏᔪᖅᔪᐊᖅ ᐊᒻᒧᑦ ᐃᒋᑕᐅᕗᖅ, ᑖᓐᓇ ᖁᒡᓗᒋᐊᑐᖃᖅ, ᐱᐅᖏᑦᑐᒥᒃ ᓵᑖᓇᓯᒥᒡᓗ ᑍᔭᐅᔪᖅ, ᓯᓚᖅᔪᐊᕐᖕᒥᐅᓕᒫᓂᒃ ᐅᐃᕕᕆᒃᓯᔨ; ᓄᓇᖅᔪᐊᕐᖕᒧᑦ ᐃᒋᑕᐅᕗᖅ, ᐂᖏᓕᖁᑎᖏᓪᓗ ᐃᓚᒋᓪᓗᒋᑦ ᐃᒋᑕᐅᖃᑕᐅᕗᑦ.
10ᕿᓚᖕᒥᓪᓗ ᓂᐱᖅᔪᐊᕐᖕᒥᒃ ᑐᓴᖅᐳᖓ, ᐅᖃᖅᑐᒥᒃ, “ᒫᓐᓇ ᒎᑎᐅᑉ ᐱᐅᓕᒃᓯᓂᖓ ᐱᔪᓐᓇᕐᖕᓂᖓᓗ ᒎᑎᑦᑕᓗ ᐊᑕᓂᐅᕕᖓ ᙭ᔅᑑᓯᖓᑕᓗ ᐱᔪᓐᓇᖅᑎᑕᐅᓂᖓ ᑎᑭᑉᐳᑦ, ᖃᑕᓐᖑᑎᑦᑎᓐᓂᒃ ᐊᑭᕋᖅᑐᖅᑎ ᐃᒋᑕᐅᓯᒪᖕᒪᑦ, ᑍᒪᓐᖓᑦ ᐊᑭᕋᖅᑐᖅᐸᓚᐅᖅᑐᖅ ᐅᓪᓗᒃᑯᑦ ᐅᓐᓄᐊᒃᑯᓪᓗ ᒎᑎᑦᑕ ᓵᖓᓂ. 
11ᖃᑕᓐᖑᑎᑦᑕ ᓵᓚᒋᓚᐅᖅᐹᑦ ᓄᕐᕋᐅᔭᐅᑉ ᐊᐅᖓᒍᑦ ᓱᓕᑦᓯᐊᕐᖕᓂᕐᖕᒥᒡᓗ ᐅᖃᐅᓯᖃᕐᖕᓂᕐᖕᒥᒍᑦ; ᐃᓅᓯᖅᑎᒃ ᐊᓐᓂᕆᓇᒍ ᑐᖁᓚᐅᕐᖕᒪᑕ. 
12ᑍᒤᒻᒪᑦ ᕿᓚᖕᒥᐅᑕᐅᔪᓯ ᖁᕕᐊᓱᓕᕆᑦᓯ, ᑕᕝᕙᓂᓗ ᐃᓂᖃᖅᑐᓯ! ᑲᑉᐱᐊᓐᓇᒦᒡᓕ, ᓄᓇᖅᔪᐊᕐᖕᒥᐅᑕᐅᔪᓯ ᐃᒪᖅᕕᖕᒥᐅᑕᐅᔪᓯᓗ, ᓵᑖᓇᓯᐅᑉ ᑎᑭᕝᕕᒋᖕᒪᓯ ᓂᓐᖓᐅᒪᔪᖅᔪᐊᖑᓪᓗᓂ, ᖃᐅᔨᒪᒐᒥ ᐱᕕᒃᓴᑭᑦᑑᓕᕐᖕᓂᕐᖕᒥᓂᒃ!”
13ᑐᕌᒎᓂᓗ ᖃᐅᔨᓕᕋᒥ ᐃᒋᑕᐅᓯᒪᓂᕐᖕᒥᓂᒃ ᓄᓇᖅᔪᐊᕐᖕᒧᑦ, ᐊᕐᖕᓇᖅ ᕿᓂᓕᖅᐹ ᑖᓐᓇ ᐃᕐᖕᓂᖅᑖᓚᐅᖅᑐᖅ. 
14ᐊᕐᖕᓇᖅᓕ ᑐᓂᓯᕕᐅᕗᖅ ᓇᒃᑐᕋᓕᒡᔪᐊᑉ ᐃᓴᕈᖏᖕᓂᒃ ᑎᖏᓗᓂ ᕿᒫᔪᓐᓇᖁᓪᓗᒍ ᐃᓄᖃᔪᐃᑦᑐᒧᑦ, ᑕᕝᕙᓂ ᑲᒪᒋᔭᐅᖁᓪᓗᒍ ᐱᕕᒃᓴᖓ ᓈᓚᐅᖏᓐᓂᖓᓂ, ᐊᕐᕌᒍᓂᒃ ᐱᖓᓱᓂᒃ ᓇᑉᐸᕐᖕᒥᒡᓗ. 
15ᑕᕝᕙ ᑐᕌᒎᓂ ᖃᓂᕐᖕᒥᒍᑦ ᐃᒪᕐᖕᒥᒃ ᐊᓂᑎᑦᓯᕗᖅ ᑰᒃᑐᑎᑐᑦ, ᐊᕐᖕᓇᖅ ᐃᒪᕐᖕᒧᑦ ᓴᖅᕙᐅᖁᓪᓗᒍ. 
16ᐊᕐᖕᓇᖅᓕ ᓄᓇᖅᔪᐊᕐᖕᒧᑦ ᐃᑲᔪᖅᑕᐅᕗᖅ, ᓄᓇᖅᔪᐊᑉ ᖃᓂᓂ ᐂᑦᑕᖅᓗᒍ ᐃᒫᖅᔪᐊᖅ ᑐᕌᒎᓂᐅᑉ ᖃᓂᖓᓂᓐᖔᖅᑐᖅ ᐃᒥᖅᐹ. 
17ᑐᕌᒎᓂᓗ ᓂᓐᖓᒃᐳᖅ ᐊᕐᖕᓇᒧᑦ, ᐊᕐᖕᓇᐅᓪᓗ ᑭᖑᕚᖏᑕ ᐊᒥᐊᒃᑯᖏᓐᓂᒃ ᐅᓇᑕᕆᐊᖅᐳᖅ, ᑕᒤᓐᓂᒃ ᒎᑎᐅᑉ ᐱᖁᔭᖏᓐᓂᒃ ᓈᓚᒃᑐᓂᒃ ᓱᓕᓂᕐᖕᒥᒡᓗ ᔩᓱᓯᐅᑉ ᓴᖅᑭᑎᓚᐅᖅᑕᖓᓂᒃ ᒪᓕᒃᑐᓂᒃ. 
18ᑐᕌᒎᓂᓗ ᓇᖏᖅᐳᖅ ᐃᒪᖅᕕᐅᑉ ᓯᓈᓂ.
