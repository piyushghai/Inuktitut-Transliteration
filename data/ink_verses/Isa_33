1ᑲᑉᐱᐊᓐᓇᒦᒃ ᐊᓯᕈᐃᔨᐅᔪᑎᑦ, ᐃᕝᕕᑦ ᓇᖕᒥᓂᖅ ᐊᓯᕈᖅᑕᐅᓯᒪᖏᒃᑲᓗᐊᖅᑐᑎᑦ; ᐃᕝᕕᑦ ᐃᖅᓯᓇᕈᒪᔪᑎᑦ, ᑭᓇᒧᓪᓘᓐᓃᑦ ᑲᑉᐱᐊᓱᒃᑎᑕᐅᓚᐅᖅᓯᒪᓇᑎᑦ! ᐊᓯᕈᐃᖃᑦᑕᕈᓐᓃᕈᕕᑦ ᐊᓯᕈᖅᑕᐅᔪᒫᖅᐳᑎᑦ; ᐃᖅᓯᓵᕆᖃᑦᑕᕈᓐᓃᕋᓗᐊᕈᕕᑦ; ᐃᖅᓯᓵᖅᑕᐅᓕᕈᒫᖅᐳᑎᑦ. 
2ᐊᑕᓃᖅ ᓈᒃᑭᒋᑎᒍᑦ; ᐃᓕᖕᓂᒃ ᓂᕆᐅᒡᕕᖃᕋᑦᑕ, ᐅᓪᓛᑕᒫᑦ ᓴᐳᑎᓯᒪᓚᐅᖅᑎᒍᑦ ᐱᐅᓕᓗᑕᓗ ᖃᓄᐃᓐᓇᖅᑐᓂᑦ. 
3ᐃᒃᑐᓚᐅᕐᖕᓂᖅ+ ᑐᓴᖅᓴᕈᑐᐊᕐᖕᒪᑦ ᐃᓄᐃᑦ ᕿᒫᕙᒃᐳᑦ; ᒪᑭᓕᑐᐊᕋᕕᓪᓗ, ᐃᓅᖃᑎᒌᒡᔪᐊᑦ ᐊᕙᒻᒧᑦ ᓯᐊᒻᒪᒃᐸᒃᐳᑦ. 
4ᐱᖁᑎᖏᓪᓗ ᐸᖅᓚᔭᐅᓪᓗᑎᒃ ᑎᒎᖅᑲᖅᑕᐅᕙᒃᐳᑦ ᖁᐱᕐᕈᑎᑐᑦ ᑲᑎᖅᓱᐃᔪᑎᑐᑦ; ᐱᒡᓕᖅᑕᐅᔭᑎᑐᓪᓗ ᐊᕙᒻᒧᑭᑕᒃᑐᑎᑐᑦ, ᑍᒫᒃ ᐊᕙᒻᒧᒃᑎᑦᓱᒫᖅᐸᑎᑦ. 
5ᐊᑕᓂᖅ ᐊᖏᔪᕈᖅᑎᑕᐅᕗᖅ, ᖁᑦᓯᒃᑐᒥ ᐃᓂᖃᕐᖕᒪᑦ; ᓮᐅᓂ ᑕᑕᑎᑦᓱᒫᖅᐹ ᐊᑦᔨᒌᒃᑎᑦᓯᓂᕐᖕᒥᒃ ᓇᓛᒎᑦᓯᐊᕐᖕᓂᕐᖕᒥᒡᓗ. 
6ᐊᑕᓂᖅ ᐊᐅᓚᑕᐅᔪᓐᓇᖏᑦᑐᒥᒃ ᑐᓐᖓᕕᒃᓴᐅᓂᐊᖅᐳᖅ ᐊᑐᖅᑕᑦᓯᓐᓂ. ᐊᔪᖅᓴᖅᑎᑦᓯᓂᐊᓐᖏᓚᖅ ᐱᐅᓕᔭᐅᓂᕐᖕᒥᒃ ᓯᓚᑐᓂᕐᖕᒥᒡᓗ ᖃᐅᔨᒪᓂᕐᖕᒥᒡᓗ. ᐊᑕᓂᕐᖕᒥᒃ ᓯᕘᕋᒋᔭᖃᕐᖕᓂᖅ ᑕᒪᒃᑯᓂᖓ ᐊᔪᖅᓴᖏᑦᔪᑎᐅᓂᐊᖅᐳᖅ. 
7ᐃᓛᒃ ᓯᕘᕋᒋᔭᖃᖏᑦᑐᖁᑎᖏᑦ ᐃᑲᔪᖅᑕᐅᔪᒪᓪᓗᑎᒃ ᕿᓄᕗᑦ ᓯᓚᑖᓂ, ᐃᓅᖃᑎᒌᑦᓯᐊᓕᕈᑎᒃᓴᒥᒃ ᐱᓇᓱᐊᕆᐊᖅᑐᖅᑎᑕᐅᓯᒪᔪᑦ ᕿᐊᖅᔪᐊᓕᕈᒫᖅᐳᑦ. 
8ᐊᖅᑯᑎᓪᓚᕆᐅᕙᓚᐅᖅᑐᑦ ᐊᑐᖅᑕᐅᔪᓐᓁᖅᐳᑦ, ᐃᖏᕐᕋᖃᑦᑕᓚᐅᖅᑑᒐᓗᐊᑦ ᓄᖅᑲᖓᓕᕐᖕᒪᑕ. ᐊᖏᖃᑎᒌᒍᑎᕕᓃᑦ ᓯᖁᒥᑕᐅᕙᓕᖅᐳᑦ, ᐊᖏᖃᑎᒌᒍᑎᓕᐅᖅᑐᕕᓃᓪᓗ ᓇᕐᕈᒋᔭᐅᓕᖅᐳᑦ, ᐃᓄᐃᑦ ᐅᐱᒋᔭᐅᓂᖃᕈᓐᓃᕐᖕᒪᑕ. 
9ᓄᓇ ᕿᒃᓵᓕᖅᐳᖅ ᓴᓐᖐᓕᓪᓗᓂᓗ; ᓕᐸᓇᓂᐅᑉ ᓇᐹᖅᑐᒐᓴᒃᔪᐊᖏᑦ ᓇᓗᓕᕐᖕᓂᕐᖕᒧᑦ ᑐᖁᓕᕗᑦ; ᓵᕋᓂᐅᑉ ᓇᑎᕐᖕᓇᖓ ᓱᓇᖃᔪᐃᑦᑐᑎᑐᑦ ᑍᒤᓕᖅᐳᖅ; ᐹᓴᓂᒥ ᑳᕐᒥᐅᓪᒥᓗ ᓇᐹᖅᑐᐃᑦ ᐅᖃᐅᔭᖏᑦ ᑲᑕᒐᖅᓯᒪᓕᖅᐳᑦ.
10ᐊᑕᓂᖅ ᐅᖃᖅᐳᖅ, “ᒫᓐᓇ ᒪᑭᓐᓂᐊᓕᖅᐳᖓ, ᐅᕙᓐᓂᒃ ᖃᐅᔨᔭᐅᑎᓪᓗᖓ, ᒫᓐᓇ ᐊᖏᔪᕈᖅᑎᑕᐅᖁᓪᓗᖓ. 
11ᓴᓂᕐᖕᓂᒃ ᐱᕈᖅᑎᑦᓯᕗᓯ, ᐱᕈᖅᑎᑕᓯᓗ ᓁᑦᑑᑕᐅᓪᓗᑎᒃ; ᐊᓂᖅᓵᕐᖕᓂᓯ ᐃᑯᒪᐅᕗᖅ ᐃᓕᑦᓯᓐᓂᒃ ᓄᖒᑦᓯᔪᒫᖅᑐᖅ. 
12ᐃᓄᐃᑦ ᕿᔪᒃᑎᑐᑦ ᐃᑯᒪᒧᑦ ᐊᖅᔭᓕᓂᓐᖑᖅᓯᒪᔪᑎᑐᑦ ᑍᒤᑦᓱᒫᖅᐳᑦ, ᑲᑭᓪᓚᐅᑎᓕᒃᑎᑐᑦ ᓇᑲᑎᖅᑕᐅᓗᑎᒃ ᐃᑯᐊᓪᓚᒃᑎᑕᐅᔪᑎᑐᑦ. 
13ᑐᓴᕆᑦᓯ, ᐅᖓᓯᒃᑐᒥᐅᖑᔪᓯ ᐱᓇᓱᐊᕐᖕᕆᓚᐅᖅᑕᓐᓂᒃ; ᐃᓕᑦᓯᓗ ᖃᓂᑦᑐᒥᐅᖑᔪᓯ ᐱᔪᓐᓇᕐᖕᓂᖅᔪᐊᓐᓂᒃ ᓇᓗᓁᖅᓯᓕᕆᑦᓯ.”
14ᐊᔪᖅᑐᓕᔪᑦ ᓮᐅᓂᒦᑦᑐᑦ ᑲᑉᐱᐊᓱᓕᖅᐳᑦ; ᒎᑎᖃᖏᑦᑐᓪᓗ ᓴᔪᓕᖅᓗᑎᒃ; ᓇᓕᖅᐳᑦ ᐃᓅᔪᓐᓇᖅᐹ ᐃᑯᐊᓚᔪᒥ ᓄᖒᑦᓯᔪᒥ? ᓇᓕᖅᐳᓪᓗ ᐃᓂᖃᕈᓐᓇᖅᐹ ᐃᓱᖃᖏᑦᑐᒧᑦ ᐃᑯᐊᓚᔪᒥ? 
15ᓇᓪᓕᐊᑦ ᓇᓛᒎᖅᑐᒥᒃ ᐃᓅᓯᖃᖅᑐᖅ ᓱᓕᔪᓂᒃ ᐅᖃᐅᓯᖃᖅᐳᖅ, ᐆᒥᓱᒡᓗᓂᓗ ᓵᓚᓯᐊᖃᕐᖕᓂᒃᑯᑦ ᐱᕙᓪᓕᐅᑎᖃᕋᓱᐊᖅᑐᓂᒃ, ᐅᐃᕕᕆᒃᓯᓂᒃᑯᑦ ᐱᓯᒪᔪᓂᒃ ᓱᓇᒥᒃ ᑎᒍᓯᔪᒪᓐᖏᓚᖅ, ᑐᖁᑦᓯᓂᕐᖕᒥᒡᓗ ᑐᓴᕈᒪᓐᖏᓚᖅ ᐊᔪᖅᑐᓕᓂᕐᖕᒥᒃ ᑕᑯᔪᒪᖏᓐᓇᒥ: 
16ᑍᒤᑦᑐᖅ ᐃᓂᖃᕐᖕᓂᐊᖅᐳᖅ ᖁᕝᕙᓯᒃᑐᒥ; ᕿᒫᕕᒃᓴᖃᕐᖕᓂᐊᖅᐳᖅ ᐅᔭᖅᑲᓂᒃ ᐊᕙᓗᓕᐅᖅᓯᒪᔪᓂ; ᓂᕿᒃᓴᖃᖅᑎᑕᐅᓂᐊᖅᐳᖅ, ᐃᒥᒃᓴᖃᖅᑎᑕᐅᓗᓂᓗ ᑲᔪᓯᑦᓯᐊᖅᑐᒥᒃ.
17ᐃᔨᑦᓯᓐᓄᑦ ᑕᑯᔪᒫᖅᐳᓯ ᐊᖓᔪᖅᑳᖅᔪᐊᑉ ᐃᓂᖁᓇᕐᖕᓂᖅᔪᐊᖓᓂᒃ; ᑕᑯᓗᑎᓪᓗ ᓄᓇᒥᒃ ᐅᖓᓯᒃᑐᒧᑦ ᑕᑯᒃᓴᐅᓇᖅᑐᒥᒃ. 
18ᐃᖅᑲᐅᒪᔪᒫᖅᐳᓯᓗ ᑲᑉᐱᐊᓱᖕᓂᐅᓚᐅᖅᑐᓂᒃ, “ᓇᐅᒡᓕ ᑎᑎᕋᖅᐸᓚᐅᖅᑐᑦ? ᓇᐅᒡᓕ ᑖᒃᓰᔭᖅᑎᑦᓯᔨᐅᕙᓚᐅᖅᑐᑦ? ᓇᐅᒡᓕ ᐃᒡᓗᒐᓴᒡᔪᐊᑦ ᐊᕙᓗᖏᑕ ᖃᐅᔨᓴᖅᕕᖏᓐᓂ ᓈᓮᕙᓚᐅᖅᑐᑦ?” 
19ᐃᓄᖕᓂᒃ ᓵᓚᓯᐊᖃᖅᑐᓂᒃ ᑕᑯᔪᓐᓃᕈᒫᖅᐳᓯ, ᑐᑭᓯᐊᓐᖏᑕᑦᓯᓐᓂᒡᓗ ᐅᖃᐅᓯᖃᖅᑐᓂᒃ ᑕᑯᔪᓐᓃᕈᒫᖅᐳᓯ, ᐃᒃᑐᕆᒃᑐᓂᒡᓗ+ ᐅᖃᐅᓯᖃᖅᑐᑦ ᑐᑭᓯᔪᓐᓇᓐᖏᑕᑦᓯᓐᓂᒃ. 
20ᓮᐅᓂ ᑕᑯᓐᓈᓕᖅᓯᐅᒃ, ᓇᓪᓕᐅᓐᓂᖅᓯᐅᕕᖕᓂ ᓂᕆᕕᒡᔪᐊᖅᕕᐅᕙᒃᑐᖅ! ᐃᔨᑦᓯᓐᓄᑦ ᑕᑯᔪᒫᖅᐸᓯ ᔪᕉᓴᓚᒻ ᓂᐰᑦᑐᒥᒃ ᐃᓂᓪᓚᖓᑦᓯᐊᕐᖕᓇᓕᖅᑐᖅ, ᑐᐱᖅᓗ ᓅᓚᐅᖅᓯᒪᔪᓐᓃᖅᑐᖅ ᐃᓂᒥᓂᑦ, ᐊᒃᓱᓈᖏᑕᓗ ᐸᐅᒍᐊᖏᑦ ᐊᒧᓚᐅᖅᓯᒪᖏᑦᑐᑦ, ᓄᑦᓲᑎᖏᓪᓗ ᕿᒃᑐᕋᓚᐅᖅᓯᒪᖏᑦᑐᑦ. 
21ᑕᕝᕙᓂ ᐊᑕᓂᐅᑉ ᐊᖓᔪᖅᑳᖅᔪᐊᖑᓂᖓᑕ ᐃᓚᒋᔪᒫᖅᐹᑎᒍᑦ, ᑰᖃᖅᑐᖅ ᓯᓕᒃᑐᓂᒃ ᐊᒥᓐᓂᖅᓴᓂᒡᓗ, ᐅᒥᐊᖅᔪᐊᑦ ᑎᖏᕐᕋᐅᑕᓖᑦ ᐃᐳᑎᖃᖅᑐᑦ ᑕᒪᐅᓈᕈᓐᓇᕈᒫᓐᖏᓚᑦ, ᐅᒥᐊᖅᔪᐊᓪᓗ ᐊᖏᓂᖅᓮᑦ ᑕᒪᐅᓈᕈᓐᓇᕈᒫᖏᓐᓂᕗᑦ. 
22ᐊᑕᓂᖅ ᐃᖅᑲᖅᑐᐃᔨᒋᒐᑦᑎᒍ, ᐊᑕᓂᖅ ᐊᐅᓚᑦᓯᔨᒋᒐᑦᑎᒍ, ᐊᑕᓂᖅ ᐊᖓᔪᖅᑳᖅᔪᐊᕆᒐᑦᑎᒍ; ᑖᑦᓱᒪ ᐱᐅᓕᓂᐊᖅᐹᑎᒍᑦ. 
23ᑎᖏᕐᕋᐅᑕᑦᓯ ᐊᒃᓱᓈᖏᑦ ᖃᓱᖓᓗᐊᖅᐳᑦ, ᓇᐸᕈᑕᓯᓗ ᐊᑦᓱᖏᖅᓯᒪᑦᓯᐊᕋᓂ, ᑎᖏᕐᕋᐅᑕᓯᓗ ᐃᓯᕕᑦᓯᐊᕈᓐᓇᕋᓂ, ᐅᓇᑕᕐᖕᓂᒃᑯᑦ ᑎᒍᔭᐅᔪᑦ ᐱᖁᑎᑦ ᐊᒥᒐᕈᒫᓐᖏᓚᑦ, ᐱᓱᒍᓐᓇᖏᑦᑐᑦ ᐊᒡᓛᑦ ᑎᒍᓯᖃᑕᐅᔪᒫᖅᐳᑦ. 
24ᑕᕝᕙᓂᒥᐅᑦ ᓇᓪᓕᐊᑦ ᐅᖃᕈᒫᓐᖏᓚᖅ, “ᐋᓐᓂᐊᒐᒪ,” ᐃᓄᐃᓪᓗ ᑕᕝᕙᓃᑦᑐᑦ ᐊᔪᖅᑐᓕᓂᖏᑦ ᐃᓱᒪᒋᔪᓐᓁᖅᑕᐅᔪᒫᖅᐳᑦ.
