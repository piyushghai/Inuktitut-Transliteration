1ᕼᐂᕋᒻ ᑍᕆᐅᑉ ᐊᖓᔪᖅᑳᖅᔪᐊᖓ ᐱᔨᒥᓂᒃ ᑎᓕᓯᓚᐅᖅᐳᖅ ᓲᓗᒨᓂᒧᑦ, ᑐᓴᕋᒥ ᓲᓗᒨᓂ ᐊᖓᔪᖅᑳᖅᔪᐊᓐᖑᖅᑎᑕᐅᖕᒪᑦ ᐊᑖᑕᒥᓂᒃ ᐃᓇᖐᓪᓗᓂ, ᕼᐂᕋᒥᐅᑉ ᑍᕕᑎ ᐃᓚᓐᓈᕆᓚᐅᕋᒥᐅᒃ. 
2ᓲᓗᒨᓂ ᑐᓴᖅᑕᐅᖁᔭᒥᓂᒃ ᑍᕋᐅᑉ ᐊᖓᔪᖅᑳᖅᔪᐊᖓᓄᑦ ᐊᐅᓪᓚᖅᑎᑦᓯᕗᖅ ᕼᐂᕋᒻᒧᑦ ᐅᖃᖅᓗᓂ: 
3“ᖃᐅᔨᒪᕗᑎᑦ ᐊᑖᑕᒐ ᑍᕕᑎ ᓴᓇᔪᓇᓚᐅᖏᒻᒪᑦ ᑐᒃᓯᐊᖅᕕᒡᔪᐊᒥᒃ ᐊᑕᓂᐅᑉ ᐊᑎᖓᓄᑦ ᒎᑎᒥᓄᑦ ᐅᓇᑕᖃᑦᑕᕐᖕᓂᕐᖕᒥᓄᑦ ᐊᑭᕋᖅᑐᖅᑎᒥᓂᒃ ᐊᕙᑎᒥᓃᑦᑐᓂᒃ, ᐊᑕᓂᐅᑉ ᓵᓚᖃᖅᑎᓚᐅᖏᓐᓂᓕᒫᖓᓂ. 
4ᒫᓐᓇᓕ ᐊᑕᓂᐅᑉ ᒎᑎᒪ ᑐᓂᓯᕕᒋᖕᒪᖓ ᐅᓇᑕᕐᖕᓂᖃᖏᑦᑐᒥᒃ, ᓄᓇᓕᒫᓐᓂ; ᒫᓐᓇ ᐊᑭᕋᖃᖏᑦᓯᐊᕋᒪ. ᐃᓱᒫᓗᓇᖅᑐᖃᕈᓐᓃᖅᓗᓂᓗ ᐅᕙᑦᑎᓐᓄᑦ. 
5ᑕᕝᕙ ᐃᓱᒪᖃᓕᖅᐳᖓ ᐃᒡᓗᓕᐅᕈᒪᓪᓗᖓ ᐊᑕᓂᐅᑉ ᒎᑎᒪ ᐊᑎᖓᓄᑦ, ᐊᑕᓂᖅ ᐊᑖᑕᓄᑦ ᑍᕕᑎᒧᑦ ᐅᖃᖅᓯᒪᖕᒪᑦ, ‘ᐃᕐᖕᓃᑦ, ᑖᓐᓇ ᐊᖓᔪᖅᑳᖅᔪᐊᕈᑎᓛᑕᕋ ᐃᓂᒋᔭᕐᖕᓄᑦ, ᑖᑦᓱᒪ ᐃᒡᓗ ᐊᑎᕐᖕᒪ ᐃᓂᒃᓴᖓ ᓴᓇᔪᒫᖅᐹ.’ 
6ᑍᒤᒻᒪᑦ ᑎᓕᓯᖁᕙᒋᑦ ᐊᖑᑎᓂᒃ ᓕᐸᓇᓂᒧᑦ ᓇᐹᖅᑐᓂᒃ ᓰᑕᕆᓂᒃ ᓇᑲᑎᕆᖁᔨᓕᕆᑦ ᐅᕙᓐᓄᐊᖅᑐᒃᓴᓂᒃ, ᐱᔨᒃᑲ ᑖᒃᑯᓂᖓ ᐃᑲᔪᕐᖕᓂᐊᖅᐳᑦ, ᓴᓇᔨᖁᑎᑎᑦ ᐊᑭᓕᓛᖅᐸᒃᑲ ᐊᑭᒋᔭᐅᖁᔭᕐᖕᓂᒃ; ᖃᐅᔨᒪᑦᓯᐊᕋᕕᑦ ᐅᕙᑦᑎᓐᓂᑦ ᐱᓯᒪᔪᑦ ᓇᓪᓕᖅᓯᔪᓐᓇᖏᒻᒪᑕ ᓮᑐᓂᒥᐅᑦ ᕿᔪᓕᕆᔨᖏᓐᓂᒃ ᕿᔪᖕᓂᒃ ᓇᑲᑎᕆᓗᑎᒃ.”
7ᕼᐂᕋᒻ ᐱᒐᒥ ᓲᓗᒨᓂᐅᑉ ᑐᓴᖅᑕᐅᖁᔭᖓᓂᒃ ᐊᖏᔪᒥᒃ ᖁᕕᐊᓲᑎᒋᕚ ᐅᖃᖅᓗᓂᓗ, “ᐊᑕᓂᖅ ᓂᖅᑐᖅᑕᐅᓕ ᐅᓪᓗᒥ, ᑍᕕᑎ ᐃᕐᖕᓂᖃᕐᖕᓂᕐᖕᒪᑦ ᓯᓚᑐᔪᒥᒃ ᐃᓇᖏᖅᑎᒋᓂᐊᖅᑕᖓᓂᒃ ᐊᖓᔪᖅᑳᖅᔪᐊᖑᓗᓂ ᐃᓅᖃᑎᒌᒡᔪᐊᓂᒃ ᐃᓄᒋᐊᒃᑐᖅᔪᐊᓂᒃ!” 
8ᕼᐂᕋᒻ ᓲᓗᒨᓂᒧᑦ ᑭᐅᑦᔪᑎᖓ ᐃᒪᓕᕗᖅ: “ᐱᕙᒃᑲ ᑎᑎᕋᖅᑕᑎᑦ, ᒫᓐᓇ ᐅᐸᓗᖎᖅᓯᒪᑦᓯᐊᖅᐳᖓ ᐱᒋᐊᕈᓐᓇᖅᓗᖓ ᐱᔪᒪᔭᕐᖕᓂᒃ ᓇᐸᖅᑐᓂᒃ ᑐᓂᓂᐊᖅᐸᒋᑦ ᓰᑕᕆᓂᒃ ᓇᐹᖅᑐᓂᒡᓗ ᐰᓐᓂᒃ. 
9ᓴᓇᔨᖁᑎᒪ ᓇᐹᖅᑐᐃᑦ ᓕᐸᓇᓂᐅᑉ ᑕᕆᐅᖓᓄᐊᕈᑎᓂᐊᖅᐰᑦ ᐃᒥᖕᓄᑦ ᕿᓚᓱᖅᓗᒋᑦ, ᐳᒃᑕᓛᖅᓗᑎᒃ ᑐᓚᕕᒋᔭᐅᖁᔭᕐᖕᓄᑦ ᓄᓈᖅᑎᑕᐅᔪᒫᕐᖕᒪᑕ, ᑕᕝᕙᓂ ᓴᓇᔨᖁᑎᒃᑲ ᕿᓚᕈᑦᔮᖅᑎᕆᔭᕇᑐᐊᕈᑎᒃ ᓴᓇᔨᖁᑎᖕᓅᑦ ᑐᓂᓯᒐᔭᕐᖕᒪᑕ ᑖᒃᑯᐊ ᑲᒪᖔᖅᑎᓕᖅᓗᒋᑦ; ᐱᔪᒪᔭᖃᖅᐳᖓ ᐃᓕᖕᓂᑦ ᐊᖓᔪᖅᑳᖅᔪᐊᖃᖅᕕᖕᒥ ᐃᒡᓗᒥᐅᖃᑎᒃᑲ ᓂᕿᒃᓴᖅᑖᖅᑎᑕᐅᖁᓪᓗᒋᑦ.” 
10ᑍᒤᒻᒪᑦ ᕼᐂᕋᒻ, ᓲᓗᒨᓂᒧᑦ ᐊᐅᓪᓚᖅᑎᑦᓯᕗᖅ ᓇᐹᖅᑐᓂᒃ ᓰᑕᕆᓂᒃ, ᐊᒻᒪᓗ ᓇᐹᖅᑐᓂᒃ ᐰᓐᓂᒃ ᐱᔪᒪᔭᓕᒫᖏᓐᓂᒃ, 
11ᓲᓗᒨᓂ ᑐᓂᓯᖕᒥᑎᓪᓗᒍ ᕼᐂᕋᒻᒧᑦ 20,000-ᓂᒃ ᐅᖁᒤᓐᓂᖃᖅᑐᓂᒃ ᐊᖓᔪᖅᑳᖅᔪᐊᖃᖅᕕᐅᑉ ᓂᕿᒃᓴᖏᓐᓂᒃ 20,000-ᓂᒃ ᐅᖁᒤᓐᓂᖃᖅᑐᓂᒃ, ᐸᐅᕐᖎᑦ ᐅᖅᓱᖏᓐᓂᒃ ᓯᖃᓪᓕᓪᓗᒋᑦ ᐅᖅᓱᓕᐊᕆᓯᒪᔪᓂᒃ ᑐᓂᓯᖃᑦᑕᓚᐅᖅᐳᖅ ᐊᕐᕌᒍᑕᒫᑦ.
12ᐊᑕᓂᐅᑉ ᓲᓗᒨᓂ ᑐᓂᓚᐅᕐᖕᒪᒍ ᓯᓚᑐᓂᕐᖕᒥᒃ, ᑍᒫᒃ ᐊᖏᖅᕕᒋᓯᒪᒐᒥᐅᒃ; ᐊᑭᕋᖅᑑᑎᓂᖅᑕᖃᓚᐅᓐᖏᓚᖅ ᕼᐂᕋᒻ ᓲᓗᒨᓂᐅᓪᓗ ᐊᑯᓐᓂᖓᓂ; ᐃᒻᒥᖕᓄᑦ ᐊᖏᖃᑎᒌᑦᓯᐊᖅᓯᒪᓪᓗᑎᒃ.
13ᐊᖓᔪᖅᑳᖅᔪᐊᖅ ᓲᓗᒨᓂ ᑎᓕᓯᕗᖅ 30,000-ᓂᒃ ᐊᖑᑎᓂᒃ ᓴᓇᔪᒃᓴᓂᒃ, ᐊᑭᓕᖅᓱᖅᑕᐅᒐᑎᒃ ᐱᓇᓱᐊᕐᖕᓂᐊᖅᑐᓂᒃ ᐄᓴᕅᓕᑎᑦ ᓄᓇᓕᒫᖓᓂᑦ, 
14ᑖᒃᑯᐊᓗ ᑎᓕᕔᑦ ᓕᐸᓇᓂᒧᑦ, 10,000-ᐃᑦ ᑕᖅᑭᒥᒃ ᐊᑕᐅᓯᕐᖕᒥᒃ ᓕᐸᓇᓂᒦᑉᐸᒃᓗᑎᒃ ᑕᖅᑮᖕᓂᒡᓗ ᒪᕐᕉᖕᓂᒃ ᐊᖏᕐᕋᖅᓯᒪᕙᒃᓗᑎᒃ ᑭᖑᕝᕕᖅᑕᖅᑎᒌᒃᓗᑎᒃ; ᐊᑐᓁᕌᒻ ᐊᖓᔪᖅᑳᕆᔭᐅᓪᓗᓂ ᑖᒃᑯᓄᖓ. 
15ᓲᓗᒨᓂ 70,000-ᓂᒃ ᐊᒡᔭᖅᑐᖅᑎᖃᖅᐳᖅ 80,000-ᓂᒡᓗ ᐊᕕᒃᑐᐃᔪᓂᒃ ᐅᔭᕋᖕᓂᒃ ᐲᔧᔨᖃᖅᓗᓂ ᐱᖑᖃᐅᖅᑐᒥ, 
16ᓲᓗᒨᓂ ᐊᖓᔪᖅᑳᖁᑎᖃᓚᐅᖅᐳᖅ 3,300-ᓂᒃ ᓴᓇᔪᑦ ᑲᒪᔨᖏᓐᓂᒃ, ᑖᒃᑯᐊᓗ ᐊᖓᔪᖅᑳᓐᖑᓚᐅᖅᐳᑦ ᓴᓇᔪᓄᑦ. 
17ᐊᖓᔪᖅᑳᖅᔪᐊᑉ ᐱᖁᔨᓂᖓ ᒪᓕᒡᓗᒍ ᐅᔭᕅᑦ ᐱᐅᔪᒻᒪᕆᐊᓗᐃᑦ ᐲᔭᖅᑕᐅᓚᐅᖅᐳᑦ, ᐊᑭᑐᔪᐊᓗᐃᑦ ᑐᒃᓯᐊᖅᕕᒡᔪᐊᑉ ᑐᓐᖓᕕᒃᓴᖏᑦ ᓴᓇᓯᒪᖁᓪᓗᒋᑦ ᐅᔭᕋᖕᓂᒃ ᓴᓇᑦᓯᐊᖅᓯᒪᔪᓂᒃ. 
18ᓲᓗᒨᓂᐅᑉ ᕼᐂᕋᒻᓗ ᓴᓇᔨᖁᑎᖏᑦ ᐃᒡᓗᒐᓴᖕᓂ ᒋᐸᐅᓕᒥᐅᑍᑦ ᐅᔭᕋᒃᔪᐊᓂᒃ ᐋᖅᑭᒃᓱᐃᕗᑦ ᐱᐅᔪᒻᒪᕆᖕᓂᒃ ᕿᔪᖕᓂᒡᓗ ᑐᒃᓯᐊᖅᕕᒡᔪᐊᒧᑦ ᐃᓚᒋᔭᐅᓂᐊᖅᑐᓂᒃ.
