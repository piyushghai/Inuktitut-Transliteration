1ᐱᓕᔅᑍᓂᒥᐅᑦ ᐅᓇᑕᖅᑐᒃᓴᖁᑎᒥᖕᓂᒃ ᑲᑎᖅᓱᐃᓚᐅᖅᐳᑦ ᐊᐱᒃᒧᑦ; ᐄᓴᕅᓕᒥᐅᑦ ᑕᖕᒫᖅᓯᒪᑎᓪᓗᒋᑦ ᐃᒥᖅᑕᖅᕕᖕᒥ ᓄᓇᐅᑉ ᐃᓗᐊᓃᑦ ᑰᒃᑐᒥ ᔨᔭᕆᐅᓪ ᓇᖅᓴᖓᓂ. 
2ᐱᓕᔅᑍᓂᒥᐅᑦ ᐊᖓᔪᖅᑳᖅᔪᐊᖏᑦ ᑕᓪᓕᒪᑦ ᐃᖏᕐᕋᓚᐅᖅᐳᑦ ᐊᕕᒃᑐᖅᓯᒪᓪᓗᑎᒃ 100-ᓂᑦ ᐱᒋᐊᖅᓗᑎᒃ 1,000-ᓄᑦ ᑎᑭᓯᒪᓪᓗᑎᒃ, ᑍᕕᑎᒃᑯᓪᓕ ᐃᓚᖏᓪᓗ ᑭᖑᓪᓕᖅᐸᐅᓚᐅᖅᐳᑦ ᐊᖓᔪᖅᑳᖅᔪᐊᖅ ᐊᑭᔅ ᐱᖃᑎᒋᓪᓗᒍ. 
3ᐱᓕᔅᑍᓂᒥᐅᓪᓕ ᐊᖓᔪᖅᑳᖏᑦ ᐅᖃᖅᐳᑦ, “ᖃᓄᐃᒻᒪᓄᑯᐊ ᐄᑉᕈᐃᑦ ᐃᓚᐅᕚᑦ?”
4ᐱᓕᔅᑍᓂᒥᐅᓪᓕ ᐊᖓᔪᖅᑳᖏᑦ ᓂᓐᖓᒃᐳᑦ ᐊᑭᔅᒧᑦ ᐅᖃᐅᑎᓪᓗᒍᓗ, “ᑍᓐᓇ ᐊᖑᑦ ᐅᑎᖅᑎᓚᐅᕈᒃ ᓄᓇᒧᑦ ᑐᓂᓚᐅᖅᑕᕐᖕᓄᑦ; ᐅᓇᑕᖃᑕᐅᑎᑦᑍᓕᒍᒃ ᐅᕙᑦᑎᓐᓄᑦ, ᐅᕙᑦᑎᓐᓄᑦ ᓵᑐᐃᓐᓇᕆᐊᖃᕐᖕᒪᑦ ᐅᓇᑕᖅᑎᓪᓗᑕ, ᐱᑦᓯᐊᖅᑕᐅᓕᕈᑎᒃᓴᒥᓂᒃ ᐱᓇᓱᐊᑐᐃᓇᕆᐊᖃᕐᖕᒪᑦ ᐊᖓᔪᖅᑳᒥᓄᑦ ᑐᖁᕅᓗᓂ ᐃᓄᖁᑎᑦᑎᓐᓂᒃ. 
5ᑖᓐᓇᐅᓐᖏᓛᖅ ᑍᕕᑎ, ᐊᕐᖕᓇᓄᑦ ᐃᓐᖏᕈᑕᐅᓯᒪᔪᖅ, ᑖᓂᓯᖅᓗᑎᒡᓗ, ‘ᓴᐅᓕ ᑐᖁᑦᓯᓯᒪᕗᖅ 1,000-ᓂᒃ, ᑍᕕᑎᓕ ᑐᖁᑦᓯᓯᒪᕗᖅ 10,000-ᓂᒃ’?”
6ᑕᕝᕙ ᐊᑭᔅᓯᐅᑉ ᑍᕕᑎ ᕾᖁᕚ ᐅᖃᐅᑎᓪᓗᒍᓗ, “ᓱᓕᑦᓯᐊᖅᐳᖓ ᐄᓴᕅᓕᒥᐅᑦ ᐊᑕᓂᖓᒍᑦ ᐆᒪᔪᒃᑯᑦ, ᐅᕙᓐᓄᑦ ᐱᑦᓯᐊᖅᓯᒪᒐᕕᑦ; ᖁᕕᐊᓱᒐᔭᖅᐳᖓᓗ ᐅᓇᑕᕆᐊᖃᑎᒋᒍᕕᖓ ᐸᓯᔭᒃᓴᐅᑦᔪᑎᒃᓴᒥᒃ ᓇᓂᓯᓚᐅᖅᓯᒪᓐᖏᓐᓇᒪ ᕾᓚᐅᖅᓯᒪᓂᕐᖕᓂᑦ ᐱᒋᐊᖅᓗᒍ ᐅᓪᓗᒥᒧᑦ ᑎᑭᓪᓗᒍ. ᑭᓯᐊᓂᓕ ᐊᖓᔪᖅᑳᖁᑎᓐᓄᑦ ᓈᒻᒪᒋᔭᐅᖏᓐᓇᕕᑦ ᐃᓚᒋᔭᐅᒋᐊᖅᐱᑦ. 
7ᑍᒤᒻᒪᑦ ᒫᓐᓇ ᐅᑎᓕᕆᑦ; ᐃᓱᒫᓗᖏᑦᓯᐊᖅᓗᑎᑦ, ᐱᓕᔅᑍᓂᒥᐅᑦ ᐊᖓᔪᖅᑳᖁᑎᖏᓐᓄᑦ ᖁᕕᐊᒋᔭᐅᖏᑦᑐᒥᒃ ᐱᓇᓱᐊᖁᓇᒃ.”
8ᑍᕕᑎ ᐊᑭᔅᒧᑦ ᑭᐅᕗᖅ, “ᓱᓇᒦᒃ ᑕᒻᒪᓚᐅᖅᐳᖓ, ᐊᖓᔪᖅᑳᒃ? ᐅᖃᐅᓰᑦ ᒪᓕᒡᓗᒍ ᐸᑦᓯᑎᒃᓴᒥᒃ ᓇᓂᓯᓚᐅᖏᒃᑯᕕᑦ ᑍᑲᓐᖓᑦ ᐅᓪᓗᒥᑦ ᐃᓕᖕᓂᒃ ᐱᔨᑦᓯᓕᓚᐅᕐᖕᓂᓐᓂᑦ ᐱᒋᐊᖅᓗᑎᑦ, ᖃᓄᐃᒪᓪᓕ ᐃᓕᖕᓂᒃ ᒪᓕᒍᓐᓇᓐᖏᓚᖓ, ᐊᖓᔪᖅᑳᒃ ᐊᑭᕋᑎᑦ ᐅᓇᑕᖅᓗᒋᑦ?”
9ᐊᑭᔅᓗ ᑍᕕᑎᒧᑦ ᑭᐅᕗᖅ, “ᐊᖏᖃᑎᒋᕙᒋᑦ, ᖃᐅᔨᒪᕙᒋᑦ ᐸᓯᔭᒃᓴᐅᓂᖃᖏᓐᓇᕕᑦ ᐂᖏᓕᑐᑦ ᒎᑎᒥᑦ ᐱᔪᑐᑦ; ᑭᓯᐊᓂᓕ ᐱᓕᔅᑍᓂᒥᐅᑦ ᐊᖓᔪᖅᑳᖁᑎᖏᑦ ᐅᖃᓚᐅᕐᖕᒪᑕ, ‘ᐅᓇ ᐃᓚᒋᔭᐅᔪᒃᓴᐅᖏᑦᑐᖅ ᐅᓇᑕᕆᐊᖅᑎᓪᓗᑕ.’ 
10ᑍᒤᒻᒪ ᑍᕕᑏ, ᖃᐅᒃᐸᑦ ᐅᓪᓛᒃᑯᑦ ᒪᑭᓪᓗᓯ ᕿᒤᓯᒪᔪᓯ ᓴᐅᓕᒥᒃ ᐅᕙᑦᑎᓐᓄᐊᖅᓯᒪᔪᓯᓗ ᐊᐅᓪᓚᖅᑐᒃᓴᐅᕗᓯ ᖃᐅᒻᒪᓕᑐᐊᖅᐸᑦ.”
11ᑍᒤᒻᒪᑦ ᑍᕕᑎᒃᑯᑦ ᐃᓚᖏᓪᓗ ᖃᐅᑎᓪᓗᒍ ᐅᓪᓛᒻᒪᕆᒃᑯᑦ ᐊᐅᓪᓚᓕᓚᐅᖅᐳᑦ, ᐅᑎᓕᖅᓗᑎᒃ ᐱᓕᔅᑍᓂᒥᐅᓄᑦ. ᐱᓕᔅᑍᓂᒥᐅᓪᓕ ᑲᔪᓯᓚᐅᖅᐳᖅ ᔨᔭᕆᐅᓪᒧᑦ.
