1ᐊᑕᓃᖅ ᐃᖅᑲᐅᒪᓚᐅᒃᑭᑦ ᖃᓄᐃᑕᐅᓂᕆᓯᒪᔭᕗᑦ,
2ᑭᖑᕐᖑᑎᔭᕗᑦ ᑕᑯᓕᒪᓇᖏᑦᑐᓄᑦ ᐱᓯᒪᔭᐅᓕᕐᖕᒪᑕ,
3ᐃᓕᐊᖅᔫᓕᖅᐳᒍᑦ ᐊᑖᑕᖃᕈᓐᓃᖅᐳᒍᑦ ᐊᓈᓇᕗᑦ ᐅᐃᒡᒐᕐᖕᓂᐅᓕᖅᐳᑦ.
4ᐃᒥᖅᑖᖅᐸᓕᖅᐳᒍᑦ ᐊᑭᓖᓪᓗᑕ,
5ᖁᖓᓯᑦᑎᒍᑦ ᓇᖕᒪᐅᓯᖅᓗᑕ ᐊᐅᓚᑉᐹᑎᒍᑦ,
6ᐃᑦᔨᑉᑎᒥᐅᓂᒃ ᐊᓯᕆᐊᒥᐅᓂᒡᓗ ᐊᖏᖃᑎᖃᖅᓯᒪᕗᒍᑦ,
7ᓯᕗᓕᕗᑦ ᐊᔪᖅᑐᓕᓚᐅᕐᖕᒪᑕ, ᐱᑕᖃᕈᓐᓃᖅᐳᑦ,
8ᐊᐅᓚᑕᐅᕗᒍᑦ ᓯᐊᓛᓂᑦ ᐱᐅᓂᖅᓴᐅᖏᑦᑐᓂᑦ,
9ᑐᖁᕅᔩᑦ ᓇᓂᑐᐃᓐᓈᓕᕐᖕᒪᑕ,
10ᑳᓗᐊᕐᖕᓂᑯᒧᑦ ᐆᑎᕐᖕᓇᖅᓯᖃᑦᑕᖅᐳᒍᑦ ᐅᕕᓂᕗᑦ ᐆᑎᕐᖕᓇᕐᖕᓂᑯᒧᑦ
11ᓄᓕᐊᕗᑦ ᖁᓄᔪᕐᖕᓂᐊᖅᑕᐅᖃᑦᑕᖅᓯᒪᕗᑦ ᓮᐅᓂᒥ,
12ᐊᖓᔪᖅᑳᖅᔪᐊᓪᓗ ᐃᕐᖕᓂᖏᑦ ᓂᕕᓐᖓᖅᑕᐅᖃᑦᑕᖅᐳᑦ ᐊᒡᒊᓐᓇᖏᑎᒍᑦ,
13ᐃᓅᓱᒃᑐᖁᑎᕗᓪᓗ ᓯᖃᓪᓕᓯᕕᖕᒥ ᓂᐊᖂᔭᒃᓴᓂᒃ ᓯᐊᓛᕆᔭᐅᑐᐃᓐᓇᖅᐳᑦ;
14ᐃᓄᑐᖃᐅᔪᑦ ᐃᑎᖅᑕᖅᕕᖕᓂᒃ ᑲᑎᒪᖃᑦᑕᖅᕕᖕᒥᖕᓂᒃ ᕿᒤᕗᑦ,
15ᐆᒻᒪᑎᑦᑕ ᖁᕕᐊᓱᖕᓂᖏᑦ ᓄᖅᑲᖅᐳᑦ,
16ᓂᐊᖂᑏᑦ ᓂᐊᖁᑦᑎᓐᓂᑦ ᑲᑕᒃᓯᒪᕗᑦ,
17ᑍᒤᒻᒪᑦ ᐆᒻᒪᑎᕗᑦ ᖃᓂᒪᕗᑦ,
18ᓮᐅᓂ ᓱᓇᖃᕈᓐᓃᕐᖕᒪᑦ ᐃᑭᐊᓐᖑᓇᖅᓯᕗᖅ,
19ᐊᑕᓃᖅᓕ ᐊᖓᔪᖅᑳᖅᔪᐊᖑᓃᑦ ᐃᓱᖃᖏᑦᑑᕗᖅ,
20ᓱᖕᒪᑦ ᐳᐃᒍᖅᐱᑎᒍᑦ ᐃᓱᖃᖏᑦᑐᒧᑦ?
21ᐊᑕᓃᖅ ᐃᓕᖕᓄᑦ ᐅᑎᖅᑎᓚᐅᖅᑎᒍᑦ ᐋᖅᑭᒃᑕᐅᖁᓪᓗᑕ,
22ᐅᕝᕙᓗ ᑖᕗᖓᓕᒫᖅ ᓇᕐᕈᒋᓕᖅᐱᑎᒎᑦ?
