1“ᐊᖑᒻᒥᒃ ᐱᔮᕆᔭᐅᓗᓂ ᑐᖁᑕᐅᓯᒪᔪᖃᖅᐸᑦ ᐱᕈᖅᓰᕕᖕᒥ ᑕᒫᓂ ᐊᑕᓂᐅᑉ ᒎᑎᑦᓯ ᑐᓂᓯᒪᔭᖓᓂ ᓄᓇᖃᓕᖅᑎᓪᓗᓯ, ᖃᐅᔨᒪᖏᒃᑯᑦᓯᓗ ᓇᓪᓕᐊᓐᓄᑦ ᑐᖁᑕᐅᓯᒪᖕᒪᖔᑦ. 
2ᑕᕝᕙ ᐊᖓᔪᖅᑳᓯ ᐋᖅᑭᒃᓱᐃᔨᓯᓗ ᑕᑯᔭᖅᑐᖅᑐᒃᓴᐅᕗᑦ, ᖃᓄᖅ ᐅᖓᓯᖕᓂᖃᕐᖕᒪᖔᑦ ᑐᖁᑕᐅᓯᒪᔫᑉ ᑎᒥᖓᓂᑦ ᐃᒡᓗᒐᓴᖕᓄᑦ ᖃᓂᓛᓄᑦ ᖃᐅᔨᓴᖅᑐᒃᓴᐅᕗᑦ ᐆᒃᑐᕋᖅᓗᒍ. 
3ᑕᕝᕙ ᐃᒡᓗᒐᓮᑦ ᑐᖁᑕᐅᓯᒪᔪᒥᒃ ᖃᓂᒃᓴᕐᖕᓂᖅᐹᑉ ᐊᖓᔪᖅᑳᖏᑦ ᐃᒻᒧᒃᓯᐅᒐᕐᖕᒥᒃ ᐱᕈᕋᑖᕕᓂᕐᖕᒥᒃ ᐊᑐᐃᓐᓇᕈᐃᔪᒃᓴᐅᕗᑦ ᓱᓕ ᐊᑐᖅᑕᐅᓚᐅᖅᓯᒪᖏᑦᑐᒥᒃ ᐱᓇᓱᐊᕐᖕᓂᕐᖕᒧᑦ. 
4ᑕᕝᕙ ᐃᒡᓗᒐᓮᑦ ᐊᖓᔪᖅᑳᖏᑕ ᐃᒻᒧᒃᓯᐅᒐᖅ ᓄᕐᕋᖅ ᓇᖅᓴᒧᐊᕈᑎᔭᒃᓴᕆᕚᑦ ᑰᖏᓐᓇᖅᑐᒥᒃ ᑰᓕᖕᒧᑦ, ᓄᓇᖓᓗ ᐊᐅᓚᑕᐅᓯᒪᖏᑦᑐᒧᑦ ᐱᕈᖅᓰᕕᐅᓚᐅᖅᓯᒪᖏᑦᑐᒧᓪᓗ, ᑕᕝᕙᓂ ᖁᖓᓯᖓᒍᑦ ᐊᓇᐅᓗᒍ ᑐᖁᑕᒃᓴᕆᕚᑦ. 
5ᑕᕝᕙ ᓕᕔᑉ ᑭᖑᕚᖏᑦ ᑐᓂᕐᕈᓯᖅᑎᑦᓯᔩᑦ ᓯᕗᒧᐊᒃᑐᒃᓴᐅᕗᑦ, ᑖᒃᑯᐊ ᐊᑕᓂᐅᑉ ᒎᑎᑦᓯ ᓂᕈᐊᖅᓯᒪᖕᒪᒋᑦ ᐱᔨᑦᓯᖁᓪᓗᒋᑦ ᐃᒻᒥᓄᑦ ᓮᒻᒪᖅᑎᑦᓯᔨᐅᖁᓪᓗᒋᓪᓗ ᐊᑕᓂᐅᑉ ᐊᑎᖓᓂ, ᑖᒃᑯᐊ ᐅᖃᐅᓯᖏᑎᒍᑦ ᐊᑭᕋᖅᑑᑎᑦᔪᑎᓕᒫᑦ ᐋᓐᓂᖅᓯᓇᓱᐊᕐᖕᓂᓕᒫᓪᓗ ᑖᒃᑯᓇᓐᖓᑦ ᐃᓱᐊᖅᓯᑎᑕᐅᔪᓐᓇᕐᖕᒪᑕ. 
6ᑕᕝᕙ ᐊᖓᔪᖅᑳᓕᒫᑦ ᐃᒡᓗᒐᓴᖕᓄᑦ ᑖᑦᓱᒪ ᑐᖁᑕᐅᓯᒪᔫᑉ ᑎᒥᖓᓄᑦ ᖃᓂᓐᓂᖅᐹᒥᑦ ᐱᓯᒪᔪᑦ ᐊᒡᒐᖕᒥᖕᓂᒃ ᐅᐊᓴᖅᑐᒃᓴᐅᕗᑦ ᐃᒻᒧᒃᓯᐅᒐᐅᑉ ᓄᕐᕋᖓᑕ ᖁᓛᓂ ᓇᖅᓴᒥ; 
7ᓇᓗᓁᖅᓯᓗᑎᒃ, ‘ᐊᖑᒻᒥᒃ ᑖᑦᓱᒥᖓ ᑐᖁᑦᓯᓯᒪᓐᖏᓚᒍᑦ, ᑕᑯᓐᓈᓚᐅᕋᑕᓗ ᑐᖁᑕᐅᑎᓪᓗᒍ. 
8ᐊᑕᓃᖅ, ᐄᓴᕅᓕᒥᐅᑦ ᐃᓄᖁᑎᑎᑦ ᐃᓱᒪᒋᔪᓐᓁᖅᕕᒋᓚᐅᒃᑭᑦ, ᑖᒃᑯᐊ ᐱᐅᓕᓚᐅᖅᑕᑎᑦ. ᐸᓯᔭᒃᓴᐅᓂᖅ ᐊᐅᑉ ᐸᓯᔭᒃᓴᐅᖏᑦᑑᑉ ᑯᕕᔭᐅᓂᖓᓄᑦ ᐃᓄᖁᑎᑎᑦ ᐄᓴᕅᓖᑦ ᐱᓯᒪᔭᐅᖁᓇᒋᑦ; ᐸᓯᔭᒃᓴᐅᓂᕐᖕᒥᑦ ᐃᓱᒪᒋᔪᓐᓁᖅᕕᒋᓚᐅᒃᑭᑦ.’ 
9ᑕᕝᕙ ᑍᒤᓕᐅᖅᓗᓯ ᐸᓯᔭᒃᓴᐅᓂᖅ ᐲᕋᔭᖅᐸᓯ ᐃᓕᑦᓯᓐᓂᑦ, ᓈᒻᒪᒃᑐᒥᒃ ᐱᓇᓱᐊᕈᑦᓯ ᐊᑕᓂᐅᑉ ᓵᖓᓂ.”
10“ᐅᓇᑕᕆᐊᕈᑦᓯ ᐊᑭᕋᑦᓯᓐᓂᒃ ᐊᑕᓂᐅᑉ ᒎᑎᑦᓯ ᓵᓚᖃᖅᑎᑉᐸᓯ ᐅᓇᑕᕐᖕᓂᒃᑯᑦ, ᐊᖏᕐᕋᐅᑦᔨᒍᑦᓯᓗ ᐃᓄᖕᓂᒃ ᑎᒍᔭᑦᓯᓐᓂᒃ, 
11ᑖᒃᑯᐊ ᐃᓚᖏᓐᓂᒃ ᑕᑯᒍᕕᑦ ᐊᕐᖕᓇᒥᒃ ᐃᓂᖁᓇᖅᑐᒥᒃ, ᐃᒃᓯᒋᓗᒍᓗ ᓄᓕᐊᖅᑖᕆᔪᒪᓕᕈᕕᐅᒃ. 
12ᑕᕝᕙ ᐃᒡᓗᖕᓄᑦ ᐊᖏᕐᕋᐅᑎᔭᒃᓴᕆᕙᑦ, ᑕᕝᕙᓂᓗ ᓄᔭᖏᑦ ᓴᓕᓗᒋᑦ ᑯᑮᔭᖅᓗᒍᓗ, 
13ᑎᒍᔭᐅᓯᒪᔪᖅ ᐊᓐᓄᕌᖏᑕ ᐊᓯᖏᓐᓂᒃ ᐊᓐᓄᕌᖅᑎᓪᓗᒍ, ᐃᒡᓗᖕᓂᓗ ᐊᖏᕐᕋᖃᖅᑐᒃᓴᐅᕗᖅ ᐊᖓᔪᖅᑳᒥᓂᒡᓗ ᕿᒃᓵᒍᑎᖃᖅᑐᒃᓴᐅᕗᖅ ᑕᖅᑭᓕᒫᒥᒃ; ᑭᖑᓂᖓᒍᑦ ᑕᕝᕙ ᐃᓐᓇᖓᖃᑎᒋᔪᓐᓇᖅᓯᖓᔭᖅᐸᑦ, ᐅᐃᑖᕆᓗᓂᑎᑦ ᐃᕝᕕᓪᓗ ᓄᓕᐊᖅᑖᕆᓗᒍ. 
14ᑭᖑᓂᖓᒍᓪᓕ ᖁᕕᐊᒋᖏᒃᑯᕕᐅᒃ, ᑕᕝᕙ ᐊᓂᑎᑕᒃᓴᕆᕙᑦ ᐃᓱᒪᖅᓱᓕᖅᓗᓂ ᐂᕕᒋᔪᒪᔭᒥᓄᑦ; ᓂᐅᕐᕈᑎᒋᔭᒃᓴᕆᓐᖏᓚᑦ ᑮᓇᐅᔭᒧᑦ, ᓂᐅᕕᐊᖑᓯᒪᔪᑎᑐᑦ ᐱᔨᑐᑦ ᑍᒤᑦᓴᕆᐊᖃᓐᖏᓚᖅ, ᐃᓐᓇᖓᖃᑎᒋᓯᒪᒐᕕᐅᒃ.”
15“ᐊᖑᓪᓕ ᓄᓕᐊᖃᖅᐸᑦ ᒪᕐᕉᖕᓂᒃ, ᐂᑉᐸᖓ ᐅᖓᒋᓂᖅᓴᕆᓗᒍ ᐂᑉᐸᖓᓗ ᐅᖓᒋᖏᓐᓂᖅᓴᕆᓗᒍ, ᑖᒃᑯᖕᓇᓐᖓᓪᓗ ᐃᕐᖕᓂᖅᑖᖅᓯᒪᒍᓂ ᑕᒪᖏᖕᓂᑦ, ᐅᖓᒋᓂᖅᓴᒥᓂᓪᓗ ᐅᖓᒋᖏᓐᓂᖅᓴᒥᓂᓪᓗ, ᐊᖓᔪᒃᓯᐅᔪᖅ ᐃᕐᖕᓂᖅᑖᖓ ᓇᒡᓕᒋᖏᓐᓂᖅᓴᒥᓂᑦ ᐃᕐᖕᓂᖅᑖᕆᓯᒪᒃᐸᒍ, 
16ᑕᕝᕙ ᐱᖁᑎᒥᓂᒃ ᐃᕐᖕᓂᕐᖕᒥᓄᑦ ᑭᖑᕐᖑᑎᔭᒃᓴᖏᓐᓂᒃ ᑐᓂᓯᕝᕕᒃᓴᖓ ᐅᓪᓗᖅ ᓇᓪᓕᐅᑎᒃᐸᑦ, ᑕᕝᕙ ᐅᖓᒋᓂᖅᓴᖓᑕ ᐃᕐᖕᓂᖓ ᐱᑎᖔᖅᑕᒃᓴᕆᓐᖏᓛ ᐅᖓᒋᖏᓐᓂᖅᓴᒥ ᐃᕐᖕᓂᖓᑕ ᐱᔭᒃᓴᖏᓐᓂᒃ, ᐃᕐᖕᓂᐊᖑᖄᖅᓯᒪᓂᖓᓄᑦ. 
17ᐊᖓᔪᒃᓯᖅᐹᖁᑎᓂ ᐅᐱᒋᔭᒃᓴᕆᕚ, ᓄᓕᐊᖓᑕ ᐅᖓᒋᓂᖅᓴᖓᑕ ᐃᕐᖕᓂᕆᖏᒃᑲᓗᐊᖅᑎᓪᓗᓂᐅᒃ, ᐱᖁᑎᒥᓕ ᐊᕕᒋᐊᖃᖅᑕᖏᓐᓂᑦ ᒪᕐᕈᐃᖅᓱᓪᓗᐊᖅᑐᓂᒃ ᐃᕐᖕᓂᓂ ᐊᖓᔪᒃᓯᖅ ᑐᓂᓯᕕᒋᔭᒃᓴᕆᕚ, ᑖᓐᓇ ᐱᔪᓐᓇᕐᖕᓂᖓᓂᒃ ᓯᕗᓪᓕᕐᖕᒥᑦ ᐱᓯᒪᖕᒪᑦ; ᐊᖓᔪᒃᓯᐅᓂᖅ ᑖᑦᓱᒪ ᐱᒋᖕᒪᒍ.”
18“ᐊᖑᓪᓕ ᐃᕐᖕᓂᖃᖅᐸᑦ ᐊᖏᕈᓐᓇᖏᑦᑐᒥᒃ ᓈᓚᒍᓐᓇᖏᑦᑐᒥᒡᓗ, ᐃᕐᖕᓂᖅ ᐊᑖᑕᒥᓂᒃ ᐊᓈᓇᒥᓂᒡᓘᓐᓃᑦ ᓈᓚᒍᒪᖃᑦᑕᖏᑉᐸᑦ, ᐋᖅᑭᒋᐊᖅᑕᐅᕙᒃᑲᓗᐊᖅᓗᓂ ᑖᒃᑯᓂᖓ ᓈᓚᒍᒪᖏᑦᐸᑦ, 
19ᑕᕝᕙ ᐊᑖᑕᖓᑕ ᐊᓈᓇᖓᑕᓗ ᐃᒡᓗᒐᓴᖕᒥᖕᓂ ᐊᖓᔪᖅᑳᕆᔭᐅᔪᓄᑦ ᐋᑕᒃᓴᕆᕚ ᐃᒡᓗᒐᓴᒡᔪᐊᑦ ᐃᑎᖅᑕᖅᕕᖓᓄᑦ ᓇᔪᒐᕐᖕᒥᖕᓂ, 
20ᐅᖃᖅᓗᑎᒡᓗ ᐃᒡᓗᒐᓴᖕᓂ ᐊᖓᔪᖅᑳᓄᑦ, ‘ᐃᕐᖕᓂᕗᑦ ᑐᓴᕈᓐᓇᖏᒻᒪᑦ ᐊᑭᕋᖅᑐᖃᑦᑕᖅᓗᓂᓗ, ᐅᕙᑦᑎᓐᓂᒡᓗ ᓈᓚᒍᒪᓇᓂ; ᓂᕆᑐᔫᓪᓗᓂᓗ ᐋᖓᔮᖅᑎᐅᓪᓗᓂᓗ.’ 
21ᑕᕝᕙ ᐊᖑᑎᓕᒫᑦ ᐃᒡᓗᒐᓴᒡᔪᐊᓃᑦᑐᑦ ᒥᓪᓗᖅᓗᒍ ᑐᖁᑕᒃᓴᕆᕚᑦ; ᑍᒫᒃ ᑕᕝᕙ ᐱᐅᖏᑦᑐᓕᓂᖅ ᐲᕋᔭᖅᐸᓯ ᐊᑯᓐᓇᑦᓯᓐᓂᑦ. ᐄᓴᕅᓕᒥᐅᓕᒫᑦ ᖃᓄᐃᑦᑐᖃᕐᖕᓂᕕᓂᖓᓂᒃ ᑐᓴᕋᔭᖅᐳᑦ, ᓯᕘᕋᓕᖅᓗᑎᒡᓗ.”
22“ᐊᖑᓪᓕ ᑐᖁᑕᐅᓯᒪᒃᐸᑦ ᐱᖁᔭᓂᒃ ᒪᓕᖏᓐᓂᖓᓄᑦ ᑐᖁᑕᐅᑦᔪᑎᒃᓴᐅᔪᒧᑦ ᑐᖁᑕᐅᒃᐸᓪᓗ, ᑎᒥᖓᓗ ᓂᕕᖓᑎᒃᑯᑦᓯᐅᒃ ᓇᐹᖅᑐᒥ, 
23ᐅᓐᓄᐊᓕᒫᖅ ᓈᓗᒍ ᑎᒥᖓ ᓂᕕᖓᑎᑕᐅᔪᒃᓴᐅᓐᖏᓚᖅ, ᐅᓪᓗᒥ ᑕᕝᕙᓂᑦᓮᓐᓇᖅ ᐃᓗᕕᖅᑕᐅᔪᒃᓴᐅᕗᖅ, ᓂᕕᖓᔪᖅ ᓇᐹᖅᑐᒥ ᒎᑎᐅᑉ ᓇᕐᕈᓇᖅᓯᓂᕋᕐᖕᒪᒍ; ᓄᓇ ᓇᕐᕈᓇᖅᓯᑎᑕᒃᓴᕆᓐᖏᓚᓯ ᐊᑕᓂᐅᑉ ᒎᑎᑦᓯ ᑐᓂᓯᒪᔭᖓ ᓄᓇᑖᖑᖁᓪᓗᒍ ᐃᓕᑦᓯᓐᓄᑦ.”
