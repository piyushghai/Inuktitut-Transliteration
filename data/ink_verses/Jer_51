1ᐃᒫᒃ ᐊᑕᓂᖅ ᐅᖃᖅᐳᖅ, “ᑕᑯᒋᑦ ᐊᓯᕈᐃᔨᐅᑉ ᐱᔪᓐᓇᕐᖕᓂᖓ ᐊᐅᓚᑦᔭᒃᑎᓐᓂᐊᖅᐸᕋ ᐹᐱᓘᓂᒥᐅᓄᑦ ᓕᐸ ᑲᒤᒥᐅᓪᓗ ᐃᓄᖏᓐᓄᑦ. 
2ᐹᐱᓘᓂᒥᐅᓄᑦ ᑎᑭᑎᑦᓯᔪᒫᖅᐳᖓ ᓴᓃᔭᖅᓗᒍ ᓱᓁᕈᑦᔭᐅᖁᓪᓗᒍ ᓄᓇᖓᑦ, ᐊᓯᕈᖅᑕᐅᕕᒃᓴᖓᑦ ᓇᓪᓕᐅᑎᒃᐸᑦ ᐊᑭᕋᖅᑐᖅᑕᐅᑎᑦᓱᒫᖅᐸᕋ ᓇᑭᑐᐃᓐᓇᖅ. 
3ᐱᑎᒃᓵᖅᑏᑦ ᐱᑎᒃᓯᒥᖕᓂᒃ ᐊᒃᓱᓈᓕᖅᓯᑦᑍᓕᓕᑦ, ᐅᓇᑕᐅᑎᒥᖕᓂᒡᓗ ᐊᓐᓄᕌᖅᑍᓕᓕ, ᐃᓅᓱᒃᑐᖁᑎᖏᑦ ᐊᒥᐊᒃᑯᔭᐅᑦᑍᓕᓕᑦ ᐅᓇᑕᖅᑎᖁᑎᖏᓪᓗ ᓄᖑᑕᐅᓕᑦ. 
4ᑲᐅᓪᑎᐊᒥᐅᑦ ᓄᓇᖓᓂ ᑐᖁᕋᕈᒫᖅᐳᑦ, ᐊᖅᑯᑎᖏᓐᓂ ᐃᑭᓕᖅᑕᐅᔪᒫᖅᐳᑦ. 
5ᐄᓴᕅᓕᒥᐅᑦ ᔫᑕᒥᐅᓪᓗ ᕿᒪᒃᑕᐅᓯᒪᓐᖏᓚᑦ ᒎᑎᒥᖕᓄᑦ ᐊᑕᓂᕐᖕᒧᑦ ᐊᔪᒐᖃᖏᑦᑐᖅᔪᐊᕐᖕᒧᑦ ᓄᓇᖓᑦ ᐸᓯᔭᒃᓴᐅᒐᓗᐊᖅᑎᓪᓗᒍ ᐄᓴᕅᓕᒥᐅᑦ ᐃᑦᔪᕐᖕᓁᓐᓂᖅᐹᖁᑎᖓᑦᑕ ᓵᖓᓂ. 
6ᐹᐱᓘᓂᒥᑦ ᕿᒫᓕᕆᑦᓯ ᐃᓅᔪᒪᒍᑦᓯ, ᐊᔪᖅᑐᓕᓂᖏᓐᓄᑦ ᐊᓯᕈᖅᑕᐅᑦᔪᑎᖃᖅᑍᓕᒋᑦᓯ, ᐊᑕᓂᐅᑉ ᐊᑭᓂᐊᕐᖕᓂᒃᓴᖓ ᓇᓪᓕᐅᑎᖕᒪᑦ, ᐊᑕᓂᐅᑉ ᐊᑭᓂᐊᖅᕕᒋᓂᐊᕐᖕᒪᒋᑦ ᐊᑭᓂᐊᖅᕕᐅᔭᕆᐊᖃᕐᖕᓂᖏᑦ ᒪᓕᒡᓗᒋᑦ. 
7ᐹᐱᓘᓂᒥᐅᑦ ᑏᑐᑎᑎᑐᑦ ᒎᓗᑎᑐᑦ ᑍᒤᓚᐅᖅᐳᑦ ᐊᑕᓂᐅᑉ ᐊᒡᒐᖏᓐᓂ ᓄᓇᖅᔪᐊᕐᖕᒥᐅᓂᒡᓗ ᐋᖓᔮᓕᖅᑎᑦᓯᓚᐅᖅᐳᑦ, ᐃᓅᖃᑎᒌᒡᔪᐊᑦ ᐃᒥᖅᑎᓚᐅᕐᖕᒪᑦᔪᒃ ᕔᓂᖁᑎᒥᖕᓂᑦ ᑐᑭᖃᕈᓐᓃᖅᐳᑦ. 
8ᐹᐱᓘᓂᒥᐅᑦ ᐊᔪᓕᑳᓪᓚᒍᒫᖅᐳᑦ ᐊᓯᕈᖅᑕᐅᓗᑎᒡᓗ, ᕿᐊᑦᔪᑎᒋᓕᖅᓯᐅᒃ! ᐃᑭᖏᓐᓄᑦ ᒥᖑᐊᕈᑎᒃᓴᖅᓯᒋᑦᓯ, ᐋᖅᑭᒐᔭᕐᖕᒪᖔᑦ ᐆᒃᑐᖅᑕᐅᖁᓪᓗᒋᑦ. 
9ᐹᐱᓘᓂᒥᐅᑦ ᐋᖅᑭᒍᓐᓇᕋᔭᓚᐅᖅᑑᒐᓗᐊᑦ ᐋᖅᑭᒃᑕᐅᓐᖏᓚᖅᓕ, ᕿᒪᒡᓗᒍ ᓄᓇᑐᖃᑦᑎᓐᓄᑦ ᐂᓕᖅᑕ, ᐃᖅᑲᖅᑐᖅᑕᐅᓂᒃᓴᖓ ᐊᖏᓗᐊᓕᕐᖕᒪᑦ ᐱᕈᖅᓯᒪᓗᐊᓕᖅᓗᓂᓗ.
10ᐊᑕᓂᐅᑉ ᓮᒻᒪᐅᑎᓯᒪᖕᒪᑎᒍᑦ, ᕾᒋᑦᓯ, ᐅᖃᐅᓯᕆᓚᕗᑦ ᓮᐅᓂᒥ ᐊᑕᓂᐅᑉ ᒎᑎᑦᑕ ᐱᓂᐊᕐᖕᓂᕆᔭᖏᑦ.
11ᖃᖅᔪᓯ ᑮᓐᓇᒃᓴᓕᖅᓯᒋᒃ ᓴᐴᓗᑕᓯᓗ ᑎᒍᓗᒋᑦ! ᐊᑕᓂᐅᑉ ᒥᑏᔅᑯᑦ ᐊᖓᔪᖅᑳᖅᔪᐊᖏᑦ ᐊᐅᓚᑦᔭᒃᑎᒻᒪᒋᑦ ᐹᐱᓘᓂᒥᐅᓂᒃ ᐊᓯᕈᐃᔪᒪᓪᓗᓂ ᐃᓱᒪᒋᔭᖃᕐᖕᒪᑦ, ᐊᑕᓂᖅ ᐊᑭᓂᐊᕈᒫᕐᖕᒪᑦ ᑐᒃᓯᐊᖅᕕᒃᔪᐊᖁᑎᓂ ᐱᑦᔪᑎᒋᓗᓂᐅᒃ. 
12ᐹᐱᓘᓂᒥᐅᑦ ᐊᑭᕋᖅᑐᖅᕕᒋᓕᖅᓯᒋᒃ ᓇᓗᓁᒃᑯᓯᔭᖅᓗᓯᓗ, ᖃᐅᔨᓴᖅᑎᐅᔪᑦ ᐱᔪᓐᓇᖅᓯᑎᒋᐊᒃᑲᓐᓂᖅᓯᐅᒃ, ᐅᓐᓄᐊᖅᓯᐅᖅᑏᓪᓗ ᐅᐸᓗᐃᓗᒋᑦ ᐱᒋᐊᕐᖕᓂᕆᓂᐊᖅᑕᑦᓯᓐᓂᒃ ᐋᖅᑭᒃᓱᐃᓕᕆᑦᓯ ᐊᑕᓂᐅᑉ ᐋᖅᑭᒃᓯᒪᔭᓂ ᑲᔪᓯᑎᓐᓂᐊᕐᖕᒪᒍ ᐹᐱᓘᓂᒥᐅᓄᑦ ᐅᖃᖅᓯᒪᔭᓂ. 
13ᐃᒪᖁᑎᖃᖅᑐᓯ ᐅᓄᖅᑐᓂᒃ, ᓄᓇᖃᖅᑐᓯᓗ ᐊᔪᖅᓴᖏᑦᔪᑎᒃᓴᖃᖅᑐᓂᒃ, ᐊᔪᓕᖅᕕᒃᓴᓯ ᑎᑭᑉᐳᖅ, ᐃᓅᑦᔪᑎᒃᓴᖃᕈᓐᓃᖅᕕᒃᓴᓯ ᓈᕗᖅ. 
14ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᕕᒍᑎᒋᕗᖅ ᐃᒻᒥᓂᒃ, ᐅᓇᑕᖅᑐᒃᓴᓂᒃ ᑕᑕᑕᐅᑎᑦᓱᒫᖅᐸᑦᓯ ᐱᒡᓕᖅᑕᐅᔮᖅᑐᑎᑐᑦ ᐅᓄᖅᑎᒋᔪᓂᒃ, ᕾᒐᓛᕈᒫᖅᐳᓪᓗ ᐃᓕᑦᓯᓐᓂᒃ ᓵᓚᖃᕐᖕᓂᑎᒃ ᐱᑦᔪᑎᒋᓗᒍ.”
15ᐊᑕᓂᐅᑉ ᐱᔪᓐᓇᕐᖕᓂᕐᖕᒥᓄᑦ ᓄᓇ ᓴᓇᓚᐅᖅᐹ;
16ᓂᐱᒥᓄᑦ ᓂᓪᓕᕌᖓᑦ ᓯᓚ ᐃᒃᑑᓕᔮᕈᓐᓇᖅᐳᖅ,
17ᐃᓄᓕᒫᑦ ᑐᑭᓯᒪᓐᖏᓚᑦ ᖃᐅᔨᒪᓇᑎᒡᓗ;
18ᐊᑐᕐᖕᓇᓐᖏᓚᑦ ᒥᑕᐅᑎᒋᔭᒃᓴᓕᐅᑐᐃᓐᓇᖅᐳᑦ,
19ᔧᑰᓪᓕ ᒎᑎᖓ ᑖᒃᑯᑎᑐᓇᖅ ᑍᒤᓐᖏᓚᖅ,
20ᐊᑕᓂᖅ ᐅᖃᖅᐳᖅ,
21ᐊᑐᖅᓗᑎᑦ ᐊᓯᕈᐃᓚᐅᖅᐳᖓ
22ᐊᑐᖅᓗᑎᑦ ᐊᓯᕈᐃᓚᐅᖅᐳᖓ
23ᐊᑐᖅᓗᑎᑦ ᐊᓯᕈᐃᓚᐅᖅᐳᖓ
24ᐊᑕᓂᖅ ᐅᖃᖅᐳᖅ, “ᑕᐅᑐᒃᑎᓪᓗᓯ ᐹᐱᓘᓂ ᐊᑭᓂᐊᓛᖅᐸᕋ ᑕᕝᕙᓂᓗ ᓄᓇᖃᖅᑐᑦ ᑲᐅᓪᑎᐊᒥᐅᑦ, ᐱᐅᖏᑦᑐᓕᓂᕆᓚᐅᖅᑕᖏᓐᓄᑦ ᓮᐅᓂᒥ. 
25ᑕᑯᒋᑦ, ᐊᑭᕋᕆᓕᖅᐸᒋᑦ ᐊᓯᕈᖅᓮᔨᑐᐃᓐᓇᐅᒐᕕᑦ, ᓄᓇᖅᔪᐊᓕᒫᒥ ᐊᓯᕈᐃᔨᐅᒐᕕᑦ, ᐊᑕᓂᖅ ᐅᖃᖅᐳᖅ. ᑕᓖᒃᑲᒃ ᐃᓵᒃᑎᒍᒃᑭᒃ ᐃᓐᓈᕉᑉ ᓯᓇᖅᔪᐊᓂᑦ ᐃᔪᒃᑲᕈᕕᑦ, ᖃᖅᑲᐅᓕᕈᒫᖅᐳᑎᑦ ᐃᑭᓐᓂᑯᑎᑐᑦ ᑍᒤᓕᖅᓗᑎᑦ. 
26ᐃᒡᓗᓕᐅᖅᑐᓄᑦ ᑎᕆᖅᑯᒃᓴᒥᒃ ᐅᔭᕋᒃᓴᖅᑖᖅᕕᐅᓚᐅᖅᓯᒪᒃᔮᓐᖏᓚᑎᑦ, ᑐᓐᖓᕕᒃᓴᐅᓂᐊᖅᑐᒥᒡᓘᓐᓃᑦ ᐅᔭᕋᒃᑖᖅᕕᐅᓂᐊᓐᖏᓚᑎᑦ, ᓱᓁᕈᓯᒪᔪᒫᕋᕕᑦ ᐃᓱᖃᖏᑦᑐᒧᑦ, ᐊᑕᓂᖅ ᐅᖃᖅᐳᖅ.
27ᓄᓇᓕᖕᓂ ᓇᓗᓁᒃᑯᑕᕐᖕᒥᒃ ᓴᖅᑭᑦᑎᓕᕆᑦᓯ, ᖁᖁᐊᕈᑦ ᓂᓪᓕᖅᑎᓕᖅᓯᐅᒃ ᐃᓅᖃᑎᒌᒡᔪᐊᓪᓗ ᐊᑐᐃᓐᓇᕈᖅᑎᓕᖅᓯᐅᒃ ᐅᓇᑕᕆᐊᖁᓪᓗᒋᑦ, ᕾᖁᔨᓕᕆᑦᓯ ᐊᖓᔪᖅᑲᐅᕕᖕᓂᒃ ᐅᑯᓂᖓ; ᐊᕋᕌᑦᒥᐅᓂᒃ, ᒥᓐᓂᒥᐅᓂᒃ, ᐊᔅᑭᓇᔅᒥᐅᓂᒡᓗ, ᑖᒃᑯᐊ ᐊᐅᓚᑦᓯᔨᒋᓂᐊᖅᑕᖏᓐᓂᒃ ᓇᓗᓁᖅᓯᓗᓯ ᕿᒻᒥᖅᔪᐊᒦᑦᑐᓂᒃ ᑎᓕᓯᓕᕆᑦᓯ ᐱᒡᓕᖅᑕᐅᔮᖅᑐᑎᑐᑦ ᐅᓄᖅᑎᒋᔪᓂᒃ. 
28ᐃᓅᖃᑎᒌᒡᔪᐊᑦ ᐅᓇᑕᕆᐊᖅᑐᒃᓴᓕᐊᕆᓗᒋᑦ ᐅᐸᓗᖕᒊᔭᓕᖅᓯᒋᒃ ᐹᐱᓘᓂᒧᑦ, ᒥᑏᔅᒥᐅᑦ ᐊᖓᔪᖅᑳᖅᔪᐊᖏᑦ ᐊᐅᓚᑦᓯᔨᖁᑎᖏᓪᓗ, ᐊᖓᔪᖅᑳᖁᑎᖏᓪᓗ, ᓄᓇᓖᓪᓗ ᑖᒃᑯᓄᖓ ᐊᐅᓚᑕᐅᔪᑦ. 
29ᓄᓇ ᓴᔪᒃᐱᓗᒃᐳᖅ ᐋᓐᓂᕇᓯᖅᑐᑎᑐᑦ, ᐊᑕᓂᐅᑉ ᐹᐱᓘᓂᒥᐅᓄᑦ ᐊᑭᓂᐊᕐᖕᓂᕆᔪᒪᔭᖓ ᓇᓪᓕᐅᑎᖕᒪᑦ, ᐹᐱᓘᓂᒥᐅᑦ ᓄᓇᖓᑦ ᓱᓁᕈᑦᔭᐅᖕᒪᑦ ᓄᓇᖃᖅᕕᐅᔪᓐᓇᕈᓐᓃᖅᐳᖅ ᑭᓇᒃᑯᑐᐃᓐᓇᕐᖕᓄᑦ. 
30ᐹᐱᓘᓂᒥᐅᑦ ᐅᓇᑕᖅᑎᖁᑎᖏᑦ ᓴᐱᓕᖅᐳᑦ, ᐱᔭᐅᑦᑍᓕᕕᖕᒥᓃᒃᑲᓗᐊᖅᓗᑎᒃ, ᑕᖃᓂᕐᖕᒧᑦ ᐊᕐᖕᓇᑎᑐᑦ ᑍᒤᓕᕐᖕᒪᑕ, ᐊᖏᕐᕋᖏᑦ ᐃᑯᐊᓪᓚᒃᑕᐅᖕᒪᑕ, ᐃᑎᖅᑕᖅᕕᖏᑕᓗ ᓴᕕᕋᔭᒃᑕᖏᑦ ᓯᖁᑦᑎᖅᑕᐅᖕᒪᑕ. 
31ᑐᐊᕕᖅᑐᒥᒃ ᑐᓴᖅᑎᑦᓯᔩᑦ ᐅᐃᒍᓕᕇᒡᓗᑎᒃ ᑐᓴᖅᑎᑦᓯᔭᖅᑐᖅᐳᑦ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᓐᓂᒃ ᐃᒡᓗᒐᓴᒡᔪᐊᖁᑎᖏᑕ ᐱᔭᐅᓂᖏᓐᓂᒃ ᐃᓱᐊᓂᑦ ᐃᓱᐊᓄᑦ. 
32ᑰᑦ ᐃᑳᕈᑎᖃᕈᓐᓃᖅᑎᑕᐅᕗᑦ, ᐃᒡᓗᐃᑦ ᐱᔭᐅᑦᔧᖅᓯᒪᔪᑦ ᐃᑯᐊᓪᓚᒃᑕᐅᕗᑦ, ᐅᓇᑕᖅᑏᓪᓗ ᐅᐃᒻᒪᒃᑎᑕᐅᕗᑦ. 
33ᐃᒫᒃ ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐄᓴᕅᓕᒥᐅᑦ ᒎᑎᖓᑦ ᐅᖃᖅᐳᖅ; ᐹᐱᓘᓂᒥᐅᑦ ᐸᓂᖓ ᓂᐊᖂᔭᒃᓴᓂᒃ ᓴᓃᔧᕕᒃᑎᑐᑦ ᑍᒤᑉᐳᖅ, ᑐᓪᓕᕋᖅᑕᐅᓚᐅᖅᓗᓂ ᑲᑎᖅᓱᐃᕕᒃᓴᖓ ᓇᓪᓕᐅᑎᔪᒫᕆᕗᖅ.”
34ᓂᐱᑯᓁᓴᐅᑉ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑦᑕ
35ᓮᐅᓂᒥᐅᑦ ᐅᖃᖅᓕᑦ,
36ᑍᒤᒻᒪᑦ, ᐃᒫᒃ ᐊᑕᓂᖅ ᐅᖃᖅᐳᖅ, “ᑕᑯᒋᑦ, ᓴᐳᑎᓂᐊᖅᐸᑦᓯ ᓯᕐᖕᓈᖅᓗᖓ ᐊᑭᒋᐊᕈᑎᓂᐊᖅᐸᑦᓯ; ᑕᕆᐅᖁᑎᖏᑦ ᐃᒤᕈᑎᑎᓐᓂᐊᖅᐸᒃᑲ, ᓄᓇᒥᓪᓗ ᑰᒃᑐᖁᑎᖏᑦ ᓴᓗᐊᖅᑎᓪᓗᒋᑦ. 
37ᐹᐱᓘᓂᒥᐅᑦ ᖃᑦᑎᒃᓯᓯᒪᓕᕈᒫᖅᐳᑦ ᓄᓇᓕᕕᓂᑐᐃᓐᓇᐅᓕᕈᑎᒃ, ᑎᕆᒐᓂᐊᖓᔪᓄᑦ ᐃᓂᐅᓕᕐᖕᓂᐊᖅᐳᖅ ᑕᑯᒥᓁᑦᑐᖅᔪᐊᖑᔪᒫᖅᐳᖅ, ᐃᓄᖃᖏᓪᓗᓂᓗ. 
38ᐃᓄᖏᑦ ᓛᔭᑎᑐᑦ ᓂᓪᓕᐊᕗᑦ, ᓛᔮᕋᖅᑎᑐᓪᓗ ᖃᓕᖑᐊᖅᓗᑎᒃ. 
39ᐆᒻᒪᕆᒃᓴᕐᖕᓂᖏᓐᓂ ᓂᕆᕕᒃᔪᐊᖅᑎᑦᓱᒪᕙᒃᑲ, ᐋᖓᔮᓕᖅᑎᓪᓗᒋᓪᓗ, ᐃᒡᓚᒪᔭᖁᓪᓗᒋᑦ ᑍᒤᑦᑑᓕᖅᓗᑎᒃ ᓯᓂᓕᕈᑎᒃ ᐃᖅᑯᒻᒪᓐᖏᓮᓐᓇᖁᓪᓗᖏᑦ, ᐊᑕᓂᖅ ᐅᖃᖅᐳᖅ. 
40ᑐᖁᑕᐅᑎᑦᓱᒫᖅᐸᒃᑲ ᓄᕐᕋᐅᔭᑎᑐᑦ, ᑐᖁᑕᐅᔭᖅᑐᖅᑎᓪᓗᒋᓪᓗ ᓰᐱᑎᑐᑦ ᐊᖑᓴᓪᓗᖅᑎᑐᑦ ᒎᑦᓯᑎᑐᓪᓗ.”
41ᐊᑕᓂᖅ ᐅᖃᖅᐳᖅ, “ᓯᓵᒃ ᐹᐱᓘᓂ ᓵᓚᒋᔭᐅᓗᓂ ᐱᔭᐅᔪᒫᖅᐳᖅ, ᓄᓇᖅᔪᐊᕐᖕᒥᐅᓄᑦ ᓂᖅᑐᖅᑕᐅᓂᖅᐹᖑᕙᒃᑐᖅ ᑕᑯᒥᓁᑦᑐᖅᔪᐊᖑᓕᕈᒫᖅᐳᖅ ᐃᓅᖃᑎᒌᒡᔪᐊᓄᑦ ᑕᑯᔭᐅᓗᑎᒃ. 
42ᑕᕆᐅᑉ ᐅᓕᑎᓐᓂᖓᓄᑦ ᐹᐱᓘᓂᒥᐅᑦ ᑎᑭᑕᐅᔪᒫᖅᐳᑦ, ᐃᖏᐅᓕᒡᔪᐊᖏᓐᓄᓪᓗ ᐅᓕᒃᑕᐅᔪᒫᖅᐳᖅ. 
43ᓄᓇᓕᖁᑎᖏᑦ ᓱᓁᕈᑎᔪᒫᖅᐳᑦ, ᐸᓂᖅᓗᑎᒃ ᓯᐅᕋᖅᔪᐊᑎᑐᑦ ᑍᒤᓕᖅᓗᑎᒃ ᓄᓇᖃᖅᕕᐅᔪᓐᓃᖅᓗᑎᒡᓗ, ᐃᖏᕐᕋᔪᓄᓪᓗ ᐊᖅᑯᑎᐅᔪᓐᓃᖅᓗᑎᒃ. 
44ᐹᐱᓘᓂᒥᐅᑦ ᒎᑎᒋᔭᖓᑦ ᐱᐊᓪ ᓱᒋᐊᕈᒫᖅᐸᕋ, ᒥᕆᐊᖅᑎᓪᓗᒍᓗ ᐄᔭᕕᓂᖏᓐᓂᒃ, ᐃᓅᖃᑎᒌᒡᔪᐊᓄᑦ ᐅᐸᒃᑕᐅᕙᒍᓐᓃᕈᒫᖅᐳᖅ.
45ᐃᓄᖁᑎᒃᑲ ᑕᕝᕙᓐᖓᑦ ᐊᓂᓕᕆᑦᓯ! ᐅᓪᓚᒃᓯᓕᕆᑦᓯ ᐃᓅᔪᒪᒍᑦᓯ! ᕿᒫᓗᓯ ᐊᑕᓂᐅᑉ ᓂᓐᖓᖕᓂᖅᔪᐊᖓᓂᑦ. 
46ᑲᑉᐱᐊᓱᖕᓂᐊᕋᓯ ᓯᕘᕋᓇᓯᓗ, ᐅᖃᐅᓯᐅᕈᓘᔭᖅᑐᓂᒃ ᑐᓴᓕᕋᓗᐊᕈᑦᓯ ᐊᕐᕌᒍᑕᒫᑦ ᐅᖃᐅᓯᐅᕈᓘᔭᖅᑐᑦ ᐅᖃᐅᓯᐅᖃᑦᑕᕐᖕᒪᑕ ᑲᑉᐱᐊᓇᖅᑐᖃᕐᖕᓂᕅᔪᑦ ᓄᓇᒥ, ᐊᖓᔪᖅᑳᖑᔪᓪᓗ ᐊᖓᔪᖅᑳᖑᖃᑎᒥᖕᓄᑦ ᐊᑭᕋᖅᑐᕐᖕᓂᕋᖅᑕᐅᔪᑦ. 
47ᑍᒤᒻᒪᑦ, ᑕᑯᒋᑦ, ᐅᓪᓗᐃᑦ ᓇᓪᓕᐅᑎᔪᒫᖅᐳᑦ ᐹᐱᓘᓂᒥᐅᑦ ᒎᑎᖏᓐᓂᒃ ᓱᒋᐊᖅᓯᔪᒫᕐᖕᓂᕋ, ᓄᓇᓕᒫᖓᑦ ᐱᐅᔪᓐᓃᖅᑎᑦᓱᒫᖅᐸᕋ, ᑐᖁᕋᖅᑕᐅᓂᑯᐃᑦ ᓄᓇᖓᓐᓂ ᓇᓂᑐᐃᓐᓈᕈᒫᖅᐳᑦ. 
48ᕿᓚᖕᒥᓗ ᓄᓇᒥᓗ ᓯᕆᑦᔪᑕᐅᔪᒫᖅᐳᖅ ᐹᐱᓘᓂ, ᐅᓐᓄᐊᓪᓗᐊᑉ ᓇᓛᓂᑦ ᐊᓯᕈᐃᔪᒃᓴᑦ ᑎᑭᑦᓱᒫᕐᖕᒪᑕ, ᐊᑕᓂᖅ ᐅᖃᖅᐳᖅ. 
49ᐄᓴᕅᓕᒥᐅᓂ ᑐᖁᕋᖅᑕᐅᖃᑦᑕᖅᓯᒪᔪᑦ ᐱᓪᓗᒋᑦ ᐹᐱᓘᓂᒥᐅᑦ ᑲᑕᒍᑎᒋᔪᒫᖅᐰᑦ, ᑍᒫᒃᑕᐅᖅ ᓄᓇᖃᖅᑐᑦ ᐅᓄᖅᑐᑦ ᑲᑕᖃᑦᑕᖅᓯᒪᖕᒪᑕ ᐹᐱᓘᓂᒥᐅᑦ ᑐᖁᕅᖃᑦᑕᖅᓯᒪᓂᖏᓐᓄᑦ.”
50“ᐅᓇᑕᖅᑐᓂ ᑐᖁᑕᐅᓐᓂᖏᒃᑯᑦᓯ ᐊᐅᓪᓚᑲᐅᑎᒋᔪᒃᓴᐅᕗᓯ ᓄᖅᑲᖓᑐᐃᓐᓇᖏᓪᓗᓯ! ᐊᑕᓂᖅ ᐃᖅᑲᖅᓯᐅᒃ ᐅᖓᓯᒃᑐᒦᓐᓂᑦᓯᓐᓄᑦ, ᔪᕉᓴᓚᒻᓗ ᐃᓱᒪᒋᓯᐅᒃ. 
51ᑲᓐᖑᓇᖅᑐᒥᒃ ᐊᑐᖅᑎᑕᐅᒐᑦᑕ, ᒥᑕᐅᑎᒋᔭᐅᓯᒪᓂᑦᑎᓐᓄᑦ ᑲᓐᖑᓱᓕᖅᐳᒍᑦ, ᐃᓅᖃᑎᒋᓚᐅᖅᓯᒪᓐᖏᑕᑦᑎᓐᓄᑦ ᑐᒃᓯᐊᖅᕕᒡᔪᐊᖅ ᐊᑕᓂᐅᑉ ᐃᑦᔪᕐᖕᓁᑦᑐᖁᑎᖓ ᐃᓵᖅᑕᐅᓯᒪᖕᒪᑦ. 
52ᑍᒤᒻᒪᑦ, ᑕᑯᒋᑦ, ᐅᓪᓗᐃᑦ ᑎᑭᑦᓱᒫᖅᐳᑦ, ᐊᑕᓂᖅ ᐅᖃᖅᐳᖅ, ᒎᑎᒋᔭᖏᑦ ᓱᒋᐊᕈᒫᕋᒃᑭᑦ, ᓄᓇᖏᓐᓂᓗ ᓇᓂᑐᐃᓐᓇᖅ ᓂᐹᔪᖃᕈᒫᖅᐳᖅ ᐃᑭᓕᖅᑕᐅᓂᑯᓂᒃ. 
53ᐹᐱᓘᓂᒥᐅᑦ ᕿᓚᖕᒧᑦ ᑎᑭᐅᓯᒪᔪᓐᓇᕋᓗᐊᖅᐸᑕ, ᐱᔭᐅᑦᔧᖅᓯᒪᓂᖓᓄᑦ ᐅᓇᖕᒥᓇᖏᒃᑲᓗᐊᖅᐸᑕ, ᐊᓯᕈᐃᔪᒃᓴᓂᒃ ᑎᑭᕝᕕᐅᑎᑦᓱᒫᖅᐸᒃᑲ, ᐊᑕᓂᖅ ᐅᖃᖅᐳᖅ.”
54“ᓈᓚᒋᑦᓯ, ᕿᐊᔪᑦ ᑐᓴᖅᓴᐅᕗᑦ ᐹᐱᓘᓂᒥᑦ,
55ᐊᑕᓂᐅᑉ ᐹᐱᓘᓂᒥᐅᑦ ᐊᓯᕈᕈᒫᖅᐰᑦ,
56ᐹᐱᓘᓂᒥᐅᑦ ᑎᑭᑕᐅᓂᐊᕐᖕᒪᑕ ᐊᓯᕈᐃᔨᒧᑦ
57ᐊᖓᔪᖅᑳᖁᑎᖏᑦ ᓯᓚᑐᔪᖁᑎᖏᓪᓗ ᐋᖓᔮᓕᖅᑎᓐᓂᐊᖅᐸᒃᑲ,
58ᐃᒫᒃ ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ,
59ᐅᑯᐊ ᐅᖃᐅᓰᑦ ᔨᕆᒤᐊᐅᑉ ᑐᓂᑦᔪᑎᒋᓚᐅᖅᐰᑦ ᐅᓇᑕᖅᑏᑦ ᐊᖓᔪᖅᑳᖓᓐᓄᑦ ᓯᕅᐊᒧᑦ ᓂᕅᐊᐅᑉ ᐃᕐᖕᓂᖓᓄᑦ, ᒪᕼᐊᓮᐊᐅᑉ ᐃᕐᖑᑕᖓᓄᑦ, ᐹᐱᓘᓂᒧᐊᓕᖅᑎᓪᓗᒍ ᔫᑕᒥᐅᑦ ᐊᖓᔪᖅᑳᖅᔪᐊᖓᓐᓂᒃ ᔨᑎᑬᐊᒥᒃ ᐱᖃᑎᖃᖅᓗᓂ ᐊᐅᓚᑦᓯᓂᖏᑕ ᐊᕐᕌᒍᐃᑦ ᓯᑕᒪᒋᓕᖅᑕᖓᓐᓂ, ᓯᕅᐊ ᐅᓇᑕᖅᑏᑦ ᐊᖓᔪᖅᑳᕆᓚᐅᖅᐹᑦ. 
60ᔨᕆᒤᐊᐅᑉ ᑎᑎᕋᓚᐅᖅᑕᖏᓐᓂᑦ ᐊᒡᓚᑎᒍᑦ ᐃᒧᑦᑕᖅᑐᑎᒍᑦ, ᐹᐱᓘᓂᒥᐅᓄᑦ ᑎᑭᐅᑎᔪᒫᖅᑐᓂᒃ ᐹᐱᓘᓂᒥᐅᓪᓗ ᐊᑐᕈᒫᖅᑕᖏᓐᓂᒃ ᐅᖃᐅᓯᖃᖅᑐᓂᒃ. 
61ᔨᕆᒤᐊ ᓯᕅᐊᒧᑦ ᐅᖃᖅᐳᖅ, “ᐹᐱᓘᓂᒧᑦ ᑎᑭᒃᑯᕕᑦ, ᑖᒃᑯᐊ ᐅᖃᓕᒫᕈᒫᖅᐸᑎᑦ ᓂᐱᖃᑦᓯᐊᖅᓗᑎᑦ ᐃᓄᖕᓄᑦ. 
62ᐅᖃᖅᓗᑎᓪᓗ, ‘ᐊᑕᓃᖅ, ᐅᖃᓚᐅᕋᕕᑦ ᑖᒃᑯᐊ ᓄᓇᓖᑦ ᐊᓯᕈᕈᒫᕐᖕᓂᕋᖅᓗᒋᑦ ᓇᔪᒐᒃᓴᐅᔪᓐᓃᖁᓪᓗᒋᑦ ᐆᒪᔪᓄᑦ ᐃᓄᖕᓄᓪᓗ, ᓱᓇᖃᕈᓐᓁᕈᒫᕐᖕᒪᑦ ᐃᓱᖃᖏᑦᑐᒧᑦ.’ 
63ᐊᒡᓔᑦ ᐅᑯᐊ ᐅᖃᓕᒫᕇᕈᕕᒋᑦ ᐅᔭᖅᑲᒥᒃ ᕿᓚᒃᓯᕕᒋᓗᒋᑦ ᑰᑉ ᐃᕗᕅᑎᐅᑉ ᕿᑎᖓᓄᑦ ᐃᒋᑦᓱᒫᖅᐸᑎᑦ. 
64ᐅᖃᖅᓗᑎᓪᓗ, ‘ᐹᐱᓘᓂᑦᑕᐅᖅ ᑍᒫᒃ ᑭᕕᑎᑦᓱᒫᖅᐸᕋ ᒪᑭᒃᑲᓐᓂᕈᓐᓁᖅᓗᓂᓗ ᑲᑉᐱᐊᓇᖅᑐᓄᑦ ᑎᑭᕝᕕᐅᑎᑦᓱᒫᕋᒃᑯ, ᐃᓄᖏᓪᓗ ᑲᑕᒍᒫᖅᐳᑦ.’”
