1ᐋᑕᒥᐅᓪᓗ ᓄᓕᐊᓂ ᐄᕕ ᐱᖃᑎᒋᖕᒪᒍ, ᑕᕝᕙ ᕿᑐᕐᖓᒃᓴᖅᑖᖅᐳᖅ, ᐃᕐᖕᓂᖅᑖᖅᓗᓂᓗ ᑬᓂᒥᒃ, ᐅᖃᖅᓗᓂ, “ᕿᑐᕐᖓᖅᑖᖅᐳᖓ ᐊᖑᒻᒥᒃ ᐊᑕᓂᐅᑉ ᐃᑲᔪᕐᖕᓂᖓᓄᑦ.” 
2ᑭᖑᓂᖓᒍᑦ ᐃᕐᖕᓂᖅᑖᕆᕗᖅ ᓄᑲᖓᓂᒃ ᐂᐱᓕᒥᒃ, ᐂᐱᓕᓗ ᓰᐱᓕᕆᔨᐅᓕᓚᐅᖅᐳᖅ, ᑬᓂᓕ ᐱᕈᖅᓰᕕᓕᕆᔨᐅᓪᓗᓂ. 
3ᑕᒪᑐᒪ ᑭᖑᓂᑐᖃᕆᓕᖅᑕᖓᒍᑦ ᑬᓂ ᓄᓇᒥᑦ ᐱᕈᖅᑐᓂᒃ ᐊᑕᓂᕐᖕᒧᑦ ᑐᓂᕐᕈᓯᖅᐳᖅ. 
4ᐂᐱᓕᓕ ᓰᐱᖁᑎᒥ ᕿᑐᕐᖓᖅᑖᕆᐅᕈᑎᖏᓐᓂᒃ ᖁᐃᓂᓂᖏᓐᓂᒡᓗ ᑐᓂᕐᕈᓯᖅᐳᖅ, ᐊᑕᓂᐅᓪᓗ ᐂᐱᓕ ᖁᕕᐊᒋᕚ ᑐᓂᕐᕈᑎᖏᓪᓗ. 
5ᑬᓂᐅᓪᓕ ᑐᓂᕐᕈᑎᒋᔭᖓ ᓈᒻᒪᒋᓐᖏᓛ, ᑬᓂᓗ ᓂᓐᖓᕕᒡᔪᐊᖅᐳᖅ, ᑮᓇᖅᓗᓕᖅᓗᓂᓗ. 
6ᐊᑕᓂᐅᓪᓕ ᑬᓂ ᐅᖃᐅᑎᕚ, “ᓱᖕᒪᑦ ᓂᓐᖓᐅᒪᕖᑦ, ᑮᓇᖅᓕᖅᓯᒪᓪᓗᑎᓪᓘ? 
7ᐊᑲᐅᔪᒥᒃ ᐱᓐᓂᕈᕕᑦ, ᐃᓚᓕᐅᖅᑕᐅᒐᔭᓐᖏᓚᑏᑦ? ᓈᒻᒪᖏᑦᑐᒥᒡᓕ ᐱᒍᕕᑦ, ᐊᔪᖅᑐᓕᓂᐅᑉ ᐅᑕᖅᑭᕚᑎᑦ ᐃᑎᖅᑕᖅᕕᖕᒥ; ᐃᓕᖕᓂᒡᓗ ᐱᔪᒪᓪᓗᓂ, ᐃᕝᕕᓪᓕ ᓵᓚᒋᔭᕆᐊᖃᖅᐸᑦ.”
8ᑬᓂᐅᓪᓕ ᓄᑲᓂ ᐂᐱᓕ ᐅᖃᐅᑎᕚ, “ᐊᕗᖓ ᓇᑎᕐᖕᓇᒧᑦ ᐂᓚᐅᖅᓗᒃ.” ᓇᑎᕐᖕᓇᒦᓕᖅᓗᑎᒡᓗ ᑬᓂᐅᑉ ᓄᒃᑲᓂ ᐂᐱᓕ ᓵᓪᓗᒍ ᑐᖁᑉᐹ.
9ᑕᕝᕙ ᐊᑕᓂᐅᑉ ᑬᓂ ᐊᐱᕆᓕᖅᐹ, “ᓇᐅᒡᓕ ᓄᑬᑦ ᐂᐱᓕ?”
10ᐊᑕᓂᖅᓗ ᐅᖃᖅᐳᖅ, “ᖃᓄᐃᓕᐅᕐᖕᓂᖅᐲᑦ? ᓄᑲᖅᐱᑦ ᐊᐅᖓ ᐅᕙᓐᓄᑦ ᓂᓪᓕᐊᖕᒪᑦ ᓄᓇᒥᑦ. 
11ᓇᕐᕈᓇᖅᓯᑎᑕᐅᕗᑎᑦ ᓄᓇᒥᑦ, ᐂᑦᑕᖅᓗᓂ ᐄᓯᖕᒪᑦ ᓄᑲᖅᐱᑦ ᐊᐅᖓᓂᒃ ᐊᒡᒐᐱᑦ ᑍᒤᑎᑕᖓᓄᑦ. 
12ᐱᕈᖅᓯᐊᒃᓴᓂᒃ ᐱᕈᖅᑎᑦᓯᓇᓱᒃᑲᓗᐊᕈᕕᑦ, ᓄᓇᐅᑉ ᐱᕈᖅᑎᑦᓯᔪᓐᓇᕐᖕᓂᓕᒫᖓ ᐃᓚᑰᖃᑦᑕᕐᖕᓂᐊᓕᖅᐳᖅ; ᕿᒫᖏᓐᓇᐅᔭᖅᓗᑎᑦ ᐃᓂᓪᓚᔪᐃᑦᑑᓂᐊᓕᖅᐳᑎᑦ ᓄᓇᖅᔪᐊᒥ.”
13ᑬᓂᓗ ᐊᑕᓂᕐᖕᒧᑦ ᐅᖃᖅᐳᖅ, “ᓱᒋᐊᖅᑕᐅᓂᕋ ᑕᒪᓐᓇ ᐊᑐᕈᓐᓇᖅᑕᒪ ᐅᖓᑖᓃᑉᐳᖅ. 
14ᑕᑯᒋᑦ, ᐅᓪᓗᒥ ᓄᓇᒥᒃ ᕿᒤᑎᑉᐸᕐᖕᒪ; ᑮᓇᕐᖕᓂᓪᓗ ᐃᔨᖅᑕᐅᓯᒪᓂᐊᓕᖅᓗᖓ; ᕿᒫᖏᓐᓇᐅᔭᖅᓗᖓ ᐃᓂᓪᓚᔪᐃᑦᑑᓂᐊᓕᖅᐳᖓ ᓄᓇᖅᔪᐊᒥ, ᓇᓪᓕᐊᓐᓄᓪᓗ ᑕᑯᔭᐅᒍᒪ ᑐᖁᑕᐅᔪᒃᓴᐅᓕᖅᐳᖓ.”
15ᐊᑕᓂᐅᓪᓕ ᑭᐅᕚ, “ᑍᒫᖑᓐᖏᓚᖅ! ᓇᓪᓕᐊᑦ ᑬᓂᒥᒃ ᑐᖁᑦᓯᔪᖅ, 7-ᐃᖅᑐᓪᓗᐊᖅᑐᒥᒃ ᐊᑭᔭᐅᔭᕆᐊᖃᖅᐳᖅ.” ᐊᑕᓂᐅᓪᓗ ᑬᓂ ᓇᓗᓁᒃᑯᓯᖅᐹ, ᓇᓪᓕᐊᑦ ᑬᓂᒥᒃ ᑲᑎᓯᔪᖅ ᑐᖁᑦᓯᖁᓇᒍ ᑖᑦᓱᒥᖓ. 
16ᑬᓂᓗ ᐊᑕᓂᐅᑉ ᓇᔪᕐᖕᓂᖓᓂᑦ ᕿᒪᕉᑎᕗᖅ, ᓄᓇᑖᖅᓗᓂᓗ ᐊᑎᖃᖅᑐᒥᒃ ᓈᑦ, ᐄᑕᓂᐅᑉ ᖃᐅᓕᖅᕕᐊᑕ ᓇᓛᓃᑦᑐᒥᒃ.
17ᑬᓂᐅᑉ ᓄᓕᐊᓂ ᐱᖃᑎᒋᒐᒥᐅᒃ, ᕿᑐᕐᖓᒃᓴᖃᓕᖅᐳᖅ ᐃᕐᖕᓂᓪᓗᓂᓗ ᐃᓅᑭᒥᒃ; ᐃᒡᓗᒐᓴᒡᔪᐊᓕᐅᖅᐳᖅᓗ ᐊᑎᖃᖅᑎᓪᓗᓂᒋᑦ ᐃᕐᖕᓂᖓᑕ ᐊᑎᖓᓂᒃ, ᐃᓅᑭᒥᒃ. 
18ᐃᓅᑭᓗ ᐃᕐᖕᓂᖅᑖᖅᐳᖅ ᐃᕌᑎᒥᒃ; ᐃᕌᑦ ᐊᑖᑕᒋᔭᐅᓚᐅᖅᐳᖅ ᒥᕼᐅᔧᓪᒧᑦ, ᒥᕼᐅᔧᓗ ᐊᑖᑕᒋᔭᐅᓚᐅᖅᐳᖅ ᒥᑐᓮᓪᒧᑦ, ᑖᓐᓇᓗ ᐊᑖᑕᒋᔭᐅᓚᐅᖅᐳᖅ ᓔᒥᑭᒧᑦ. 
19ᓔᒥᑭᓕ ᓄᓕᐊᖃᓚᐅᖅᐳᖅ ᒪᕐᕉᖕᓂᒃ; ᐂᑉᐸᖓ ᐊᑎᖃᖅᓗᓂ ᐋᑕᒥᒃ, ᐂᑉᐸᖓᓗ ᐊᑎᖃᖅᓗᓂ ᔨᓚᒥᒃ. 
20ᐋᑕᓗ ᐃᕐᖕᓂᖅᑖᖅᐳᖅ ᔭᐸᐅᓪᒥᒃ; ᑖᓐᓇᓗ ᓯᕗᓕᕆᔭᐅᕗᖅ ᑐᐱᕐᖕᓂ ᐊᖏᕐᕋᖃᖅᑐᓄᑦ ᓂᖅᔪᑎᓂᒃ ᐱᕈᖅᓮᔪᓂᒃ. 
21ᑖᑦᓱᒪᓗ ᓄᑲᖓ ᐊᑎᖃᖅᐳᖅ ᔪᐸᐅᓪᒥᒃ; ᑖᓐᓇᓗ ᓯᕗᓕᕆᔭᐅᕗᖅ ᑕᒤᓐᓄᑦ ᓂᓪᓕᐊᔫᓕᒫᓂᒃ ᐊᑐᓲᓄᑦ ᑯᑭᑦᑕᐸᐅᑎᐅᔮᖅᑐᓄᓪᓗ ᕼᐊᕐᐱᓄᑦ ᐱᓐᖑᐊᖅᐸᒃᑐᓄᑦ ᓱᐴᒐᓄᓪᓗ. 
22ᔨᓚᓗ ᐃᕐᖕᓂᖅᑖᖅᐳᖅ ᑐᐸᓪ-ᑬᓂᒥᒃ; ᑖᓐᓇᓗ ᓴᓇᕐᕈᑎᓕᐅᓚᐅᖅᐳᖅ ᖃᓄᐃᑦᑐᑐᐃᓐᓇᕐᖕᓂᒃ ᑲᓐᓄᔭᓂᒃ ᓴᕕᕋᔭᖕᓂᒡᓗ. ᑐᐸᓪ-ᑬᓐᓗ ᓇᔭᖓ ᐊᑎᖃᖅᐳᖅ ᓈᒪᒥᒃ.
23ᓔᒥᑭᓗ ᓄᓕᐊᒥᓄᑦ ᒪᕐᕉᖕᓄᑦ ᐅᖃᖅᐳᖅ:
24ᑬᓂᒥᒃ ᑐᖁᑦᓯᔪᕕᓂᖅ 7-ᐃᖅᑐᓪᓗᐊᖅᑐᒥᒃ ᐊᑭᔭᐅᔭᕆᐊᖃᖅᐸᑦ,
25ᐋᑕᒥᐅᑉ ᓄᓕᐊᓂ ᐱᖃᑎᒋᒃᑲᓐᓂᕐᖕᒪᒍ, ᓄᓕᐊᖓ ᐃᕐᖕᓂᖅᑖᓚᐅᖅᐳᖅ ᐋᑕᒥᐅᑉ ᐊᑎᖃᖅᑎᑉᐹ ᓰᑎᒥᒃ, ᐄᕕ ᐅᖃᓚᐅᕐᖕᒪᑦ, “ᒎᑎᐅᑉ ᐃᕐᖕᓂᕐᖕᒥᒃ ᑐᓂᓯᕕᒋᕚᖓ ᐂᐱᓕ ᐃᓇᖏᖅᓗᒍ, ᑬᓂᐅᑉ ᑐᖁᓚᐅᕐᖕᒪᒍ.”+ 
26ᓰᑎᓗ ᐃᕐᖕᓂᖅᑖᓚᐅᕆᕗᖅ, ᐊᑎᖃᖅᑎᓪᓗᒍᓗ ᐃᓅᓯᒥᒃ. ᑍᑦᓱᒪᓂᐅᑎᓪᓗᒍ ᐃᓄᐃᑦ ᐊᑕᓂᕐᖕᒧᑦ ᑐᒃᓯᐊᖃᑦᑕᓕᓚᐅᖅᐳᑦ ᐊᑎᖓ ᑍᓪᓗᒍ.
