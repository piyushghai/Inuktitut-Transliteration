1ᑕᕝᕙ ᓲᓗᒨᓂ ᐅᖃᖅᐳᖅ:
2ᐃᒡᓗᓕᐅᓚᐅᖅᐸᒋᑦ ᐱᐅᔪᒻᒪᕆᐊᓗᖕᒥᒃ,
3ᑕᕝᕙ ᐊᖓᔪᖅᑳᖅᔪᐊᑉ ᐄᓴᕅᓕᒥᐅᓕᒫᑦ ᑲᑎᒪᔪᑦ ᓵᓪᓗᒋᑦ, ᓮᒻᒪᖅᑎᑉᐰᑦ ᐄᓴᕅᓕᒥᐅᑦ, ᑲᑎᒪᔪᓕᒫᑦ ᓇᖏᖅᑎᓪᓗᒋᑦ. 
4ᐅᖃᖅᓗᓂᓗ: “ᐊᑕᓂᖅ ᓂᖅᑐᖅᑕᐅᓕ, ᐄᓴᕅᓕᒥᐅᑦ ᒎᑎᖓᑦ, ᓇᓚᐅᑦᓯᑎᑦᓯᔪᖅ ᐱᓇᓱᐊᕐᖕᓂᒥᒍᑦ ᐊᖏᕈᑎᒋᓪᓗᒍ ᐅᖃᓚᐅᖅᑕᒥᓂᒃ ᐊᑖᑕᓐᓄᑦ ᑍᕕᑎᒧᑦ, ᐅᖃᖅᓗᓂ, 
5‘ᐅᓪᓗᒥᑦ ᑍᑲᓐᖓᓂᑦ ᐃᓄᖁᑎᒃᑲ ᐊᐅᓪᓚᖅᑎᓐᓇᒃᑭᑦ ᐃᑦᔨᑉᑎᒥᑦ, ᓂᕈᐊᓚᐅᓐᖏᓚᖓ ᐃᒡᓗᒐᓴᖕᓂᒃ ᐄᓴᕅᓕᒥᐅᑉ ᐊᓯᖏᓐᓂᒃ ᐃᒡᓗᓕᐅᖁᔨᓪᓗᖓ, ᐊᑎᓐᓂ ᐅᕙᓐᓄᑦ ᑐᒃᓯᐊᖅᕕᐅᖃᑦᑕᕐᖕᓂᐊᖅᑐᒥᒃ, ᐃᓄᖕᒥᒡᓗ ᓂᕈᐊᓚᐅᓐᖏᓚᖓ ᐃᓄᖁᑎᓐᓄᑦ ᐄᓴᕅᓕᒥᐅᓄᑦ ᐊᖓᔪᖅᑳᖑᓂᐊᖅᑐᒥᒃ, 
6ᔪᕉᓴᓚᒻᓕ ᓂᕈᐊᓚᐅᖅᐸᕋ ᐊᑎᕋ ᑕᕝᕙᓃᑦᓮᓐᓇᖁᓪᓗᒍ ᑍᕕᑎᓗ ᓂᕈᐊᓚᐅᖅᐸᕋ ᐃᓄᖁᑎᓐᓄᑦ ᐄᓴᕅᓕᒥᐅᓄᑦ ᐊᖓᔪᖅᑳᖑᖁᓪᓗᒍ.’
7ᐊᑖᑕᒐ ᑍᕕᑎ ᐆᒻᒪᒥᐅᑕᖃᓚᐅᖅᐳᖅ ᐃᒡᓗᓕᐅᕈᒪᓪᓗᓂ ᐊᑕᓂᐅᑉ ᐊᑎᖓᓄᑦ, ᐄᓴᕅᓕᒥᐅᑦ ᒎᑎᖓᓄᑦ. 
8ᐊᑕᓂᖅᓕ ᐅᖃᓚᐅᖅᐳᖅ ᐊᑖᑕᓐᓄᑦ, ‘ᐆᒻᒪᒥᐅᑕᖃᕋᕕᑦ ᐃᒡᓗᓕᐅᕈᒪᓪᓗᑎᑦ ᐊᑎᓐᓄᑦ, ᑕᒪᑐᒥᖓ ᐃᓱᒪᑦᓯᐊᓚᐅᖅᐳᑎᑦ ᐆᒻᒪᑎᖕᓂ, 
9ᑭᓯᐊᓂᓕ ᐃᒡᓗᓕᐅᖅᑐᒃᓴᐅᓐᖏᓚᑎᑦ, ᐃᕐᖕᓃᓪᓕ ᐃᓕᖕᓂᓐᖔᖅᓗᓂ ᐃᓅᔪᒫᖅᑐᖅ ᑖᓐᓇ ᐃᒡᓗᓕᐅᕈᒫᖅᐳᖅ ᐊᑎᓐᓄᑦ.’
10ᒫᓐᓇ ᐊᑕᓂᐅᑉ ᐊᖏᕈᑎᒋᓚᐅᖅᑕᓂ ᓇᓚᐅᑦᓯᑎᑉᐹ; ᐅᕙᖓ ᐊᑖᑕᒐ ᑍᕕᑎ ᐃᓇᖏᓚᐅᕋᒃᑯ, ᐃᒃᓯᕙᓕᖅᓗᖓᓗ ᐄᓴᕅᓕᒥᐅᑦ ᐃᒃᓯᕙᐅᑕᖅᔪᐊᖓᓂ, ᐊᑕᓂᐅᑉ ᐊᖏᕈᑎᒋᓯᒪᔭᖓᓂ, ᐃᒡᓗᓕᐅᓚᐅᖅᐳᖓᓗ ᐊᑕᓂᐅᑉ ᐊᑎᖓᓄᑦ, ᐄᓴᕅᓕᒥᐅᑦ ᒎᑎᖓᓄᑦ. 
11ᐃᒃᓯᖅᕕᒡᓗ ᐊᖏᕈᑕᐅᓯᒪᔪᖅᑕᓕᒃ ᐃᓕᓚᐅᖅᐸᕋ ᐃᓗᐊᓄᑦ, ᐊᑕᓂᐅᑉ ᐊᖏᖃᑎᒌᒍᑎᖏᓐᓂᒃ ᐃᓗᓕᓕᒃ ᐄᓴᕅᓕᒥᐅᑦ ᐃᓄᖏᓐᓄᑦ.”
12ᑕᕝᕙ ᓲᓗᒨᓂ ᓇᖏᓚᐅᖅᐳᖅ ᐊᑕᓂᐅᑉ ᑐᓂᕐᕈᓯᖅᕕᐊᑕ ᓯᕗᕌᓂ ᐄᓴᕅᓕᒥᐅᑦ ᑲᑎᒪᑎᓪᓗᒋᑦ, ᑕᓖᖕᓂᓗ ᖁᒻᒧᑦ ᐃᓵᒃᐰᑦ. 
13ᓲᓗᒨᓂ ᓴᓇᓯᒪᓚᐅᖅᐳᖅ ᓇᑎᕐᖕᒥᑦ ᖁᕝᕙᓯᖕᓂᖅᓴᒥᒃ ᐃᓄᐃᑦ ᓯᕗᕌᓃᕝᕕᖕᒥᒃ ᑲᓐᓄᔧᓐᓇᐅᓪᓗᒍ ᓴᓂᒧᖃᖅᑐᒥᒃ ᓯᑕᒪᐅᔪᖅᑐᓂᒃ ᐃᑎᒐᖕᓂᒃ ᑐᑭᒧᖃᕆᓪᓗᓂ ᓯᑕᒪᐅᔪᖅᑐᓂᒃ, ᐳᖅᑐᓂᖃᖅᓗᓂᓗ ᑕᓪᓕᒪᓂᒃ ᐃᑎᒐᖕᓂᒃ, ᐃᓕᓯᒪᓚᐅᖅᐹᓗ ᐃᒡᓘᑉ ᐱᕕᑐᓂᐊᑕ ᕿᑎᖓᓄᑦ, ᑕᕝᕗᖓᓗ ᒪᔪᖅᐳᖅ. ᓰᖅᑯᖅᓗᓂᓗ ᐄᓴᕅᓕᒥᐅᑦ ᑲᑎᒪᔪᑦ ᓵᖓᓂ, ᑕᓖᖕᓂᓗ ᐃᓵᒃᐰᒃ ᕿᓚᖕᒧᑦ; 
14ᐅᖃᖅᓗᓂᓗ, “ᐊᑕᓃᖅ, ᐄᓴᕅᓕᒥᐅᑦ ᒎᑎᖓᑦ, ᒎᑎᑕᖃᓐᖏᓚᖅ ᐃᓕᒃᑐᑦ ᑍᒤᑦᑐᒥᒃ ᕿᓚᖕᒥ ᓄᓇᒥᓗ, ᐊᖏᖃᑎᒌᒍᑏᑦ ᓇᒡᓕᒍᓱᖕᓃᓪᓗ ᓱᖁᓯᔪᐃᑦᑐᖅ ᑲᔪᓯᑎᒃᑲᕕᐅᒃ ᐱᔨᖕᓄᑦ ᐱᑦᓯᐊᖅᑐᓄᑦ ᑲᔪᖏᓪᓚᕆᒃᑐᓄᓪᓗ. 
15ᐊᖏᕈᑎᒋᓚᐅᖅᑍᑦ ᑲᔪᓯᑎᓐᓇᕕᐅᒃ ᐱᔨᖕᓄᑦ ᑍᕕᑎᒧᑦ ᐊᑖᑕᓐᓄᑦ; ᓇᖕᒥᓂᖅ ᐅᖃᓚᐅᕋᕕᑦ ᖃᓂᕐᖕᓄᑦ, ᐅᓪᓗᒥᓗ ᓇᓚᐅᑦᓯᑎᓐᓇᕕᐅᒃ ᐱᓇᓱᐊᕐᖕᓂᒃᑯᑦ. 
16ᒫᓐᓇᓕ ᑍᒤᒻᒪᑦ ᐊᑕᓃᖅ ᐄᓴᕅᓕᒥᐅᑦ ᒎᑎᖓᑦ, ᐊᖏᕈᑎᒋᓚᐅᖅᑍᑦ ᐱᔨᖕᓄᑦ ᑍᕕᑎᒧᑦ ᐊᑖᑕᓐᓄᑦ ᑲᔪᓯᑎᓕᕈᒃ, ᐅᖃᓚᐅᕋᕕᑦ, ‘ᑲᔪᓯᓪᓚᕆᒍᒫᖅᐳᑦ ᐊᖑᑎᑦ ᐃᒃᓯᕙᔪᒫᖅᑐᑦ ᐄᓴᕅᓕᒥᐅᑦ ᐃᒃᓯᕙᐅᑕᖅᔪᐊᖓᓂ, ᐃᕐᖕᓂᑎᑦ ᒪᓕᖕᓂᐊᖅᐸᑕ ᐃᓕᒃᑐᑦ, ᐱᖁᔭᓐᓂᒡᓗ ᒪᓕᖕᓂᐊᖅᐸᑕ ᓵᓐᓂ ᐃᓕᒃᑐᑦ.’ 
17ᒫᓐᓇᓗ, ᐊᑕᓃᖅ ᐄᓴᕅᓕᒥᐅᑦ ᒎᑎᖓᑦ, ᐅᖃᐅᓯᖅᐱᑦ ᓱᓕᓂᖏᑦ ᓴᖅᑭᑎᓕᒃᑭᑦ, ᐅᖃᐅᓯᕆᓚᐅᖅᑕᑎᑦ ᐱᔨᖕᓄᑦ ᑍᕕᑎᒧᑦ.
18ᒎᑎᓕ ᐃᓄᖕᓂ ᐃᓂᖃᕈᓐᓇᕋᓗᐊᖅᐹ ᓄᓇᖅᔪᐊᒥ? ᑕᑯᒋᑦ, ᕿᓚᒃ ᕿᓔᓪᓗ ᖁᑦᓯᖕᓂᖅᐹᖏᑦ ᐃᓂᖃᖅᑎᑦᓯᔪᓐᓇᓐᖏᓚᑦ ᐃᓕᖕᓂᒃ; ᖃᓄᖅᓕ ᐅᓇ ᐃᒡᓗᓕᐊᕆᓚᐅᖅᑕᕋ ᐃᓂᖃᖅᑎᑦᓯᔪᓐᓇᖅᐸ! 
19ᐱᔨᕕᑦ ᑐᒃᓯᐊᕐᖕᓂᖏᑦ ᕿᓄᓂᖏᓪᓗ ᑐᓴᖅᐸᑎᑦ, ᐊᑕᓃᖅ ᒎᑎᒐ, ᓈᓚᒋᑦ ᐱᔨᕕᑦ ᑐᒃᓯᐊᕐᖕᓂᖓᓂᒃ ᑐᒃᓯᐊᕈᑎᒋᔭᖏᓐᓂᒃ ᓵᖕᓂ: 
20ᐃᔩᒃᑭᒃ ᑕᑯᓐᓇᖁᓪᓗᒋᒃ ᐅᕗᖓ ᐃᒡᓗᒧᑦ ᐅᓪᓗᒃᑯᑦ ᐅᓐᓄᒃᑯᓪᓗ, ᐃᓂᒋᓂᐊᕐᖕᓂᕋᓚᐅᖅᑕᕐᖕᓄᑦ ᐊᑏᓪᓗ ᑕᕝᕗᖓ ᐃᓕᓂᐊᕐᖕᓂᕋᓚᐅᕋᕕᐅᒃ, ᑐᓴᖁᓪᓗᑎᑦ ᐱᔨᕕᑦ ᑐᒃᓯᐊᕐᖕᓂᖓᓂᒃ ᑕᕝᕙᓂ ᐃᓂᒋᓂᐊᓚᐅᖅᑕᕐᖕᓂ. 
21ᑐᓴᖁᓪᓗᑎᓪᓗ ᐱᔨᕕᑦ ᐄᓴᕅᓕᒥᐅᓪᓗ ᐃᓄᖏᑕ ᕿᓄᓂᖏᓐᓂᒃ, ᑐᒃᓯᐊᖅᑎᓪᓗᒋᑦ ᑕᕝᕙᓂ ᐃᓂᒋᓕᖅᑕᖓᓂ; ᑐᓴᕆᑦ ᐃᓂᒋᔭᕐᖕᓂᑦ ᕿᓚᖕᒥᑦ; ᑐᓴᕈᕕᓪᓗ ᐃᓱᒪᒋᔪᓐᓁᖅᕕᒋᒃᑭᑦ.
22ᓇᓪᓕᐊᑦ ᐊᔪᖅᑐᓕᒃᐸᑦ ᐃᓅᖃᑎᒥᓄᑦ ᐅᖃᕕᒡᓗᓂᓗ ᐊᖏᒻᒪᕆᒃᑎᑕᐅᒃᐸᑦ, ᐂᓗᓂᓗ ᑐᓂᕐᕈᓯᖅᕕᒃᐱᑦ ᓵᖓᓂ ᐅᖃᕕᒡᓗᓂ ᐊᖏᒻᒪᕆᒃᐸᑦ ᐅᕙᓂ ᐃᒡᓗᒥ, 
23ᑐᓴᓚᐅᒃᑭᑦ ᕿᓚᖕᒥᑦ, ᐱᓂᐊᖅᕕᒋᓗᒋᓪᓗ, ᐱᔨᑎᓪᓗ ᐋᖅᑭᒃᓱᖅᓗᖏᑦ, ᐊᔪᖅᑐᓕᔪᖅ ᐊᑭᓂᐊᖅᑕᐅᖁᓪᓗᒍ ᐃᒻᒥᓂᒃ ᓂᐊᖁᒥᓄᑦ ᐃᓕᔭᒥᓂᒃ, ᐃᓱᐊᖅᑐᓕᔪᖅᓗ ᐃᓱᐊᖅᑐᓕᓂᕐᖕᒥᓄᑦ ᐱᓇᓱᐊᖅᕕᐅᖁᓪᓗᒍ ᐊᑭᓕᖅᑕᐅᓗᓂ.
24ᐄᓴᕅᓕᒥᐅᓪᓗ ᐃᓄᖁᑎᑎᑦ ᓵᓚᐅᒃᐸᑕ ᐊᑭᕋᒥᖕᓄᑦ ᐃᓕᖕᓄᑦ ᐊᔪᖅᑐᓕᓂᖏᑦ ᐱᓪᓗᒋᑦ, ᐅᑎᖅᐸᑕᓗ ᖃᕿᐊᓕᖅᓗᑎᒃ ᐊᑎᕐᖕᓄᑦ, ᑐᒃᓯᐊᖅᐸᑕᓗ ᕿᓄᓗᑎᒡᓗ ᓵᖕᓂ ᑕᕝᕙᓂ ᐃᒡᓗᒥ. 
25ᑐᓴᕆᑦ ᕿᓚᖕᒥᑦ ᐃᓱᒪᒋᔪᓐᓁᖅᕕᒋᓗᒋᓪᓗ ᐊᔪᖅᑐᓕᓂᖏᓐᓂᒃ ᐄᓴᕅᓕᒥᐅᑦ ᐃᓄᖁᑎᑎᑦ, ᐅᑎᖅᑎᓪᓗᒋᓪᓗ ᓄᓇᖏᓐᓄᑦ ᑐᓂᓚᐅᖅᑕᕐᖕᓄᑦ ᓯᕗᓕᕆᓚᐅᖅᑕᖏᓐᓄᑦ.
26ᕿᓚᒃ ᒪᑐᒃᐸᑦ ᓯᓚᓗᖃᑦᑕᕈᓐᓁᖅᐸᓪᓗ ᐃᓕᓐᓄᑦ ᐊᔪᖅᑐᓕᓂᖏᑦ ᐱᓪᓗᒋᑦ, ᑐᒃᓯᐊᖅᐸᑕᓗ ᑕᕝᕙᓂ, ᖃᕿᐊᓕᖅᓗᑎᒡᓗ ᐊᑎᕐᖕᓄᑦ, ᐊᔪᖅᑐᓕᓂᕐᖕᒥᖕᓂᒡᓗ ᕿᒤᒃᐸᑕ, ᒥᑭᒡᓕᑎᖅᓗᑎᒃ ᐃᓕᖕᓄᑦ ᑐᒃᓯᐊᖅᐸᑕ, 
27ᑐᓴᖃᑦᑕᕐᖕᓂᐊᖅᐸᑎᑦ ᕿᓚᖕᒥᑦ, ᐃᓱᒪᒋᔪᓐᓁᖅᓗᒋᓪᓗ ᐱᔨᕕᑦ ᐊᔪᖅᑐᓕᓂᖏᑦ, ᐄᓴᕅᓕᒥᐅᑦ ᐃᓄᖁᑎᑎᑦ, ᐃᓕᓮᔪᓐᓇᖁᓪᓗᑎᑦ ᐱᐅᔪᓂᒃ ᐃᓅᓯᕆᔭᕆᐊᓕᖏᓐᓂᒃ; ᓯᓚᓗᒃᑕᐅᑎᓕᖅᓗᒋᓪᓗ ᓄᓇᖏᑦ, ᐃᓄᖁᑎᖕᓄᑦ ᑐᓂᓚᐅᕋᕕᐅᒃ ᑭᖑᕐᖑᑎᔭᐅᖁᓪᓗᒍ.
28ᓄᓇᒥ ᑳᖕᓇᖅᑐᖃᓕᖅᐸᑦ, ᖃᓂᒪᓇᖅᑐᖃᓕᖅᐸᑦ, ᐱᕈᖅᑐᐃᓪᓗ ᐊᓄᕆᒧᑦ ᓱᒃᑯᑕᐅᒃᐸᑕ, ᐱᒡᓕᖅᑕᐅᔮᖅᑐᓄᑦ ᐅᓄᖅᑐᖅᔪᐊᓄ ᓄᖑᑕᐅᒃᐸᑕ, ᐊᑭᕋᒥᖕᓄᓪᓗ ᓵᓚᐅᒃᐸᑕ ᓄᓇᒥᓂ ᐃᒡᓗᒐᓴᖕᓂᓗ; ᐋᓐᓂᐊᓇᖅᑐᖃᖅᐸᑦ ᓱᓇᑐᐃᓐᓇᕐᖕᒥᒃ, ᖃᓂᒪᓇᖅᑐᖃᖅᐸᓪᓗ ᖃᓄᑐᐃᓐᓇᖅ; 
29ᑐᒃᓯᐊᖅᑐᖃᑐᐊᖅᐸᑦ ᕿᓄᔪᖃᑐᐊᖅᐸᓪᓗ ᓇᓪᓕᐊᓐᓂᑐᐃᓐᓇᖅ, ᐃᓄᖕᒥᒃ ᐄᓴᕅᓕᒥᐅᓂᓪᓘᓐᓃᑦ ᐃᓄᖁᑎᖕᓂᑦ, ᐅᖁᒤᒃᓴᐅᑎᒥᖕᓂᒃ ᐊᑐᓂᑦ ᖃᐅᔨᒪᖕᒪᑕ, ᓇᖕᒥᓂᖅᓗ ᕿᒃᓴᐅᑎᒋᔭᒥᖕᓂᒃ ᑕᓕᕐᖕᒥᖕᓂᒃ ᐃᓴᑐᐊᖅᐸᑕ ᑕᕝᕙᓂ ᐃᒡᓗᒥ; 
30ᑐᓴᓚᐅᕆᑦ ᕿᓚᖕᒥᑦ ᐃᓂᒋᔭᕐᖕᓂᑦ, ᐃᓱᒪᒋᔪᓐᓁᖅᓗᒋᓪᓗ, ᑐᓂᓯᕕᒋᓗᒋᓪᓗ ᐊᑐᓂᑦ ᐱᔭᕆᐊᖃᕐᖕᓂᖏᑦ ᒪᓕᒡᓗᒋᑦ ᐆᒻᒪᑎᖏᑦ ᖃᐅᔨᒪᒐᕕᒋᑦ, ᐱᓂᐊᕐᖕᓂᖏᓪᓗ ᒪᓕᒡᓗᒋᑦ (ᐃᕝᕕᑐᐊᖅ ᑭᓯᕕᑦ, ᐆᒻᒪᑎᖏᑦ ᖃᐅᔨᒪᒐᕕᒋᑦ ᐃᓅᑉ ᕿᑐᕐᖓᖏᑦ); 
31ᓯᕘᕋᖁᓪᓗᒋᑦ ᐃᓕᖕᓂᒃ ᐃᓅᖁᓪᓗᒋᓪᓗ ᐊᖅᑯᑎᐅᖁᔭᕐᖕᓂ ᐃᓅᓂᓕᒫᖏᓐᓂ ᓄᓇᒥ ᑐᓂᓚᐅᖅᑕᕐᖕᓂ ᓯᕗᓕᕆᓚᐅᖅᑕᑦᑎᓐᓄᑦ.
32ᑍᒫᑦᓮᓐᓇᖅᓗ ᐃᓅᖃᑎᑐᖃᕆᔭᐅᖏᑦᑐᑦ, ᐄᓴᕅᓕᒥᐅᓄᑦ ᐃᓄᖁᑎᖕᓄᑦ ᐃᓚᒋᔭᐅᖏᑦᑐᑦ, ᓄᓇᒥᑦ ᐅᖓᓯᒃᑐᒥᑦ ᐱᔪᑦ ᐊᑏᑦ ᐱᓪᓗᒍ, ᐊᒡᒐᑎᑦ ᐱᔪᓐᓇᖅᑐᖅᔪᐊᑦ, ᑕᓕᕐᖕᓄᓪᓗ ᐃᓵᖓᔪᒧᑦ, ᕾᒃᐸᑕ ᑐᒃᓯᐊᖅᐸᑕᓗ ᑕᕝᕙᓂ ᐃᒡᓗᒥ, 
33ᑐᓴᓚᐅᕆᑦ ᕿᓚᖕᒥᑦ ᐃᓂᒋᔭᕐᖕᓂᑦ, ᐱᓂᐊᖅᕕᒋᓗᒋᓪᓗ ᐃᓅᖃᑎᑐᖃᕆᔭᐅᖏᑦᑐᑦ ᐃᓕᖕᓄᑦ ᑐᒃᓯᐊᕐᖕᓂᖏᑦ ᒪᓕᒡᓗᒋᑦ; ᓄᓇᒦᑦᑐᑦ ᐃᓄᓕᒫᑦ ᐊᑎᕐᖕᓂᒃ ᖃᐅᔨᖁᓪᓗᒋᑦ ᐃᓕᖕᓂᒡᓗ ᓯᕘᕋᓕᖁᓪᓗᒋᑦ, ᐃᓄᖁᑎᒃᑐᑦ ᐄᓴᕅᓕᒃᑯᑎᑐᑦ, ᖃᐅᔨᖁᓪᓗᒋᑦ ᑖᓐᓇ ᐃᒡᓗ ᓴᓇᓚᐅᖅᑕᕋ ᑍᔭᐅᔪᒃᓴᐅᖕᒪᑦ ᐊᑎᕐᖕᓂ.
34ᐃᓄᖁᑎᑎᓪᓗ ᐅᓇᑕᕆᐊᖅᐸᑕ ᐊᑭᕋᒥᖕᓂᒃ, ᓇᒧᑐᐃᓐᓇᖅ ᑎᓕᒍᕕᒋᑦ, ᑐᒃᓯᐊᖅᐸᑕᓗ ᐃᓕᖕᓄᑦ ᐃᒡᓗᒐᓴᖕᓄᑦ ᑕᕝᕗᖓ ᓂᕈᐊᓚᐅᖅᑕᕐᖕᓄᑦ ᐃᒡᓗᒧᓪᓗ ᓴᓇᓚᐅᖅᑕᓐᓄᑦ ᐊᑎᕐᖕᓂ, 
35ᑕᕝᕙ ᑐᓴᓚᐅᕆᑦ ᕿᓚᖕᒥᑦ ᐃᓂᒋᔭᕐᖕᓂᑦ ᑐᒃᓯᐊᕐᖕᓂᖏᓐᓂᒃ ᕿᓄᓂᖏᓐᓂᒡᓗ, ᐱᓂᐊᖅᕕᒋᓗᒋᓪᓗ ᐱᔪᒪᓂᖏᑦ ᒪᓕᒡᓗᒋᑦ.
36ᐊᔪᖅᑐᓕᒃᐸᑕᓕ ᐃᓕᖕᓄᑦ ᓇᓪᓕᐊᓐᓂᒡᓘᓐᓃᑦ ᐊᔪᖅᑐᓕᖏᑦᑐᖃᖏᒻᒪᑦ, ᓂᓐᖓᐅᑎᒍᕕᒋᓪᓗ, ᑐᓂᓗᒋᓪᓗ ᐊᑭᕋᖏᓐᓄᑦ, ᑎᒍᔭᐅᓗᑎᒡᓗ ᐊᐅᓪᓚᕈᑦᔭᐅᒃᐸᑕ ᓄᓇᒧᑦ ᐅᖓᓯᒃᑐᒧᑦ ᖃᓂᑦᑐᒧᓪᓘᓐᓃᑦ; 
37ᐆᒻᒪᑎᒥᒍᓪᓕ ᐅᑎᖅᐸᑕ ᓄᓇᒥᑦ ᐊᐅᓪᓚᕈᑦᔭᐅᕕᒋᓯᒪᔭᒥᖕᓂᑦ ᑎᒍᔭᐅᓯᒪᕕᒋᔭᒥᖕᓂᓪᓗ, ᖃᕿᐊᓕᖅᐸᑕᓗ, ᕿᓄᓕᖅᐸᑕᓗ ᐃᓕᖕᓄᑦ ᓄᓇᒥ ᑎᒍᔭᐅᓯᒪᕕᖕᒥᓂᑦ, ᐅᖃᖅᓗᑎᒃ, ‘ᐊᔪᖅᑐᓕᓚᐅᖅᐳᒍᑦ, ᑕᒻᒪᓚᐅᖅᐳᒍᑦ, ᐱᐅᖏᑦᑐᓕᓪᓗᑕᓗ,’ 
38ᖃᕿᐊᓕᖅᐸᑕ ᐃᓕᖕᓄᑦ ᐆᒻᒪᑎᒥᖕᓄᑦ ᑕᒤᓐᓄᑦ ᑕᕐᖕᓂᕐᖕᒥᖕᓄᓪᓗ ᑕᒤᓐᓄᑦ ᓄᓇᒥ ᑎᒍᔭᐅᓯᒪᕕᖕᒥᖕᓂ, ᐊᐅᓪᓚᕈᑦᔭᐅᓯᒪᒋᔭᒥᖕᓂ, ᑐᒃᓯᐊᓕᖅᐸᑕ ᓄᓇᖏᑦᑕ ᓇᓛᓄᑦ, ᑐᓂᓚᐅᖅᑕᕐᖕᓄᑦ ᓯᕗᓕᕆᓚᐅᖅᑕᖏᓐᓄᑦ, ᐃᒡᓗᒐᓴᖕᓄᑦ ᓂᕈᐊᖅᓯᒪᔭᕐᖕᓄᑦ, ᐃᒡᓗᒧᓪᓗ ᓴᓇᓚᐅᖅᑕᓐᓄᑦ ᐊᑎᕐᖕᓄᑦ, 
39ᑕᕝᕙ ᑐᓴᓚᐅᒃᑭᑦ ᕿᓚᖕᒥᑦ ᐃᓂᒋᔭᕐᖕᓂᑦ ᑐᒃᓯᐊᕐᖕᓂᖏᑦ ᕿᓄᓂᖏᓪᓗ, ᐃᑲᔪᓚᐅᒃᑭᑦ ᑭᓐᖒᒪᒋᔭᖏᓐᓂᑦ ᐃᓱᒪᒋᔪᓐᓁᖅᓗᒋᓪᓗ ᐃᓄᖁᑎᑎᑦ ᐃᓕᖕᓄᑦ ᐊᔪᖅᑐᓕᓯᒪᓂᖏᓐᓂᑦ.
40ᒫᓐᓇᓕ ᒎᑎᒐ, ᐃᔩᒃᑭᒃ ᐅᐃᒃᑭᑦ ᓯᐅᑏᒃᑭᒡᓗ ᐊᖕᒪᖅᓕᒃ ᑐᒃᓯᐊᕐᖕᓂᕐᖕᓂᒃ ᐅᕙᓂ ᑐᒃᓯᐊᕐᖕᓂᕆᔭᐅᔪᓄᑦ. 
41ᒫᓐᓇᓗ, ᒪᑭᓕᕆᑦ ᐊᑕᓃᖅ ᒎᑏ, ᐃᓂᖕᓄᐊᓕᕆᑦ ᑕᕾᖅᓯᖅᕕᖕᓄᑦ, ᐃᕝᕕᑦ ᐃᒃᓯᖅᕕᖁᑏᓪᓗ ᓲᖑᔫᑦᔪᑏᑦ. ᑐᓂᕐᕈᓯᖅᑎᑦᓯᔨᖁᑎᑎᑦ, ᐊᑕᓃᖅ ᒎᑏ, ᐊᓐᓄᕌᖅᑎᓚᐅᒃᑭᑦ ᐱᐅᓕᔭᐅᓂᕐᖕᒥᒃ, ᐃᑦᔪᕐᖕᓁᑦᑐᖁᑎᑎᓪᓗ ᖁᕕᐊᓱᒃᑎᒃᑭᑦ ᐱᐅᔫᓂᕐᖕᓄᑦ. 
42ᐊᑕᓃᖅ ᒎᑏ, ᑮᓁᑦ ᐊᓚᖅᑎᓐᓂᐊᕐᖕᓇᒍ ᐅᖅᓱᖅᑎᓯᒪᔭᕐᖕᓂᑦ! ᐃᖅᑲᐅᒪᒍᒃ ᓇᒡᓕᖕᓃᑦ ᓱᖁᓯᔪᐃᑦᑐᖅ ᐱᔨᖕᓂᒃ ᑍᕕᑎᒥᒃ.”
