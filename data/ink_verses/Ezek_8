1ᐊᕐᕌᒍᑦ ᐱᖓᓲᔪᖅᑐᖓᓐᓂ, ᑕᖅᑮᑦ ᐱᖓᓲᔪᖅᑐᖏᑕ, ᐅᓪᓗᖏᑕ ᑕᓪᓕᒪᖓᓐᓂ, ᔫᑕᐅᑉ ᐊᖓᔪᖅᑳᖏᓐᓂᒃ ᐃᒃᓯᕙᖃᑎᖃᖅᑎᓪᓗᖓ ᐃᒡᓗᓐᓂ, ᐊᑕᓂᐅᑉ ᒎᑎᐅᑉ ᐱᔪᓐᓇᕐᖕᓂᖅᔪᐊᖓᓄᑦ ᑎᑭᑕᐅᕗᖓ. 
2ᑕᕝᕙ ᑕᑯᓕᖅᐳᖓ, ᑕᑯᒋᓪᓗ, ᑕᑯᑎᑕᐅᕗᖓ ᐃᓅᔮᖅᑐᒥᒃ; ᕿᑎᕆᔮᖅᑕᖓᓂᑦ ᐱᒋᐊᖅᓗᒍ ᑕᐅᓄᖓ ᐃᑯᐊᓚᔪᒥᒃ, ᐊᒻᒪ ᕿᑎᕆᔮᖅᑕᖓᓂᑦ ᐱᒋᐊᖅᓗᒍ ᖃᐅᒪᔪᐊᓘᕗᖅ, ᑲᓐᓄᔭᑐᑦ ᕿᓪᓕᖅᑐᑐᑦ. 
3ᐃᓴᒃᓗᓂ ᐊᒡᒐᒋᔮᖅᑕᒥᓄᑦ ᓄᔭᒃᑯᑦ ᑎᒍᕚᖓ; ᐊᓂᕐᖕᓂᐅᑉ ᖃᖓᑦᑕᖅᑎᑉᐹᖓ ᓄᓇᐅᓪᓗ ᕿᓚᐅᓪᓗ ᐊᑯᓐᓂᖓᓄᑦ, ᑕᑯᑎᑦᔪᑎᒃᑯᓪᓗ ᒎᑎᒥᑦ ᐱᔪᒃᑯᑦ ᔪᕉᓴᓚᒧᐊᖅᑎᑉᐹᖓ, ᑐᒃᓯᐊᖅᕕᒡᔪᐊᓪᓗ ᐃᑎᕆᐊᖅᕕᖓᓄᐊᖅᑎᑉᐹᖓ ᐃᓗᓪᓕᕐᖕᒧᑦ ᐅᓐᓄᐊᓪᓗᐊᑉ ᓇᓛᓃᑦᑐᒧᑦ, ᒎᑎᓐᖑᐊᓕᐊᕆᓯᒪᔫᑉ ᐃᓂᖓᓄᑦ ᓯᖕᓇᒋᔭᐅᔪᒧᑦ, ᑖᑦᓱᒧᖓ ᓯᖕᓇᑎᑦᓯᔪᒧᑦ.
4ᑕᑯᒋᓪᓗ, ᑕᑯᕗᖓ ᐄᓴᕅᓕᒥᐅᑦ ᒎᑎᖓᑦᑕ ᐱᓐᓇᕐᖕᓇᕐᖕᓂᖅᔪᐊᖓᓂᒃ ᑕᕝᕙᓃᑦᑐᒥᒃ, ᑕᑯᓚᐅᖅᑕᒪ ᐊᑦᔨᖓᓂᒃ ᓇᑎᕐᖕᓇᒥ. 
5ᑕᕝᕙ ᐅᖃᐅᑎᕚᖓ, “ᐃᓅᑉ ᐃᕐᖕᓂᖓ, ᐅᓐᓄᐊᓪᓗᐊᑉ ᓇᓛᓄᑦ ᑕᑯᓴᕆᑦ.” ᑕᑯᓴᕋᒪ ᑕᑯᕗᖓ ᑐᓂᕐᕈᓯᖅᕕᐅᑉ ᐃᑎᖅᑕᖅᕕᖓᓂ ᐅᓐᓄᐊᓪᓗᐊᑉ ᓇᓛᓃᑦᑐᒥ ᐃᑎᕆᐊᖅᕕᒦᑦᑐᒥᒃ ᒎᑎᒧᑦ ᓯᖕᓇᒋᔭᐅᔪᒥᒃ.
6ᐅᖃᐅᑎᕚᖓᓗ, “ᐃᓅᑉ ᐃᕐᖕᓂᖓ, ᑕᑯᕖᑦ ᖃᓄᐃᓕᐅᕐᖕᓂᖏᓐᓂᒃ? ᐄᓴᕅᓕᐅᑉ ᑭᖑᕚᖏᑦ ᓇᕐᕈᒋᓂᖅᐹᓐᓂᒃ ᐱᓇᓱᐊᖅᑐᑦ, ᐃᑦᔪᕐᖕᓁᑦᑐᕕᖁᑎᓐᓂᑦ ᐅᖓᓯᒃᓯᑎᑕᐅᓕᖅᐳᖔ? ᓱᓕ ᑕᑯᓂᐊᖅᐳᑎᑦ ᑕᒪᒃᑯᓇᓐᖓᑦ ᓇᕐᕈᓇᕐᖕᓂᖅᓴᓂᒃ.”
7ᐂᑎᑉᐹᖓᓗ ᐊᓃᕋᔭᒡᕕᖓᑕ ᐃᑎᖅᑕᖅᕕᖓᓄᑦ; ᑕᑯᓴᕋᒪᓗ, ᑕᑯᒋᑦ, ᐊᖕᒪᔪᖅᑕᖃᖅᐳᖅ ᐊᑭᓐᓇᕐᖕᒥ. 
8ᐅᖃᐅᑎᓪᓗᓂᖓᓗ, “ᐃᓅᑉ ᐃᕐᖕᓂᖓ, ᐊᑭᓐᓇᖅ ᐳᐊᕐᕆᔭᕈᒃ”; ᐊᑭᓐᓇᖅᓗ ᐳᐊᕆᔭᕋᒃᑯ, ᑕᑯᒋᑦ, ᐅᒃᑯᐊᖅ ᑕᑯᕙᕋ. 
9ᐅᖃᐅᑎᕚᖓᓗ, “ᐃᑎᕆᑦ, ᑕᑯᓗᑎᓪᓗ ᐱᐅᖏᑦᑐᖅᔪᐊᓂᒃ ᓇᕐᕈᓇᖅᑐᓂᒃ ᐱᓇᓱᐊᕐᖕᓂᕆᔭᖏᓐᓂᒃ ᑕᕝᕙᓂ.” 
10ᑕᕝᕙ ᐃᑎᖅᐳᖓ ᑕᑯᓪᓗᖓᓗ; ᐊᑭᓐᓇᕐᖕᒥ ᑎᑎᕋᐅᔭᖅᕕᒋᓯᒪᕗᑦ ᖁᐱᕐᕈᓐᖑᐊᓂᒃ ᐹᕐᖑᖅᑐᓂᒃ ᖃᓄᐃᑦᑐᑐᐃᓐᓇᕐᖕᓂᒃ, ᐆᒪᔪᖅᓗᓐᖑᐊᓂᒃ ᓇᕐᕈᓇᖅᑐᓂᒃ, ᐄᓴᕅᓕᐅᓪᓗ ᑭᖑᕚᖏᑕ ᒎᑎᓐᖑᐊᓕᒫᖏᓐᓂᒃ. 
1170-ᓗ ᐄᓴᕅᓕᐅᑉ ᑭᖑᕚᖏᓐᓂ ᓯᕗᓕᖅᑏᑦ ᑕᕝᕙᓃᑉᐳᑦ, ᐅᓇ ᓇᖏᖃᑕᐅᕗᖅ ᑕᕝᕙᓂ, ᔭ-ᐊᔭᓁᐊ ᓴᕙᓂᐅᑉ ᐃᕐᖕᓂᖓ. ᑖᒃᑯᐊᓗ ᐊᑐᓂᑦ ᑎᒍᒥᐊᖅᐳᑦ ᐳᔫᖅᑎᑦᓯᑦᔪᑎᓂᒃ ᑎᐱᑦᓯᐊᕆᒃᑐᒥᒃ, ᐳᔪᖏᓪᓗ ᑎᐱᑦᓯᐊᕆᒃᑐᑦ ᖁᒻᒧᐊᒃᐳᑦ. 
12ᑕᕝᕙ ᐅᖃᐅᑎᕚᖓ, “ᐃᓅᑉ ᐃᕐᖕᓂᖓ, ᖃᐅᔨᕖᑦ? ᐄᓴᕅᓕᐅᑉ ᑭᖑᕚᖏᑕ ᓯᕗᓕᖅᑎᖏᑦ ᐃᔨᕋᖅᑐᖅᓗᑎᒃ ᖃᓄᐃᓕᐅᖅᐸᖕᓂᖏᓐᓂᒃ, ᐃᒡᓗᕈᓯᕐᖕᒥ ᐊᑐᓂᑦ ᒎᑎᓐᖑᐊᓂᒃ ᐊᑦᔨᓐᖑᐊᖁᑎᖃᐅᖅᐳᑦ; ᐅᖃᖃᑦᑕᖅᐳᑦ, ‘ᐊᑕᓂᐅᑉ ᑕᑯᓐᓇᓐᖏᓛᑎᒍᑦ, ᐊᑕᓂᐅᑉ ᓄᓇ ᕿᒪᒃᓯᒪᓕᖅᐹ.’”
13ᐅᖃᐅᑎᓕᕆᕚᖓ, “ᑕᑯᓂᐊᖅᐳᑎᑦ ᓱᓕ ᓇᕐᕈᓇᕐᖕᓂᖅᓴᓂᒃ ᐊᑐᖃᑦᑕᖅᑕᖏᓐᓂᒃ.” 
14ᐂᑎᒃᑭᕚᖓ ᐊᑕᓂᐅᑉ ᐃᒡᓗᖓᑕ ᐃᑎᖅᑕᖅᕕᖓᓄᑦ ᐅᓐᓄᐊᓪᓗᐊᑉ ᓇᓛᓃᑦᑐᒧᑦ; ᑕᑯᒋᓪᓗ, ᑕᕝᕙᓂ ᐊᕐᖕᓁᑦ ᐃᒃᓯᕚᖅᐳᑦ ᒎᑎᓐᖑᐊᖅ ᑕᒨᔾ ᕿᐊᑦᔪᑎᒋᓪᓗᒍ.
15ᑕᕝᕙ ᐅᖃᐅᑎᕚᖓ, “ᐃᓅᑉ ᐃᕐᖕᓂᖓ, ᑖᓐᓇ ᑕᑯᕕᐅᒃ? ᑕᑯᓂᐊᖅᐳᑎᑦ ᓱᓕ ᑖᒃᑯᓇᓐᖓᑦ ᓇᕐᕈᓇᕐᖕᓂᖅᓴᓂᒃ.” 
16ᐂᑎᒃᑭᕚᖓᓗ ᐊᑕᓂᐅᑉ ᐃᒡᓗᖓᑕ ᐊᓃᕋᔭᖅᕕᖓᑕ ᐃᓗᓪᓕᖓᓄᑦ; ᑕᑯᒋᓪᓗ, ᐊᑕᓂᐅᑉ ᑐᒃᓯᐊᖅᕕᖁᑎᖓᑕ ᐃᑎᖅᑕᖅᕕᖓᓂ, ᑐᖅᓲᖓᑕ ᑐᓂᕐᕈᓯᖅᕕᐅᓪᓗ ᐊᑯᓐᓂᖓᓂ, ᐊᖑᑎᓂᒃ 25-ᑦ ᖃᓂᒋᔮᓃᑦᑐᓂᒃ, ᐊᑕᓂᐅᑉ ᑐᒃᓯᐊᖅᕕᖁᑎᖓᓂᒃ ᑐᓄᓐᖓᔪᓂᒃ, ᓯᕿᓂᐅᑉ ᓄᐃᕕᐊᑕ ᓇᓛᓄᑦ ᓵᓐᖓᔪᓂᒃ, ᓯᕿᓂᕐᖕᒧᑦ ᑐᒃᓯᐊᖅᑐᓂᒃ.
17ᑕᕝᕙ ᐅᖃᐅᑎᕚᖓ, “ᐃᓅᑉ ᐃᕐᖕᓂᖓ, ᑕᑯᕕᒌᑦ? ᖃᓄᐃᓐᖏᓛᖅ? ᔫᑕᐅᑉ ᑭᖑᕚᖏᑦ ᓇᕐᕈᒋᔭᓐᓂᒃ ᐱᓇᓱᐊᑐᐃᓐᓇᖅᐸᑕ ᑕᕝᕙᓂ ᐱᓇᓱᐊᖅᑕᒥᖕᓂ, ᓄᓇ ᓈᔭᐅᑎᓪᓗᒍ ᐱᕋᔭᖕᓂᕐᖕᓂᒃ, ᓱᓕ ᓂᓐᖓᒃᓴᒃᑲᓐᓂᖅᓗᖓ? ᑕᑯᒋᑦ, ᕿᔪᑯᑖᒥᒃ ᐊᑭᕈᕐᖕᒥᒃ ᕿᖓᕐᖕᒥᖕᓄᐊᖅᓯᕗᑦ.+ 
18ᑍᒤᒻᒪᑦ ᓂᓐᖓᐅᒪᓗᖓ ᐱᓇᓱᐊᖅᕕᒋᓂᐊᓕᖅᐸᒃᑲ; ᐊᓐᓇᒃᑎᓐᓂᐊᓐᖏᓚᒃᑲ ᓂᑲᒋᓂᐊᕐᖕᓇᒋᓪᓗ; ᕾᒐᓛᖅᓗᑎᒃ ᓂᓪᓕᐊᒐᓗᐊᖅᐸᑕ ᐅᕙᓐᓄᑦ ᑐᓴᑦᔮᓐᖏᓚᒃᑲ.”
