1ᕿᑐᕐᖔᐱᒃᑲ, ᑕᒪᒃᑯᓂᖓ ᑎᑎᕋᖅᕕᒋᕙᑦᓯ ᐊᔪᖅᑐᓕᖁᓇᓯ; ᐊᔪᖅᑐᓕᔪᖃᖅᐸᓪᓕ, ᑐᒃᓯᐅᑦᔨᔨᖃᖅᐳᒍᑦ ᐊᑖᑕᒥ, ᑕᕝᕙ ᔩᓱᓯ ᙭ᔅᑑᓯᒥᒃ ᐃᓱᐊᖅᑑᔪᒥᒃ; 
2ᑖᓐᓇᓗ ᐊᖅᑯᑎᒃᓴᑑᕗᖅ ᐊᔪᕐᖕᓂᑦᑕ ᐃᓱᒪᒋᔪᓐᓁᖅᑕᐅᑦᔪᑎᒃᓴᖏᓐᓄᑦ, ᐅᕙᒍᑑᖏᑦᑐᖅᓕ ᓯᓚᖅᔪᐊᕐᖕᒥᐅᓕᒫᓪᓕ ᐊᔪᕐᖕᓂᖏᑦ ᐱᓪᓗᒋᑦ.
3ᑕᒪᑐᒨᓇᓗ ᖁᓚᖏᑦᔪᑎᖃᕈᓐᓇᖅᐳᒍᑦ ᑖᑦᓱᒥᖓ ᖃᐅᔨᒪᓂᑦᑎᓐᓂᒃ, ᐱᖁᔭᖏᑦ ᓈᓚᒃᑯᑦᑎᒋᒃ. 
4ᓇᓪᓕᐊᑦ ᑖᑦᓱᒥᖓ ᖃᐅᔨᒪᓂᕋᖅᐸᑦ, ᐱᖁᔭᖏᓐᓂᒡᓗ ᒪᓕᖏᓪᓗᓂ ᑖᓐᓇ ᓴᒡᓗᑐᔫᕗᖅ, ᓱᓕᔪᒧᓪᓗ ᓇᔪᖅᑕᐅᓇᓂ. 
5ᑖᑦᓱᒪᓕ ᐅᖃᐅᓯᖓᓂᒃ ᒪᓕᒃᑐᖅ, ᑖᓐᓇᐅᕗᖅ ᒎᑎᒧᑦ ᓇᒡᓕᒍᓱᖕᓂᖓ ᓈᒻᒪᒃᓯᑎᑕᐅᓯᒪᔪᖅ. ᑕᕝᕙ ᑕᒪᑐᒨᓇ ᖁᓚᖏᑦᓯᐊᕈᓐᓇᖅᐳᒍᑦ ᑖᑦᓱᒪᓃᒃᑲᑦᑕ: 
6ᓇᓪᓕᐊᑦ ᑖᑦᓱᒥᖓ ᐃᓚᖃᕐᖕᓂᕋᖅᑐᖅ ᐃᓅᔪᒃᓴᐅᕗᖅ ᑖᑦᓱᒪ ᐃᓅᓚᐅᕐᖕᓂᖓᑐᑦ.
7ᓇᒡᓕᒋᔭᒃᑲ, ᐱᖁᔭᖅ ᐃᓕᑦᓯᓐᓄᑦ ᑎᑎᕋᐅᓯᕆᔭᕋ ᓄᑖᖑᓐᖏᓚᖅ, ᐱᖁᔭᑐᖃᐅᕗᖅ ᐱᒋᐊᕐᖕᓂᖓᓂᑦ ᐱᓯᒪᔭᓯ; ᐱᖁᔭᖅ ᑐᓴᖅᓯᒪᔭᑐᖃᕆᔭᓯ. 
8ᑍᒤᒻᒪᑦ ᐱᖁᔭᒥᒃ ᓄᑖᒥᒃ ᑎᑎᕋᖅᕕᒋᓕᖅᐸᑦᓯ, ᓱᓕᓂᖓ ᓴᖅᑭᑎᑕᐅᖕᒪᑦ ᙭ᔅᑑᓯᒥ ᐃᓕᑦᓯᓐᓂᓗᑦᑕᐅᖅ, ᑖᖅᑐᖅᔪᐊᖅ ᐊᓂᒍᕐᖕᒪᑦ ᖃᐅᒪᔪᖅᓗ ᓱᓕᔪᖅ ᖃᐅᒪᑎᑦᓯᓕᕇᖅᐳᖅ.
9ᓇᓪᓕᐊᑦ ᖃᐅᒪᔪᒦᓐᓂᕋᖅᓗᓂ ᐅᖃᖅᐸᑦ ᖃᑕᓐᖑᑎᒥᓂᒡᓗ ᐆᒥᓱᒡᓗᓂ ᑖᓐᓇ ᓱᓕ ᑖᖅᑐᒦᖏᓐᓇᖅᐳᖅ. 
10ᓇᓪᓕᐊᑦ ᖃᑕᓐᖑᑎᒥᓂᒃ ᓇᒡᓕᒍᓱᒃᑐᖅ ᑖᓐᓇ ᖃᐅᒪᔪᒦᑉᐳᖅ, ᑕᕝᕙᓂᓗ ᐃᓅᖃᑎᒥᓄᑦ ᐊᒡᕕᐊᕈᑎᒃᓴᐅᓇᓂ. 
11ᖃᑕᓐᖑᑎᒥᓂᒡᓕ ᐆᒥᓱᒃᑐᖅ ᑖᓐᓇ ᑖᖅᑐᒦᑉᐳᖅ ᑖᖅᑐᒥᓗ ᐃᓅᓪᓗᓂ, ᓇᒧᖓᐅᖕᒪᖔᕐᖕᒥᓗ ᖃᐅᔨᒪᓇᓂ, ᑖᖅᑐᒧᑦ ᐃᔨᖏᒃ ᑕᑯᓐᓇᖅᑎᑕᐅᖏᒻᒪᑎᒃ.
12ᕿᑐᕐᖔᐱᒃᑲ, ᑎᑎᕋᖅᕕᒋᕙᑦᓯ, ᐊᔪᕐᖕᓂᓯ ᐃᓱᒪᒋᔪᓐᓁᖅᑕᐅᓯᒪᖕᒪᑕ ᙭ᔅᑑᓯ ᐱᑦᔪᑎᒋᓪᓗᒍ. 
13ᐊᑖᑕᐅᔪᓯ, ᑎᑎᕋᖅᕕᒋᕙᑦᓯ, ᑖᓐᓇ ᖃᐅᔨᒪᒐᑦᓯᐅᒃ ᐱᒋᐊᕐᖕᓂᖓᓂᑦ ᐱᑕᕾᓐᓇᓚᐅᖅᑐᖅ. ᐃᓅᓱᒃᑑᔪᓯ ᑎᑎᕋᖅᕕᒋᕙᑦᓯ, ᑖᓐᓇ ᓵᓚᒋᓯᒪᒐᑦᓯᐅᒃ ᐱᐅᖏᑦᑐᐊᓗᒃ. ᕿᑐᕐᖓᒃᑲ ᑎᑎᕋᖅᕕᒋᕙᑦᓯ, ᐊᑖᑕ ᖃᐅᔨᒪᒐᑦᓯᐅᒃ.
14ᐊᑖᑕᐅᔪᓯ ᑎᑎᕋᖅᕕᒋᕙᑦᓯ, ᑖᓐᓇ ᖃᐅᔨᒪᒐᑦᓯᐅᒃ ᐱᒋᐊᕐᖕᓂᖓᓂᑦ ᐱᑕᕾᓐᓇᓚᐅᖅᑐᖅ. ᐃᓅᓱᒃᑑᔪᓯ ᑎᑎᕋᖅᕕᒋᕙᑦᓯ, ᐱᔪᓐᓇᕐᖕᓂᖃᑦᓯᐊᕋᑦᓯ, ᒎᑎᐅᓪᓗ ᐅᖃᐅᓯᖓ ᐃᓗᑦᓯᓐᓃᒻᒪᑦ, ᐱᐅᖏᑦᑐᐊᓗᒡᓗ ᓵᓚᒋᓯᒪᒐᑦᓯᐅᒃ.
15ᓯᓚᖅᔪᐊᕐᖕᒥᒃ ᓇᒡᓕᒍᓱᖕᓂᐊᕋᓯ ᓯᓚᖅᔫᑉ ᐱᖏᓐᓂᒡᓘᓐᓃᑦ. ᓇᓪᓕᐊᑦ ᓯᓚᖅᔪᐊᕐᖕᒥᒃ ᓇᒡᓕᒍᓱᒃᑐᖅ, ᐊᑖᑕᒥᒃ ᐱᓐᓈᕆᔭᖃᕐᖕᓂᖅ+ ᑖᑦᓱᒪᓃᓐᖏᓚᖅ. 
16ᒪᑯᐊ ᑕᕝᕙ ᓯᓚᖅᔪᐊᕐᖕᒦᑦᑐᑦ, ᑎᒥᐅᑉ ᐃᒃᓯᒎᕐᖕᓂᖏᑦ ᑕᑯᔭᒃᑯᓪᓗ ᐃᒃᓯᒎᕐᖕᓃᑦ ᐃᓅᓯᒃᑯᓪᓗ ᐱᐅᔪᕆᓃᑦ, ᑕᒪᒃᑯᐊ ᐊᑖᑕᒥᑦ ᐱᓐᖏᓚᑦ ᓯᓚᖅᔪᐊᕐᖕᒥᓪᓕ ᐱᕗᑦ. 
17ᓯᓚᖅᔪᐊᖅ ᓄᖑᔪᒫᖅᐳᖅ, ᐃᒃᓯᒎᕐᖕᓃᓪᓗ ᓄᖑᔪᒫᖅᐳᑦ; ᒎᑎᐅᓪᓕ ᐱᔪᒪᔭᖓᓂᒃ ᐊᑐᖅᑐᖅ ᑖᓐᓇ ᐃᓱᖃᖏᑦᑐᒧᑦ ᐃᓅᔪᒫᖅᐳᖅ.
18ᕿᑐᕐᖓᒃᑲ, ᓯᓚᖅᔫᑉ ᓇᒡᒐᑎᒃᓴᖓ ᓇᓪᓕᐅᑎᓕᖅᐳᖅ; ᑐᓴᐅᒪᒐᑦᓯᓗ ᙭ᔅᑑᓯᒥᒃ ᐊᑭᕋᖅᑐᖅᑐᖅ ᑎᑭᓐᓂᐊᕐᖕᓂᕋᖅᑕᐅᑎᓪᓗᒍ, ᒫᓐᓇᓕ ᙭ᔅᑑᓯᒥᒃ ᐊᑭᕋᖅᑐᖅᑐᑦ ᑎᑭᓯᒪᓕᖅᐳᑦ; ᑍᒤᒻᒪᑦ ᖃᐅᔨᒪᓕᖅᐳᒍᑦ ᓯᓚᖅᔫᑉ ᓇᒡᒐᑎᒃᓴᖓ ᓇᓪᓕᐅᑎᓕᕐᖕᒪᑦ. 
19ᑖᒃᑯᐊ ᐅᕙᑦᑎᓐᓂᒃ ᕿᒤᕗᑦ, ᐃᓚᒋᔭᐅᓪᓚᕆᒃᓯᒪᖏᓐᓇᒥᒃ; ᐅᕙᑦᑎᓐᓄᑦ ᐃᓚᒋᔭᐅᓪᓚᕆᒃᓯᒪᒍᑎᒃ, ᐃᓚᐅᖏᓐᓇᕋᔭᓚᐅᖅᐳᑦ; ᕿᒤᓯᒪᕗᓪᓕ, ᓇᓗᓇᕈᓐᓁᖁᓪᓗᒋᑦ ᐅᕙᑦᑎᓐᓄᑦ ᐃᓚᒋᔭᐅᓪᓚᕆᒃᓯᒪᖏᓐᓂᖏᓐᓂᒃ.
20ᐃᓕᑦᓯᓕ ᐃᓗᒻᒥᖅᑕᐅᓯᒪᕗᓯ ᐃᑦᔪᕐᖕᓁᑦᑐᒧᑦ,+ ᐃᓘᓐᓇᓯᓗ ᖃᐅᔨᓯᒪᓕᖅᓗᓯ. 
21ᑍᒤᒻᒪᑦ ᑎᑎᕋᖅᕕᒋᕙᑦᓯ, ᓱᓕᓂᕐᖕᒥᒃ ᖃᐅᔨᒪᖏᓐᓂᓯ ᐱᑦᔪᑎᒋᓇᒍ, ᖃᐅᔨᒪᒐᑦᓯᐅᒡᓕ, ᖃᐅᔨᒪᓪᓗᓯᓗ ᓴᒡᓗᓂᖅ ᓱᓕᓂᕐᖕᒥᑦ ᐱᓯᒪᖏᒻᒪᑦ.
22ᑭᓇᓖ? ᑍᒪ ᓴᒡᓗᑐᕙ? ᑖᓐᓇᐅᕗᖅ ᓇᓪᓕᐊᑦ ᔩᓱᓯᒥᒃ ᙭ᔅᑑᓯᐅᖏᓐᓂᕅᔪᖅ+ ᑖᓐᓇᐅᕗᖅ ᑕᕝᕙ ᙭ᔅᑑᓯᒥᒃ ᐊᑭᕋᖅᑐᖅᑐᖅ, ᐊᑖᑕᒥᒡᓗ ᐃᕐᖕᓂᕐᖕᒥᒡᓗ ᓱᓇᐅᒃᓴᖏᑦᑐᖅ. 
23ᓇᓪᓕᐊᑦ ᐃᕐᖕᓂᕐᖕᒥᒃ ᓱᓇᐅᒃᓴᖏᑦᑐᖅ ᐊᑖᑕᒥᒃ ᐱᖃᓐᖏᓚᖅ; ᓇᓪᓕᐊᓪᓕ ᐃᕐᖕᓂᕐᖕᒥᒃ ᐃᓚᓕᐅᖅᓯᔪᖅ ᐊᑖᑕᒥᒃ ᐱᖃᕆᕗᖅ.
24ᐱᒋᐊᕐᖕᓂᖓᓂᑦ ᑐᓴᖅᓯᒪᔭᓯ ᐳᐃᒍᖅᑍᓕᓯᐅᒃ. ᐳᐃᒍᓐᖏᒃᑯᑦᓯᐅᒃ, ᑕᕝᕙ ᐃᕐᖕᓂᕐᖕᒦᖏᓐᓇᕐᖕᓂᐊᖅᐳᓯ ᐊᑖᑕᒥᓗ. 
25ᑕᒪᓐᓇᓗ ᑕᕝᕙ ᑐᓂᓂᐊᕐᖕᓂᕋᖅᓯᒪᔭᖓ ᐅᕙᑦᑎᓐᓄᑦ ᐃᓅᓯᖅ ᓄᖑᓱᐃᑦᑐᖅ.
26ᑕᒪᒃᑯᓂᖓ ᑎᑎᕋᖅᕕᒋᕙᑦᓯ ᐃᓕᑦᓯᓐᓂᒃ ᑕᒻᒪᖅᑎᑦᓯᓇᓱᐊᖅᑐᑦ ᐱᑦᔪᑎᒋᓪᓗᒋᑦ. 
27ᐃᓕᑦᓯᓕ, ᑖᑦᓱᒪᓐᖓᑦ ᑯᕝᕕᕆᔭᐅᓯᒪᓂᓯ ᐃᓕᑦᓯᓐᓃᖏᓐᓇᖅᐸᑦ, ᓇᓪᓕᐊᓐᓄᓪᓘᓐᓃᑦ ᐊᔪᕆᖅᑐᖅᑕᐅᔭᕆᐊᖃᓐᖏᓚᓯ. ᑖᑦᓱᒪᓕ ᑯᕕᔭᐅᓯᒪᔫᑉ ᐊᔪᕆᖅᑐᕐᖕᓂᐊᕐᖕᒪᓯ ᑕᒤᓐᓂᒃ ᑖᑦᓱᒪᓗ ᑯᕝᕕᓯᓂᖓ ᐱᓪᓚᕆᐅᕗᖅ, ᓴᒡᓗᓂᖅᑕᖃᕋᓂᓗ; ᐊᔪᕆᖅᑐᐃᓂᖓ ᒪᓕᑦᓯᐊᖅᓯᐅᒃ, ᑖᑦᓱᒪᓃᑦᓮᓐᓇᖅᓗᓯᓗ.
28ᒫᓐᓇᓗ ᕿᑐᕐᖓᒃᑲ, ᑖᑦᓱᒪᓃᑦᓮᓐᓇᕆᑦᓯ, ᑖᓐᓇ ᓴᖅᑭᑉᐸᑦ ᓯᕘᕋᑦᔪᑎᒃᓴᖃᖁᓇᑕ ᑲᓐᖑᓲᑎᒃᓴᖃᖁᓇᑕᓗ ᑖᑦᓱᒪ ᓵᖓᓂ ᑎᑭᕝᕕᐊᓂ. 
29ᖃᐅᔨᒪᒍᑦᓯ ᑖᓐᓇ ᐃᓱᐊᖅᑑᓂᖓᓂᒃ, ᑕᕝᕙ ᖃᐅᔨᒪᒋᕗᓯ ᑭᒃᑯᓕᒫᑦ ᐃᓱᐊᖅᑐᒥᒃ ᐱᓇᓱᐊᖅᑐᑦ ᑖᑦᓱᒧᖓ ᐃᕐᖕᓂᐊᖑᓯᒪᖕᒪᑕ.
