1“ᐊᖅᑲᖅᓗᑎᑦ ᒪᓂᖅᑲᒥ ᐃᒃᓯᕚᓕᕆᑦ, ᐹᐱᓘᓂᐅᑉ ᐸᓂᖓ ᐅᐃᒡᒐᓱᒃ; ᒪᓂᖅᑲᒥ ᐃᒃᓯᕚᓕᕆᑦ ᐃᒃᓯᕙᐅᑕᖅᔪᐊᕐᖕᒥᐅᖏᑦᑐᖅ, ᑲᐅᓪᑎᐊᒥᐅᑦ ᐸᓂᖓ! ᑍᔭᐅᓂᐊᕈᓐᓃᕋᕕᑦ ᐋᓐᓂᖅᓴᕅᑦᑐᒥᒃ ᓂᑲᓇᖅᑐᒥᒡᓗ. 
2ᓯᖃᓪᓕᓯᐅᑎ ᓂᐊᖂᔭᒃᓴᒥᒃ ᑎᒍᓕᕈᒃ, ᓂᐊᖂᔭᒃᓴᓂᒡᓗ ᓯᖁᑦᑎᕆᓕᕆᑦ, ᑮᓇᖅᐱᑦ ᒪᑐᐊᖓ ᐲᓕᕈᒃ, ᐊᓐᓄᕌᑎᑦ ᐱᐅᔪᑦ ᐲᔭᖅᓗᒋᑦ, ᓂᐅᒃᑭᒃ ᓴᖅᑭᑎᒃᑭᒃ, ᑰᖕᒥᒡᓗ ᐃᑳᓕᕆᑦ. 
3ᐊᓐᓄᕅᓐᖔᖅᑎᓪᓗᑎᑦ ᑕᑯᔭᐅᔪᒫᓕᖅᐳᑎᑦ, ᑲᓐᖑᓇᕐᖕᓃᓪᓗ ᐅᓕᒃᓯᒪᔪᒫᓐᖏᓚᖅ; ᐊᑭᓂᐊᕈᒫᕋᒪ ᑭᓇᒥᒡᓘᓐᓃᑦ ᓂᑲᒍᓱᖕᓂᐊᕐᖕᓇᖓ. 
4ᓂᐅᕕᐊᕆᓪᓗᑕ ᐅᑎᖅᑎᑦᓯᔨᕗᑦ, ᐊᑎᖃᖅᐳᖅ ᕿᓚᖕᒥᐅᒐᓴᒡᔪᐃᑦ ᐊᑕᓂᖓᓂᒃ, ᑖᓐᓇ ᐄᓴᕅᓕᒥᐅᑦ ᐃᑦᔪᕐᖕᓁᑦᑐᖁᑎᖓᑦ. 
5ᓂᐱᖃᖏᓪᓗᑎᑦ ᐃᒃᓯᕙᓕᕆᑦ, ᑖᖅᑐᒦᓪᓗᑎᓪᓗ, ᑲᐅᓪᑎᐊᒥᐅᑦ ᐸᓂᖓ; ᑍᔭᐅᓂᐊᕈᓐᓃᕋᕕᑦ ᐊᖓᔪᖅᑳᖅᔪᐊᖃᖅᕕᐅᑉ ᐊᕐᖕᓇᖁᑎᖓᓂᒃ. 
6ᐃᓄᖁᑎᒃᑲ ᓂᓐᖓᒡᕕᒋᓚᐅᕋᒃᑭᑦ; ᐃᓄᖁᑎᑖᕆᓯᒪᔭᒃᑲᓗ ᓇᕐᕈᓇᖅᓯᑎᓚᐅᕋᒃᑭᑦ, ᐱᔪᓐᓇᕐᖕᓂᑦᓯᓐᓄᑦ ᑐᓂᓚᐅᖅᐸᒃᑲ, ᐊᑦᑕᕆᓚᐅᓐᖏᓐᓇᒃᑭᓪᓗ ᐃᓄᑐᖃᐅᓂᖏᑦ ᐊᒡᓛᑦ ᐊᖏᔪᒥᒃ ᐅᖁᒤᒃᓴᖅᑎᓚᐅᖅᐸᓯ. 
7ᐅᖃᓚᐅᖅᐳᑎᑦ, ‘ᐃᓱᖃᖏᑦᑐᒧᑦ ᐊᕐᖕᓇᖁᑎᒋᔭᐅᖏᓐᓇᕐᖕᓂᐊᖅᐳᖓ,’ ᑕᒪᒃᑯᐊ ᐆᒻᒪᒻᒥᐅᑕᖅᑖᕆᓚᐅᓐᖏᓚᑎᑦ, ᐃᓱᒪᒃᓴᖅᓯᐅᕈᑎᒋᓇᒋᓪᓗ ᑭᖑᓂᒃᓴᖏᑦ. 
8ᒫᓐᓇᓕ ᑍᒤᒻᒪᑦ ᑐᓵᓕᕆᑦ, ᖁᕕᐊᒋᔭᖃᖅᑐᑎᑦ ᐊᓕᐊᓁᒍᓱᖕᓂᕐᖕᒥᒃ, ᐃᒃᓯᕙᑦᓯᐊᖅᑐᑎᑦ, ᐆᒻᒪᑎᖕᓂ ᐅᖃᖅᐸᒃᑐᑎᑦ, ‘ᐅᕙᖓᑑᕗᖓ ᐊᓯᖃᕐᖕᓇᖓᓗ; ᐅᐃᒡᒐᓲᓗᖓ ᐃᒃᓯᕙᓂᐊᓐᖏᓚᖓ, ᕿᑐᕐᖎᕐᖕᓂᕐᖕᒥᒡᓗ ᖃᐅᔨᓂᐊᕐᖕᓇᖓ’; 
9ᐅᑯᓄᖓ ᒪᕐᕉᖕᓄᑦ ᑎᑭᑕᐅᔪᒫᖅᐳᑎᑦ ᐅᓪᓗᑦᓮᓐᓇᖅ; ᕿᑐᕐᖓᑎᑦ ᓄᖑᑦᓱᒫᖅᐳᑦ, ᐅᐃᒡᒐᖅᓗᑎᓪᓗ, ᑕᒪᒃᑯᐊ ᐃᓕᖕᓄᑦ ᑎᑭᐅᑎᔪᒫᖅᐳᑦ ᐊᒃᓱᕈᕐᖕᓇᓪᓚᕆᒡᓗᑎᒃ, ᐊᖓᒃᑯᖁᑎᑎᑦ ᐅᓄᖅᑑᒐᓗᐊᖅᑎᓪᓗᒋᑦ, ᐊᖓᒃᑰᓵᕐᖕᓂᖏᑦ ᐱᔪᓐᓇᕐᖕᓂᓕᐊᓘᒐᓗᐊᖅᑎᓪᓗᒋᑦ. 
10ᑲᑉᐱᐊᓇᖅᑐᒦᓐᓇᓱᒋᖏᒃᑲᓗᖅᐳᓯ ᐱᐅᖏᑦᑐᓂᒃ ᐃᓕᖅᑯᓯᖃᖅᑎᓪᓗᓯ, ᐅᖃᖅᓗᓯ, ‘ᑭᓇᒧᑦ ᑕᑯᓐᓇᖅᑕᐅᓐᖏᓚᖓ’; ᓯᓚᑐᓂᑦᓯ ᖃᐅᔨᒪᓂᑦᓯᓗ ᑕᒻᒪᖅᑎᓚᐅᖅᐹᓯ; ᐆᒻᒪᑎᑦᓯᒍᑦ ᐅᖃᓚᐅᕋᑦᓯ, ‘ᐅᕙᖓᑑᕗᖓ ᐊᓯᖃᕐᖕᓇᖓᓗ.’ 
11ᐱᐅᖏᑦᑐᐊᓗᖕᒧᑦ ᑎᑭᑕᐅᔪᒫᖅᐳᓯ, ᐊᖓᒃᑯᖁᑎᑦᓯᒍᑦ ᐊᔪᖅᑕᑦᓯᓐᓂᒃ; ᐊᓯᕈᖅᑕᐅᓇᖅᑐᒧᑦ ᑎᑭᑲᓪᓚᒡᕕᐅᔪᒫᕋᑦᓯ ᓴᖑᑎᑦᓱᓐᓇᓐᖏᑕᑦᓯᓐᓄᑦ. ᓱᒃᑯᑕᐅᓂᕐᖕᒧᑦ ᑎᑭᑕᐅᔪᒫᕋᑦᓯ ᑕᕝᕔᓐᓇᖅ ᓂᕆᐅᒋᓚᐅᓐᖏᑕᑦᓯᓐᓄᑦ. 
12ᐃᓕᓰᖅᓯᓇᓱᖕᓂᕐᖕᒥᒃ ᑲᔪᓯᑐᐃᓐᓇᕆᑦᓯ, ᐊᖓᒃᑰᓵᕐᖕᓂᕐᖕᓂᒡᓗ ᐅᓄᖅᑐᓂᒃ, ᐱᓇᓱᐊᖅᓯᒪᔭᑦᓯᓐᓂᒃ ᓄᑕᕋᐅᓂᑦᓯᓐᓂᑦ; ᑕᒪᒃᑯᓂᖓ ᐃᒻᒪᖄ ᓵᓚᖃᕈᒫᖅᐳᓯ, ᐃᒻᒪᖄ ᑲᑉᐱᐊᓇᖅᑐᒥᒃ ᓴᖑᑎᑦᓯᔪᒫᖅᐳᓯ. 
13ᐅᖃᐅᑦᔪᖅᑕᐅᓂᕐᖕᒥᒃ ᐃᕿᐊᓐᖑᖅᓯᒪᓕᖅᐳᓯ; ᑍᒃᑯᓄᖓ ᓇᖏᖅᓗᑎᒃ ᓴᐳᑎᔭᐅᓕᕆᑦᓯ, ᐅᓪᓗᕆᐊᑎᒍᑦ ᓇᓗᓇᖅᑐᓂᒃ ᖃᐅᔨᒪᓇᓱᐊᖅᑎᖁᑎᑦᓯᓐᓄᑦ, ᐅᓪᓗᕆᐊᓪᓗ ᐋᖅᑭᒃᓯᒪᓂᖏᑎᒍᑦ ᑐᑭᓯᐅᒪᔪᓐᓇᖅᑐᖁᑎᑦᓯᓐᓄᑦ, ᑕᖅᑭᐅᑉ ᓴᖅᑭᔮᕐᖕᓂᖓᒍᑦ ᓇᓚᐅᑦᑍᕙᒃᑐᓄᑦ ᖃᓄᐃᑦᑐᖃᕐᖕᓂᐊᕐᖕᒪᖔᑦ. 
14ᑕᑯᒋᑦ, ᐃᕕᒃᓱᒐᖅᑎᑐᑦ ᐸᓂᖅᑐᑎᑐᑦ ᑍᒤᑦᓱᒫᖅᐳᑦ, ᐃᑯᒪᒧᑦ ᓄᖑᑕᐅᔪᑎᑐᑦ; ᐃᒻᒥᖕᓂᒡᓗ ᓴᐳᑎᔪᓐᓇᕈᒫᓐᖏᓚᑦ ᐃᑯᐊᓚᔪᖅ ᐊᖏᓗᐊᕈᒫᕐᖕᒪᑦ; ᐃᑯᒪ ᐅᖅᑰᓯᑦᑎᖅᕕᒃᓴᑐᐃᓐᓇᐅᔪᒫᖏᒻᒪᑦ, ᓴᓂᐊᓂᓗ ᐃᒃᓯᕙᕕᒃᓴᐅᔪᒫᕋᓂ. 
15ᑕᒪᒃᑯᐊ ᑍᒤᑦᓱᒫᖅᐳᑦ ᐊᒃᓱᕈᖅᓗᓯ ᐱᓇᓱᐊᖅᓯᒪᔭᓯ, ᓄᓇᖃᖅᑐᑦ ᐊᓯᑦᓯᓐᓂᑦ ᓂᐅᕕᐊᕆᓯᒪᔭᓯ ᐃᓅᓱᖕᓂᑦᓯᓐᓂᑦ; ᐃᖏᕐᕋᕙᖕᒪᑕ ᓇᖕᒥᓂᖅ ᐅᐸᒍᒪᔭᒥᖕᓄᑦ; ᑖᒃᑯᐊᓕ ᓇᓪᓕᐊᓐᓄᓪᓘᓐᓃᑦ ᓴᐳᑦᔭᐅᔪᓐᓇᕈᒫᓐᖏᓛᓯ.”
