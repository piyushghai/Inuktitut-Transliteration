1ᐆᒻᒪᑎᒐ ᑕᑕᑉᐳᖅ ᐅᖃᐅᓯᒃᓴᒥᒃ ᐱᐅᔪᒥᒃ;
2ᐊᖑᑎᓕᒫᓂᑦ ᐊᖑᑎᑦᓯᐊᖑᓂᖅᐹᖑᕗᑎᑦ;
3ᓴᕕᒡᔪᐊᑦ ᐴᖓᓄᑦ ᐃᓕᓕᕈᒃ ᕿᑎᕐᖕᓄᑦ, ᐊᔪᖏᑦᑐᖅᔪᐊᖑᔪᑎᑦ,
4ᐃᑭᒪᓗᑎᑦ ᐃᖏᕐᕋᓕᕆᑦ ᐊᖓᔪᖅᑳᖅᔪᐊᖑᓂᖅᐱᑦ
5ᖃᖅᔪᑎᑦ ᐃᐱᒃᑑᕗᑦ ᐆᒻᒪᑎᒧᑦ ᐊᖓᔪᖅᑳᖅᔪᐊᑉ ᐊᑭᕋᖏᓐᓄᑦ;
6ᒎᑏ, ᐃᒃᓯᕙᐅᑕᖅᔪᐊᑦ ᑍᒤᓕᖓᓂᐊᖅᐳᖅ ᐃᓱᖃᖏᑦᑐᒥᑦ ᐃᓱᖃᖏᑦᑐᒧᑦ;
7ᓇᓛᒎᕐᖕᓂᖅ ᖁᕕᐊᒋᕙᑦ ᐱᐅᖏᑦᑐᓕᓂᖅᓗ ᐆᒥᒋᓪᓗᒍ;
8ᐊᓐᓄᕌᑎᑦ ᑎᐱᑎᖅᓯᒪᕗᑦ ᒧᕆᒥᒃ ᐋᓘᒥᒡᓗ ᑳᓯᐊᒥᒡᓗ.
9ᐊᖓᔪᖅᑳᖅᔪᐊᑉ ᐸᓂᖏᑦ ᐃᓚᒋᔭᐅᕗᑦ ᐊᕐᖕᓇᓄᑦ ᐅᐱᒋᔭᐅᔪᓄᑦ;
10ᐊᖓᔪᖅᑳᖅᔪᐊᑉ ᓄᓕᐊᒃᓴᖓ, ᓈᓚᒋᑦ,
11ᐃᓂᖁᓇᕐᖕᓃᑦ ᐱᓪᓗᒍ ᐊᖓᔪᖅᑳᖅᔪᐊᑉ ᐊᖏᔪᒥᒃ ᐱᔪᒪᓂᐊᕐᖕᒪᑎᑦ;
12ᑍᕆᒥᐅᑦ ᐸᓂᖏᑦ ᑎᑭᓐᓂᐊᖅᐳᑦ ᑐᓂᕐᕈᑎᒥᒃ ᓇᒃᓴᖅᓗᑎᒃ;
13ᐊᖓᔪᖅᑳᖅᔪᐊᑉ ᐸᓂᖓ ᐃᓂᖁᓇᖅᑐᐊᓘᕗᖅ,
14ᐊᖓᔪᖅᑳᖅᔪᐊᒧᑦ ᐃᑎᖅᑎᑕᐅᓂᐊᖅᐳᖅ
15ᖁᕕᐊᓱᒡᓗᑎᒃ ᐊᓕᐊᓁᒍᓱᒡᓗᑎᒡᓗ ᕾᑎᑕᐅᓂᐊᖅᐳᑦ;
16ᐃᕐᖕᓂᑎᑦ ᐊᑖᑕᕕᑦ ᐃᓂᖓᓃᑦᓱᒫᖅᐳᑦ,
17ᐊᑏᓪᓗ ᐃᖅᑲᐅᒪᔭᐅᑎᑦᓱᒪᕙᕋ ᑭᖑᕚᕆᓂ ᑕᒤᓐᓂ;
