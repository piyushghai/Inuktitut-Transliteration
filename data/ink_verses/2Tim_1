1ᐸᐅᓗᓯᒥᑦ, ᙭ᔅᑑᓯ ᔩᓱᓯᒧᑦ ᐋᐴᓯᑕᓕᒋᔭᐅᔪᒥᑦ ᒎᑎᐅᑉ ᐱᔪᒪᔭᖓ ᒪᓕᒡᓗᒍ ᑎᓕᔭᐅᓯᒪᔪᒥᑦ ᐅᖃᐅᓯᖃᖁᓪᓗᒍ ᐃᓅᓯᖃᕐᖕᓇᖅᑐᒥᒃ ᙭ᔅᑑᓯ ᔩᓱᓯᒦᑦᑐᒥᒃ.
2ᐃᕐᖕᓂᓐᓄᑦ ᑎᒧᑎᒧᑦ ᓇᒡᓕᒋᒻᒪᕆᒃᑕᓐᓄᑦ:
3ᒎᑎ ᖁᔭᒋᕙᕋ ᐃᓱᒪᒃᑯᑦ ᐸᓯᔭᐅᓇᖓ ᐱᔨᑦᓯᕈᓐᓇᕋᒃᑯ, ᓲᖅᓗ ᓯᕗᓕᕕᓂᒃᑲ ᑍᒤᓚᐅᕐᖕᒪᑕ, ᑍᒪᓐᖓᑦ ᐃᖅᑲᐅᒪᖃᑦᑕᖅᐸᒋᑦ ᑐᒃᓯᐊᓕᕌᖓᒪ. 
4ᖁᕝᕕᐅᕐᖕᓃᑦ ᐃᖅᑲᕌᖓᒃᑯ, ᐊᖏᔪᒥᒃ ᑕᑯᔪᒪᓕᖃᑦᑕᖅᐸᒋᑦ ᐅᓐᓄᒃᑯᑦ ᐅᓪᓗᒃᑯᓪᓗ, ᖁᕕᐊᓱᖕᓂᕐᖕᒥᒃ ᐃᓗᒻᒥᖅᑕᐅᔪᒪᓪᓗᖓ. 
5ᐃᖅᑲᐅᒪᒐᒪ ᓇᓛᒎᖅᑐᒥᒃ ᐅᒃᐱᕐᖕᓃᑦ ᑲᔪᓯᓂᖃᕐᖕᒪᑦ, ᐊᓈᓇᑦᓯᐊᕕᑦ ᓗᐃᓯᐅᑉ ᐅᒃᐱᕐᖕᓂᖓᑕ ᑲᔪᓯᓂᖓᑐᑦ ᐊᓈᓇᕕᓪᓗ ᔫᓁᓯᐅᑉ, ᖁᓚᖏᑦᓯᐊᕋᒪ ᐃᓕᖕᓃᓐᓂᖓᓂᒃᑕᐅᖅ. 
6ᑍᒤᒻᒪᑦ ᐃᖅᑬᑎᑉᐸᒋᑦ ᐆᒻᒪᖅᑎᑦᓯᖁᓪᓗᑎᑦ ᒎᑎᒥᑦ ᑐᓂᕐᕈᓯᐊᕆᓯᒪᔭᕐᖕᓂᒃ ᐃᓕᖕᓄᐊᓚᐅᖅᑐᒥᒃ ᐸᑎᒻᒥᓯᑎᓪᓗᖓ ᐃᓕᖕᓂᒃ. 
7ᒎᑎᐅᑉ ᑐᓂᓯᕕᒋᓯᒪᖏᒻᒪᑎᒍᑦ ᐊᓂᕐᖕᓂᕐᖕᒥᒃ ᓯᕘᕋᔪᒥᒃ ᐊᓂᕐᖕᓂᕐᖕᒥᒡᓕ ᐃᓗᒻᒥᖅᑎᑉᐹᑎᒍᑦ ᐱᔪᓐᓇᕐᖕᓂᕐᖕᒥᒃ ᓇᒡᓕᖕᓂᕐᖕᒥᒡᓗ ᓇᖕᒥᓂᖅᓗ ᐊᐅᓚᒍᓐᓇᕐᖕᓂᕐᖕᒥᒃ.
8ᑍᒤᒻᒪᑦ ᐊᑕᓂᕐᖕᒥᒃ ᓇᓗᓁᖅᓯᔨᐅᓃᑦ ᑲᓐᖑᓲᑎᒋᓂᐊᕐᖕᓇᒍ, ᑎᒍᔭᐅᓯᒪᕕᖕᒦᓐᓂᕋᓗ ᑖᑦᓱᒧᖓ. ᐊᒃᓱᕈᕐᖕᓇᖅᑐᒥᒡᓕ ᐱᓇᓱᐊᖃᑕᐅᓕᕆᑦ ᐅᖃᐅᓰᑦ ᑐᓴᕈᒥᓇᖅᑐᑦ ᐱᑦᔪᑎᒋᓗᒋᑦ ᒎᑎᐅᑉ ᐱᔪᓐᓇᕐᖕᓂᖓᓂ. 
9ᑖᑦᓱᒪ ᐱᐅᓕᓚᐅᕐᖕᒪᑎᒍᑦ ᕾᖁᓪᓗᑕᓗ ᕾᖁᔨᓂᕐᖕᒧᑦ ᐃᑦᔪᕐᖕᓁᑦᑐᒧᑦ, ᐱᓂᐊᕐᖕᓂᕗᑦ ᐱᑦᔪᑎᒋᓇᒋᑦ ᐱᓇᓱᐊᕈᒪᔭᓂᓕ ᐱᑦᔪᑎᒋᓪᓗᒍ ᐱᔪᓐᓇᖅᑎᑦᓯᓂᕐᖕᒥᓂᒡᓗ ᑐᓂᓯᕕᒋᓯᒪᕚᑎᒍᑦ ᙭ᔅᑑᓯ ᔩᓱᓯᒃᑯᑦ ᓱᓇᓕᒫᑦ ᐱᒋᐊᓚᐅᖅᑳᖅᑎᓐᓇᒋᑦ. 
10ᒫᓐᓇᓕ ᑕᒪᓐᓇ ᓴᖅᑭᑎᑕᐅᓯᒪᕗᖅ ᐱᐅᓕᔨᑦᑕ ᙭ᔅᑑᓯ ᔩᓱᓯᐅᑉ ᑎᑭᓯᒪᓂᖓᒍᑦ, ᑐᖂᑉ ᐱᔪᓐᓇᕐᖕᓂᖓ ᐊᑐᕈᓐᓁᖅᑎᓪᓗᒍ ᐃᓅᓯᕐᖕᒥᒃ ᓴᖅᑭᑦᓯᕕᒋᕚᑎᒍᑦ ᖃᐅᒪᔪᒧᑦ ᐅᖃᐅᓰᑦ ᑐᓴᕈᒥᓇᖅᑐᑦ ᐊᖅᑯᑎᒋᓪᓗᒋᑦ.
11ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᐅᖃᓪᓚᖁᓪᓗᖓ ᑎᓕᔭᐅᓯᒪᕗᖓ ᐊᔪᕆᖅᑐᐃᔨᐅᖁᓪᓗᖓ ᐋᐴᓯᑕᓕᐅᖁᓪᓗᖓᓗ, ᐃᓕᓮᔨᐅᖁᓪᓗᖓᓗ. 
12ᑍᒤᒻᒪᑦ ᐊᒃᓱᕈᖅᑎᑕᐅᕗᖓ. ᑕᒪᓐᓇᓕ ᑲᓐᖑᓲᑎᒋᓐᖏᓚᕋ, ᐅᒃᐱᖅᕕᒋᔭᕋ ᖃᐅᔨᒪᒐᒃᑯ, ᖁᓚᖏᓐᓇᒪ ᐅᕙᓐᓄᑦ ᐱᓂᐊᖅᑕᐅᖁᓯᒪᔭᓂ ᓴᐳᑎᓯᒪᔪᓐᓇᕐᖕᓂᐊᕐᖕᒪᒍ ᐅᓪᓗᖅ ᑍᓐᓇ ᓇᓪᓕᐅᑎᔪᒃᓴᖅ ᑎᑭᓪᓗᒍ. 
13ᐅᖃᐅᓰᑦ ᓱᓕᔪᑦ ᐅᕙᓐᓂᑦ ᑐᓴᖅᓯᒪᔭᑎᑦ ᑐᓐᖓᕕᒋᑦᓯᐊᖅᓗᒋᑦ ᒪᓕᒃᑭᑦ, ᐅᒃᐱᕐᖕᓂᐅᑉ ᑲᔪᓯᓂᖓᒍᑦ ᓇᒡᓕᖕᓂᒃᑯᓪᓗ ᙭ᔅᑑᓯ ᔩᓱᓯᒃᑯᑦ; 
14ᓴᐳᑎᓯᒪᑦᓯᐊᕈᒃ ᓱᓕᔪᖅ ᐃᓕᖕᓄᑦ ᑐᓂᔭᐅᓯᒪᔪᖅ ᐊᓂᕐᖕᓂᒃᑯᑦ ᐃᑦᔪᕐᖕᓁᑦᑐᒃᑯᑦ ᑖᑦᓱᒨᓇ ᐃᓗᑦᑎᓐᓃᑦᑐᒃᑯᑦ.
15ᖃᐅᔨᒪᒐᕕᑦ ᐂᓯᐊᒦᑦᑐᓕᒫᑦ ᐅᕙᓐᓂᒃ ᖁᔭᓈᖅᓯᓯᒪᓕᕐᖕᒪᑕ, ᐅᑯᐊ ᐃᓚᒋᓪᓗᒋᑦ ᐱᒋᓕᐅᓯ ᕼᐋᕐᒧᒋᓃᓯᓗ. 
16ᐊᑕᓂᐅᑉ ᓈᒃᑭᒋᓕᒋᑦ ᐅᓂᓯᐳᕋᓯᒃᑯᑦ ᐃᓚᒌᑦ, ᑖᑦᓱᒪ ᐅᓄᖅᑐᐃᖅᓱᖅᓗᖓ ᐱᕙᓪᓕᖅᑎᖃᑦᑕᖅᓯᒪᖕᒪᖓ; ᑎᒍᔭᐅᓯᒪᕕᖕᒦᓐᓂᓐᓂᒃ ᑲᓐᖑᓲᑎᖃᓚᐅᖏᒻᒪᑦ. 
17ᕉᒪᒧᓪᓕ ᑎᑭᓐᓇᒥ ᐅᕙᓐᓂᒃ ᕿᓂᓚᐅᖅᐳᖅ ᐊᔪᐃᓐᓇᖅᓗᓂ ᓇᓂᓚᐅᖅᐹᖓᓗ. 
18ᐊᑕᓂᐅᑉ ᐱᔪᓐᓇᖅᑎᓪᓕᐅᒃ ᓈᒃᑭᒋᔭᐅᓂᕐᖕᒥᒃ ᐊᑕᓂᕐᖕᒥᑦ ᓇᓂᓯᖁᓪᓗᒍ ᐅᓪᓗᕐᖕᒥ ᓇᓪᓕᐅᑦᓱᒫᖅᑐᒥ; ᖃᐅᔨᒪᕗᑎᓪᓗ ᐃᑲᔪᖅᓯᒪᓪᓚᕆᖕᓂᖓᓂᒃ ᐅᕙᓐᓄᑦ ᐃᐱᓱᓯᒥ.
