1ᓄᓇ ᓯᐅᕅᓐᓇᖅ ᓄᓇᓗ ᐸᓂᕐᖕᓂᑯ ᖁᕕᐊᓱᓕᕈᒫᖅᐳᑦ; ᓄᓇᓗ ᓱᓇᖃᔪᐃᑦᑐᖅ ᖁᕕᐊᓱᓕᕈᒫᖅᐳᖅ ᐱᕈᖅᑎᑦᓯᑦᓯᐊᓕᖅᓗᓂᓗ; ᓄᓇᕋᖅᑎᑐᑦ. 
2ᐊᒥᒐᖏᑦᑐᓂᒃ ᐱᕈᖅᑐᖃᓕᕈᒫᖅᐳᖅ ᖁᕕᐊᓱᓕᖅᓗᓂᓗ, ᓂᖅᑐᐃᔪᒫᖅᐳᖅ ᖁᕕᐊᓱᖕᓂᕐᖕᒧᑦ ᐃᓐᖏᖅᓗᓂᓗ. ᓕᐸᓇᓂᐅᑉ ᑕᑯᒥᓇᕐᖕᓂᖓᓂᒃ ᑐᓂᓯᕕᐅᔪᒫᖅᐳᖅ, ᑳᕐᒥᐅᓕᐅᓪᓗ ᓵᕋᓂᐅᓪᓗ ᓇᑎᕐᖕᓇᖏᑎᑐᑦ ᑲᑦᔮᕐᖕᓇᖅᑐᒥᒃ, ᐊᑕᓂᐅᑉ ᐱᓐᓇᕐᖕᓇᕐᖕᓂᖓᓂᒃ ᑕᑯᔪᒫᖅᐳᑦ, ᒎᑎᑦᑕ ᐊᖓᔪᖅᑳᖅᔪᐊᑦᓯᐊᖑᓂᖓᓂᒃ. 
3ᐊᒡᒊᑦ ᓴᓐᖐᑦᑐᑦ ᓴᓐᖏᒃᑎᑎᑕᐅᓕᖅᓕᑦ, ᓰᖅᑰᒡᓗ ᓴᓐᖐᑦᑑᒃ ᐋᖅᑭᑦᓯᐊᓕᖅᓕᒃ. 
4ᓯᕘᕋᔪᓂᒃ ᐆᒻᒪᑎᓖᑦ ᐅᖃᐅᑎᓕᖅᓯᒋᒃ, “ᓴᓐᖏᒃᑎᓕᕆᑦᓯ, ᐃᖅᓯᓇᓯᓗ! ᑕᑯᒋᑦ, ᒎᑎᓯ ᕾᓕᕐᖕᒪᑦ ᐊᑭᓂᐊᕈᑎᔭᖅᑐᖅᓗᓯ, ᒎᑎᐅᑉ ᐊᑭᓂᐊᕈᓯᖓᓄᑦ; ᑎᑭᓐᓂᐊᖅᐳᖅ ᐱᐅᓕᔭᖅᑐᖅᓗᓯ.” 
5ᑕᕝᕙ ᑕᐅᑐᖏᑦᑐᑦ ᐃᔨᖏᑦ ᑕᑯᓕᕈᒫᖅᐳᑦ, ᑐᓵᖏᑦᑐᓪᓗ ᓯᐅᑎᖏᑦ ᑐᓵᓕᖅᓗᑎᒃ. 
6ᑐᓯᐊᑦᑐᑦ ᐱᒡᓕᖅᑕᓕᕈᒫᖅᐳᑦ ᑐᒃᑐᑎᑐᑦ, ᐅᖃᕈᓐᓇᖏᑦᑐᓪᓗ ᐃᓐᖏᓕᖅᓗᑎᒃ ᖁᕕᐊᓱᖕᓂᕐᖕᒧᑦ, ᐃᒪᖅ ᑰᓕᕈᒫᕐᖕᒪᑦ ᓱᓇᖃᔪᐃᑦᑐᒃᑯᑦ, ᑰᒐᓛᖃᓕᖅᓗᓂᓗ ᓄᓇᒥ ᓯᐅᕋᖅᔪᐊᒥ. 
7ᓯᐅᕅᓐᓇᖅ ᐃᒪᖃᖏᓐᓂᕐᖕᒧᑦ ᐆᓇᓚᐅᖅᑐᖅ ᑕᓯᐅᓕᕈᒫᖅᐳᖅ, ᓄᓇᓗ ᐹᓂᕐᖕᓂᑰᓕᓚᐅᖅᑐᖅ ᓄᓇᐅᑉ ᐃᓗᐊᓂᑦ ᑯᕕᔪᓂᒃ ᐃᒪᖅᑕᖃᓕᕈᒫᖅᐳᖅ; ᑎᕆᒐᓂᐊᖑᔮᖅᑐᓄᓪᓗ ᓄᓇᒋᔭᐅᓕᓚᐅᖅᑐᖅ ᐃᒪᖅᓲᓕᖅᓗᓂ, ᐱᕈᖅᕕᐅᓕᕈᒫᖅᐳᖅ ᐃᕕᒃᓱᒐᕐᖕᓄᑦ ᓱᓪᓗᓕᖕᓄᑦ ᐃᕕᒃᓱᒐᖅᔪᐊᓄᓪᓗ ᑕᑭᔪᓄᑦ. 
8ᐅᓄᖅᑐᓄᑦ ᐊᑐᖅᑕᐅᕙᒃᑐᒥᒃ ᐊᖅᑯᑎᖅᔪᐊᖅᑕᖃᓕᕈᒫᖅᐳᖅ ᑍᑲᓂ, ᑍᔭᐅᓗᓂ “ᐃᑦᔪᕐᖕᓁᑦᑑᑉ ᐊᖅᑯᑎᖓ.” ᐊᔪᖅᑐᓕᔪᓄᑦ ᑕᒪᓐᓇ ᐊᑐᖅᑕᐅᔪᓐᓇᕈᒫᓐᖏᓚᖅ, ᒎᑎᐅᓪᓕ ᐃᓄᖁᑎᖏᓐᓄᑐᐊᖅ ᐊᑐᖅᑕᐅᔪᒫᖅᐳᖅ, ᓯᓔᑦᑐᓪᓘᓐᓃᑦ ᑕᒫᓂ ᑕᒻᒪᕈᒫᓐᖏᓚᑦ. 
9ᐊᖅᑯᒻᒥ ᑕᒫᓂ ᓛᔭᑕᖃᕈᒫᓐᖏᓚᖅ, ᐆᒪᔪᓂᒡᓗ ᐃᖅᓯᓇᖅᑐᓂᑦ ᑎᑭᑕᐅᔪᒫᓐᖏᓚᖅ; ᑍᒤᑦᑐᑦ ᑕᒫᓂ ᐱᑕᖃᕈᒫᖏᒻᒪᑕ, ᐱᐅᓕᔭᐅᓯᒪᔪᓪᓕ ᑕᒪᐅᓇ ᐃᖏᕐᕋᔪᒫᖅᐳᑦ. 
10ᐊᑕᓂᐅᑉ ᐊᑭᓕᖅᓗᒋᑦ ᓂᐅᕕᐊᕆᔭᖏᑦ ᑖᒃᑯᐊ ᐅᑎᕈᒫᖅᐳᑦ, ᑎᑭᑦᓱᒫᖅᐳᑦ ᓮᐅᓂᒧᑦ ᖁᕕᐊᓱᖕᓂᕐᖕᒧᑦ ᐃᓐᖏᖅᓗᑎᒃ; ᖁᕕᐊᓱᖕᓂᖅᔪᐊᕐᖕᒧᑦ ᐃᓱᖃᖏᑦᑐᒧᑦ ᖁᓚᖏᐊᖅᑕᐅᔪᒫᖅᐳᑦ, ᐊᓕᐊᓁᒍᓱᖕᓂᕐᖕᒥᒃ ᖁᕕᐊᓱᖕᓂᕐᖕᒥᒡᓗ ᐱᓯᒪᔪᒫᖅᐳᑦ, ᕿᒃᓵᖕᓂᖅᓗ ᐊᓂᖅᓴᐅᒥᓂᖅᓗ ᕿᒫᔪᒫᕐᖕᒪᑕ.
