1ᐊᕐᕌᒎᒃ ᒪᕐᕉᒃ ᐊᓂᒍᖅᑎᓪᓗᒋᒃ, ᐰᕈ ᓯᓐᓇᒃᑑᒪᓚᐅᖅᐳᖅ; ᑰᒑᓘᑉ ᓁᓕᐅᑉ ᓴᓂᐊᓂ ᓇᖏᖅᓗᓂ, 
2ᑕᑯᕗᖅᓗ, ᑰᒑᓗᖕᒥᑦ ᓁᓕᒥᑦ ᖃᑭᔪᓂᒃ ᐃᒻᒧᒃᓯᐅᒐᕐᖕᓂᒃ 7-ᓂᒃ, ᑕᑯᒥᓇᖅᑐᓂᒃ ᖁᐃᓂᑦᓯᐊᖅᑐᓂᒡᓗ; ᑖᒃᑯᐊᓗ ᓂᕆᓕᖅᐳᑦ ᐃᕕᒃᓱᒐᖃᑦᓯᐊᖅᑐᒥ. 
3ᑕᑯᒋᓪᓗ, ᐃᒻᒧᒃᓯᐅᒊᑦ ᐊᓯᖏᑦ 7-ᑦ, ᑕᑯᒥᓁᑦᑐᑦ ᓴᓪᓗᐊᓗᐃᑦ ᑰᒑᓗᖕᒥᑦ ᖃᑭᒋᕗᑦ, ᐃᒻᒧᒃᓯᐅᒊᓪᓗ ᐂᑉᐸᖏᑕ ᓴᓂᐊᓂ ᓂᑯᕕᖓᓕᖅᐳᑦ ᑰᒑᓘᑉ ᓁᓕᐅᑉ ᓯᓈᓂ. 
4ᑖᒃᑯᐊᓗ ᑕᑯᒥᓁᑦᑐᑦ ᓴᓪᓗᐊᓗᐃᑦ ᓂᕆᓕᖅᐳᑦ 7-ᓂᒃ ᐃᒻᒧᒃᓯᐅᒐᕐᖕᓂᒃ ᑕᑯᒥᓇᖅᑐᓂᒃ ᖁᐃᓂᔪᓂᒃ. ᑕᕝᕙ ᐰᕈ ᐃᖅᑯᒻᒪᖅᐳᖅ. 
5ᓯᓂᓕᕐᖕᒥᒐᒥᓗ ᓯᓐᓇᒃᑑᒪᓕᕆᕗᖅ ᐂᑉᐸᖓᓂᒃ; ᑕᑯᕗᖅᓗ, 7-ᓂᒃ ᓂᐊᖂᔭᒃᓮᑦ ᓄᕗᖏᓐᓂᒃ, ᐳᕙᓚᑦᓯᐊᖅᑐᓂᒃ ᐱᐅᔪᓂᒃ, ᓂᐊᖂᔭᒃᓴᒥᑦ ᐊᑕᐅᓯᕐᖕᒥᑦ ᐱᕈᖅᑐᓂᒃ. 
6ᑕᑯᒋᓪᓗ, ᑭᖑᓂᖓᒍᑦ ᑕᑯᓕᕆᕗᖅ 7-ᓂᒃ ᓂᐊᖂᔭᒃᓮᑦ ᓄᕗᖏᓐᓂᒃ, ᐊᒥᑦᑐᓂᒃ ᑐᖁᓕᖓᔪᓂᒃ ᐊᓄᕆᒧᑦ ᓯᕿᓂᐅᑉ ᓄᕕᐊᑕ ᓇᓛᓂᓐᖔᖅᑐᒧᑦ ᓂᐅᓐᖓᒃᑎᑕᐅᓯᒪᔪᓂᒃ. 
7ᑖᒃᑯᐊᓗ ᐊᒥᑦᑐᑦ ᑐᖁᓕᖓᔪᑦ ᓂᐊᖂᔭᒃᓮᑦ ᓄᕗᖏᑦ ᐄᓯᕗᑦ ᓂᐊᖂᔭᒃᓮᑦ ᓄᕗᖏᓐᓂᒃ ᐳᕙᓚᑦᓯᐊᖅᑐᓂᒃ ᐱᐅᔪᓂᒃ 7-ᓂᒃ. ᑕᕝᕙ ᐰᕈ ᐃᖅᑯᒻᒪᖅᐳᖅ, ᑐᑭᓯᓕᖅᓗᓂᓗ ᓯᓐᓇᒃᑑᒪᓂᐅᖕᒪᑦ. 
8ᐅᓪᓛᖑᓕᖅᑎᓪᓗᒍᓕ ᐃᓱᒪᔮᓕᖅᐳᖅ; ᑎᓕᓯᓪᓗᓂᓗ ᕾᖁᔨᕗᖅ ᐃᑦᔨᑉᑎᒥ ᐊᖓᒃᑯᓕᒫᓂᒃ ᐃᓕᓯᒪᔪᓕᒫᓂᒡᓗ; ᐰᕉᓪᓗ ᓯᓐᓇᒃᑐᒥᓂᒃ ᐅᓂᒃᑲᐅᑎᓕᖅᐰᑦ, ᓇᓪᓕᐊᓐᓂᒡᓘᓐᓃᓪᓕ ᑐᑭᓕᐅᕆᔪᖃᕈᓐᓇᓚᐅᓐᖏᓚᖅ ᐰᕈᒧᑦ.
9ᑕᕝᕙ ᐃᒥᕐᖕᓂᐊᖅᑕᖏᓐᓂᒃ ᑲᒪᔨᖓ ᐰᕈᒧᑦ ᐅᖃᖅᐳᖅ, “ᐅᓪᓗᒥ ᐃᖅᑬᕗᖓ ᓈᒻᒪᖏᑦᑐᓕᓂᕆᓯᒪᔭᓐᓂᒃ. 
10ᑍᑦᓱᒪᓂ ᐰᕈ ᐱᔨᒥᓄᑦ ᓂᓐᖓᐅᒪᓕᕐᖕᒪᑦ, ᓂᐊᖂᔭᓕᐅᖅᑏᓪᓗ ᑲᒪᔨᖓᑦ ᑎᒍᔭᐅᓚᐅᖅᐳᒍᒃ ᑲᒪᒋᔭᐅᓕᖅᓗᓄᒡᓗ ᖃᐅᔨᓴᖅᑏᑦ ᐊᖓᔪᖅᑳᖓᑦᑕ ᑎᒍᔭᐅᓯᒪᕕᖁᑎᐊᓂ, 
11ᐅᓐᓄᐊᒥ ᐊᑕᐅᓯᕐᖕᒥ ᑕᒪᓐᓄᒃ ᐊᑐᓂᑦ ᓯᓐᓇᒃᑑᒪᓂᖃᓚᐅᖅᐳᒍᒃ, ᐊᑐᓂᑦ ᓯᓐᓇᒃᑑᒪᓂᕗᒃ ᐊᑐᓂᑦ ᑐᑭᖃᖅᓗᑎᒃ ᐃᒻᒥᒍᑦ. 
12ᑍᑲᓃᖃᑎᖃᓚᐅᖅᐳᒍᑦ ᐃᓅᓱᒃᑐᒥᒃ ᐄᑉᐳᕉᒥᒃ, ᖃᐅᔨᓴᖅᑏᑦ ᐊᖓᔪᖅᑳᖓᑦᑕ ᐱᔨᒋᔭᖓ; ᐅᓂᒃᑳᖅᕕᒋᒐᑦᑎᒃᑯᒃ, ᑐᑭᓯᓇᖅᓯᑎᓚᐅᖅᐰᑦ ᐅᕙᑦᑎᓐᓄᑦ, ᓯᓐᓇᒃᑑᒪᒋᔭᕗᒃ ᑐᑭᓕᐅᓚᐅᖅᐰᑦ ᐊᑐᓂᑦ ᓯᓐᓇᒃᑐᖅᓯᒪᓂᕗᑦ ᒪᓕᒡᓗᒋᑦ. 
13ᐅᕙᑦᑎᓐᓄᑦ ᑐᑭᓯᓇᖅᓯᑎᑦᓯᓂᖓ ᒪᓕᒡᓗᒍ, ᐊᑐᑦᓯᐊᓚᐅᖅᐳᑦ; ᐱᓇᓱᐊᖅᕕᓐᓄᑦ ᐅᑎᖅᑎᑕᐅᓚᐅᖅᐳᖓ, ᓂᐊᖂᔭᓕᐅᖅᑏᑦ ᑲᒪᔨᖓᑦ ᕿᒥᑕᐅᓪᓗᓂ.”
14ᑕᕝᕙ ᐰᕈ ᑎᓕᓯᓪᓗᓂ ᔫᓯᐱ ᕾᖁᔭᐅᖁᕚ, ᑐᐊᕕᖅᓗᑎᒡᓗ ᐊᓂᑎᑉᐹᑦ ᑎᒍᔭᐅᓯᒪᕕᖕᒥᑦ; ᑖᓐᓇᓗ ᐅᓐᖏᔭᕇᕐᖕᒪᑦ ᐊᓐᓄᕌᓂᒡᓗ ᐊᓯᖏᓐᓂᒃ ᐊᑎᓪᓗᓂ, ᐃᑎᖅᐳᖅ ᐰᕈᒧᐊᖅᓗᓂ. 
15ᑕᕝᕙ ᐰᕈ ᔫᓯᐱᒧᑦ ᐅᖃᖅᐳᖅ, “ᓯᓐᓇᒃᑑᒪᓚᐅᕋᒪ, ᑭᓯᐊᓂᓕ ᓇᓪᓕᐊᓐᓄᓪᓘᓐᓃᑦ ᑐᑭᓯᓇᖅᓯᑎᑕᐅᔪᓐᓇᓐᖏᓚᑦ; ᑐᓴᐅᒪᕙᒋᓪᓕ ᐅᖃᐅᑎᒋᔭᐅᓯᒪᒐᕕᑦ ᐅᕙᓐᓄᑦ ᓯᓐᓇᒃᑑᒪᒥᒎᖅ ᑐᓴᕈᕕᑦ ᑐᑭᓯᓇᖅᓯᑎᑦᓯᔪᓐᓇᕋᕕᑦ.”
16ᔫᓯᐱᐅᑉ ᐰᕈ ᑭᐅᕚ ᐅᖃᖅᓗᓂ, “ᐅᕙᖓᐅᖏᑦᑐᖅ; ᒎᑎᐅᓪᓕ ᐰᕈ ᑐᑭᓯᑎᓐᓂᐊᖅᐹ ᑐᑭᓯᔪᒪᔭᖓᓂᒃ.”
17ᐰᕉᑉ ᑕᕝᕙ ᔫᓯᐱ ᐅᖃᐅᑎᕚ, “ᑕᑯᒋᑦ, ᓯᓐᓇᒃᑑᒪᑎᓪᓗᖓ ᑰᒑᓘᑉ ᓁᓕᐅᑉ ᓯᓈᓂ ᓂᑯᕕᖓᓚᐅᖅᐳᖓ; 
18ᑕᑯᕗᖓ ᑰᒑᓗᖕᒥᑦ ᓁᓕᒥᑦ ᖃᑭᔪᓂᒃ ᐃᒻᒧᒃᓯᐅᒐᕐᖕᓂᒃ 7-ᓂᒃ, ᑕᑯᒥᓇᖅᑐᓂᒃ ᖁᐃᓂᑦᓯᐊᖅᑐᓂᒡᓗ; ᑖᒃᑯᐊᓗ ᓂᕆᓕᖅᐳᑦ ᐃᕕᒃᓱᒐᕐᖕᓂᒃ; 
19ᑕᑯᒋᓪᓗ, ᐃᒻᒧᒃᓯᐅᒊᑦ ᐊᓯᖏᑦ 7-ᑦ ᑖᒃᑯᐊ ᑭᖑᓂᖓᒍᑦ ᖃᑭᒋᕗᑦ, ᑕᑯᒥᓁᑦᑐᑦ ᓴᓪᓗᐊᓗᐃᑦ, ᑍᒤᑦᑐᓂᒃ ᑕᑯᓚᐅᖅᓯᒪᓐᖏᓚᖓ ᐃᑦᔨᑉᑎᐅᑉ ᓄᓇᓕᒫᖓᓂ. 
20ᑖᒃᑯᐊᓗ ᑕᑯᒥᓁᑦᑐᑦ ᓴᓪᓗᐊᓗᐃᑦ ᓂᕆᓕᖅᐳᑦ 7-ᓂᒃ ᐃᒻᒧᒃᓯᐅᒐᕐᖕᓂᒃ ᓯᕗᓪᓕᐅᓪᓗᑎᒃ ᓴᖅᑭᖅᑲᐅᔪᓂᒃ ᑕᑯᒥᓇᖅᑐᓂᒃ ᖁᐃᓂᔪᓂᒃ, 
21ᑖᒃᑯᓂᖓᓕ ᓂᕆᒐᓗᐊᕐᖕᒪᑕ ᓇᓪᓕᐊᓐᓄᓪᓘᓐᓃᑦ ᒪᓗᒋᔭᐅᒐᔭᓚᐅᓐᖏᓚᑦ ᓂᕆᓯᒪᓂᖏᓐᓂᒃ, ᑕᑯᒥᓁᑦᑑᓂᖏᑦ ᓱᕐᕋᓚᐅᖏᒻᒪᑕ ᐱᒋᐊᕐᖕᓂᖓᓂ ᐱᐅᓯᕆᓚᐅᖅᑕᒥᓂᑦ. ᑕᕝᕙ ᐃᖅᑯᒻᒪᓚᐅᖅᐳᖓ. 
22ᑕᑯᓕᕆᕗᖓ ᓯᓐᓇᒃᑑᒪᓂᓐᓂ 7-ᓂᒃ ᓂᐊᖂᔭᒃᓮᑦ ᓂᐊᖁᖏᓐᓂᒃ ᓂᐊᖂᔭᒃᓴᒥᑦ ᐊᑕᐅᓯᕐᖕᒥᑦ ᐱᕈᖅᑐᓂᒃ, ᐳᕙᓚᑦᓯᐊᖅᑐᓂᒃ ᐱᐅᔪᓂᒃ; 
23ᑭᖑᓂᖓᒍᑦ ᑕᑯᓕᕆᕗᖓ, ᓂᐊᖂᔭᒃᓮᑦ ᓂᐊᖁᖏᓐᓂᒃ 7-ᓂᒃ ᐊᒥᑦᑐᓂᒃ ᑐᖁᓕᖓᔪᓂᒃ, ᐊᓄᕆᒧᑦ ᓯᕿᓂᐅᑉ ᓄᐃᕕᐊᑕ ᓇᓛᓂᑦ ᐱᔪᒧᑦ ᓂᐅᓐᖓᒃᑎᑕᐅᓯᒪᔪᓂᒃ ᐱᕈᑦᓯᐊᖅᑐᑦ ᓇᓛᓄᑦ. 
24ᑕᕝᕙ ᓂᐊᖂᔭᒃᓮᑦ ᐊᒥᑦᑐᑦ ᓂᐊᖁᖏᑦ ᑖᒃᑯᓂᖓ ᐱᕈᑦᓯᐊᖅᑐᑦ ᓂᐊᖁᖏᓐᓂᒃ ᐄᓯᕗᑦ. ᑖᒃᑯᐊ ᐅᖃᐅᓯᕆᓚᐅᖅᐸᒃᑲ ᐊᖓᒃᑯᓄᑦ, ᑭᓯᐊᓂᓕ ᓇᓪᓕᐊᓐᓂᓪᓘᓐᓃᑦ ᑐᑭᓯᑎᑕᐅᔪᓐᓇᓐᖏᓚᖓ.”
25ᑕᕝᕙ ᔫᓯᐱ ᐅᖃᖅᐳᖅ ᐰᕈᒧᑦ, “ᐰᕉᑉ ᓯᓐᓇᒃᑐᖅᓯᒪᔭᖏᑦ ᑖᒃᑯᐊᑦᓮᓐᓇᐅᕗᑦ ᐊᑕᐅᓯᐅᓪᓗᑎᒃ; ᒎᑎ ᓇᓗᓁᖅᓯᕗᖅ ᐰᕈᒧᑦ ᖃᓄᐃᓕᐅᕐᖕᓂᐊᓕᕐᖕᓂᕐᖕᒥᓂᒃ. 
26ᑖᒃᑯᐊ 7-ᐃᑦ ᐃᒻᒧᒃᓯᐅᒊᑦ ᐱᐅᔪᑦ ᑐᑭᖃᖅᐳᑦ ᐊᕐᕌᒍᓂᒃ 7-ᓂᒃ, ᑖᒃᑯᐊᓗ ᓂᐊᖂᔭᒃᓮᑦ ᓂᐊᖁᖏᑦ ᐱᕈᑦᓯᐊᖅᑐᑦ 7-ᐃᑦ ᑐᑭᖃᖅᐳᑦ ᐊᕐᕌᒍᓂᒃ 7-ᓂᒃ; ᓯᓐᓇᒃᑑᒪᓃᒃ ᑖᒃᑯᐊᑦᓮᓐᓇᐅᕘᒃ. 
27ᑖᒃᑯᐊᓗ ᓴᓗᒃᑐᐃᑦ ᑕᑯᒥᓁᑦᑐᑦ ᐃᒻᒧᒃᓯᐅᒊᑦ 7-ᐃᑦ ᑭᖑᓪᓕᐅᓪᓗᑎᒃ ᖃᑭᔪᑦ ᑐᑭᖃᖅᐳᑦ ᐊᕐᕌᒍᓂᒃ 7-ᓂᒃ, ᓂᐊᖂᔭᒃᓮᓪᓗ ᓂᐊᖁᖏᑦ ᐊᒥᑦᑐᑦ 7-ᐃᑦ ᓂᐅᓐᖓᒃᑎᑕᐅᓯᒪᔪᑦ ᐊᓄᕆᒧᑦ ᓯᕿᓂᐅᑉ ᓄᐃᕕᐊᑕ ᓇᓛᓂᓐᖔᖅᑐᒧᑦ ᑐᑭᖃᖅᐳᑦ ᐊᕐᕌᒍᓂᒃ 7-ᓂᒃ ᑳᖕᓇᖅᑐᖅᔪᐊᓂᒃ. 
28ᑕᒪᒃᑯᐊ ᐅᖃᐅᑎᒋᔭᒃᑲ ᐰᕈᒧᑦ, ᒎᑎᐅᑉ ᖃᐅᔨᑎᑦᓯᑦᔪᑎᒋᕔᑦ ᐰᕈᒧᑦ ᖃᓄᐃᓕᐅᕐᖕᓂᐊᓕᕐᖕᓂᕐᖕᒥᓂᒃ. 
29ᑕᑯᒋᑦ ᐊᕐᕌᒍᓂᒃ 7-ᓂᒃ ᓇᓪᓕᐅᑎᔪᖃᓛᖅᐳᖅ ᐊᔪᖅᓴᕐᖕᓇᖏᑦᑐᓂᒃ ᐱᕈᖅᕕᐅᑦᓯᐊᕐᖕᓇᖅᑐᓂᒡᓗ ᐃᑦᔨᑉᑎᐅᑉ ᓄᓇᓕᒫᖓᓂ, 
30ᑭᖑᓂᖓᒍᓪᓕ ᐊᕐᕌᒍᓂᒃ 7-ᓂᒃ ᑳᖕᓇᖅᑐᖅᔪᐊᖅᑕᖃᕈᒫᕆᕗᖅ, ᑕᒪᓐᓇᓗ ᐊᔪᖅᓴᕐᖕᓇᖏᑦᑑᓚᐅᖅᑐᖅ ᐱᕈᖅᕕᐅᑦᓯᐊᕐᖕᓇᓚᐅᖅᑐᖅᓗ ᐳᐃᒍᖅᑕᐅᑦᓯᐊᕈᒫᖅᐳᖅ ᐃᑦᔨᑉᑎᐅᑉ ᓄᓇᖓᓂ; ᑳᖕᓇᖅᑐᖅᔪᐊᕐᖕᒧᑦ ᐃᑦᔨᑉᑎᐅᑉ ᓄᓇᓕᒫᖓ ᓄᖑᕈᑦᔭᐅᔪᒫᕐᖕᒪᑦ. 
31ᐊᔪᖅᓴᕐᖕᓇᖏᑦᑑᓚᐅᖅᑐᖅ ᐱᕈᖅᕕᐅᑦᓯᐊᕐᖕᓇᖅᑑᓚᐅᖅᑐᖅᓗ ᐳᐃᒍᖅᑕᐅᑦᓯᐊᕈᒫᖅᐳᖅ ᑕᒫᓂ ᓄᓇᒥ ᑕᒪᑐᒪ ᑭᖑᓕᕆᔭᖓ ᑳᖕᓇᖅᑐᖅᔪᐊᖅ ᑭᖑᓪᓕᐅᔪᒫᕐᖕᒪᑦ, ᕿᒃᓵᖕᓇᖅᑐᖅᔪᐊᖑᓗᓂᓗ. 
32ᐰᕉᑉ ᓯᓐᓇᒃᑐᕐᖕᓂᕆᔭᖓᑕ ᒪᕐᕉᓕᖅᑲᖓᓂᖓ ᑐᑭᖃᖅᐳᖅ ᑕᒪᓐᓇ ᒎᑎᐅᑉ ᐋᖅᑭᒃᓯᒪᖕᒪᒍ, ᐊᑯᓂᐅᖏᑦᑐᖅᓗ ᑲᔪᓯᑎᓐᓂᐊᖅᓗᓂᐅᒃ.
33ᑍᒤᒻᒪᑦ ᐰᕈ ᐊᖑᒻᒥᒃ ᓂᕈᐊᖅᑐᒃᓴᐅᕗᖅ ᖃᐅᔨᒪᑦᓯᐊᖅᑐᒥᒃ ᓯᓚᑐᔪᒥᒡᓗ, ᑖᓐᓇ ᐊᐅᓚᑦᓯᔨᐅᖁᓪᓗᒍ ᐃᑦᔨᑉᑎᐅᑉ ᓄᓇᖓᓄᑦ ᑕᒤᓐᓄᑦ. 
34ᐰᕈ ᐱᓇᓱᐊᑦᓴᐅᑎᒋᔪᒃᓴᐅᕗᖅ ᑎᓕᓯᓗᓂ ᑲᒪᔨᒃᓴᐅᓂᐊᖅᑐᓂᒃ ᓄᓇᒥ, ᐱᕈᖅᑐᐃᑦ ᓂᕿᒃᓮᑦ ᐊᕕᒡᓗᒋᑦ ᑕᓪᓕᒪᖏᑦ ᓴᓂᖅᕙᒃᑕᐅᕙᓪᓕᐊᖁᓪᓗᒋᑦ ᐃᑦᔨᑉᑎᐅᑉ ᓄᓇᓕᒫᖓᓂ ᑖᒃᑯᓇᓂ ᐊᕐᕌᒍᓂ 7-ᓂ ᐱᕈᖅᑐᖃᑦᓯᐊᕐᖕᓇᖅᑐᑦ ᓇᓪᓕᐅᑎᓯᒪᓂᖏᓐᓂ. 
35ᐊᕐᕌᒍᓂᓗ ᐱᕈᖅᑐᖃᑦᓯᐊᕐᖕᓇᖅᑐᓂ ᓇᓪᓕᐅᑎᓯᒪᓂᐊᖅᑐᓂ ᑖᒃᑯᐊ ᑲᑎᑦᓯᔪᓐᓇᖁᓪᓗᒋᑦ, ᓂᐊᖂᔭᒃᓴᓂᒃ ᐰᕉᑉ ᐊᖓᔪᖅᑳᖑᓂᖓᓄᑦ ᐊᐅᓚᑕᐅᓗᓂ, ᐃᒡᓗᒐᓴᒡᔪᐊᓂ ᑲᑎᖅᓱᐃᓯᒪᑦᓯᐊᖁᓪᓗᒋᑦ ᓂᕿᒃᓴᓂᒃ. 
36ᑖᒃᑯᐊ ᓂᕿᒃᓮᑦ ᓴᓂᖅᕙᒃᑕᐅᓯᒪᖁᓪᓗᒋᑦ ᐊᕐᕌᒍᑦ 7-ᐃᑦ ᑳᖕᓇᖅᑐᖅᔪᐊᑦ ᐊᑐᓕᖅᑎᓪᓗᒋᑦ ᐃᑦᔨᑉᑎᐅᑉ ᓄᓇᖓᓄᑦ ᑎᑭᐅᑎᑦᔪᒫᖅᑐᓂ ᓂᕿᒋᔭᐅᔪᓐᓇᖁᓪᓗᒋᑦ, ᓄᓇᓕᒫᒥ ᑳᖕᓇᖅᑐᖅᔪᐊᒧᑦ ᐱᖅᓕᓕᖁᓇᒋᑦ.”
37ᑕᒪᓐᓇᓕ ᐃᓱᒪᓕᐅᕈᑕᐅᔪᖅ ᐰᕉᑉ ᐱᔨᓕᒫᖏᑕᓗ ᓈᒻᒪᒋᕚᑦ. 
38ᐰᕈᓗ ᐅᖃᖅᐳᖅ ᐱᔨᒥᓄᑦ, “ᐊᖑᒻᒥᒃ ᐆᑐᓇᖅ ᑍᒤᑦᑐᒥᒃ, ᒎᑎᐅᑉ ᐊᓂᕐᖕᓂᖓᓄᑦ ᓇᔪᖅᑕᐅᔪᒥᒃ ᓇᓂᓯᔪᓐᓇᖅᐱᑖ?” 
39ᑕᕝᕙ ᐰᕈ ᔫᓯᐱᒧᑦ ᐅᖃᖅᐳᖅ, “ᒎᑎᐅᑉ ᑕᒪᒃᑯᓂᖓ ᑕᒤᓐᓂᒃ ᖃᐅᔨᑎᓚᐅᕐᖕᒪᑎᑦ, ᐃᓕᒃᑐᑦ ᖃᐅᔨᒪᑎᒋᔪᒥᒃ ᓯᓚᑐᑎᒋᔪᒥᒡᓗ ᐱᑕᖃᓐᖏᓚᖅ; 
40ᓄᓇᖁᑎᓐᓄᑦ ᑕᒤᓐᓄᑦ ᐊᖓᔪᖅᑳᓐᖑᖅᑎᑦᓱᒪᕙᒋᑦ, ᐃᓄᖁᑎᓕᒫᒃᑲᓗ ᑕᒪᕐᖕᒥᒃ ᖃᓄᑐᐃᓐᓇᖅ ᐱᖁᔨᓂᕐᖕᓂᒃ ᓈᓚᖁᓂᐊᖅᐸᒃᑲ; ᑭᓯᐊᓂ ᐊᖓᔪᖅᑳᖅᔪᐊᑉ ᐃᒃᓯᕙᐅᑕᖓ ᐱᑦᔪᑎᒋᓪᓗᒍ ᐃᓕᖕᓂᑦ ᐊᖓᔪᖅᑳᖑᓂᖅᓴᐅᓂᐊᖅᐳᖓ.” 
41ᐰᕈᓗ ᔫᓯᐱᒧᑦ ᐅᖃᖅᐳᖅ, “ᑕᑯᒋᑦ, ᐃᑦᔨᑉᑎᐅᑉ ᓄᓇᖓᓄᑦ ᑕᒤᓐᓄᑦ ᐊᐅᓚᑦᓯᔨᓐᖑᖅᑎᑉᐸᒋᑦ.” 
42ᑕᕝᕙ ᐰᕉᑉ ᕿᑎᖅᓯᕐᖕᒥᐅᑕᓂ+ ᐊᑐᖅᑕᓂ ᐲᖅᓗᒍ ᔫᓯᐱ ᐊᑎᑎᑉᐹ, ᐅᓕᒡᔪᐊᒥᒡᓗ ᖃᓪᓗᓈᖅᑕᑦᓯᐊᕙᖕᒥᒃ ᐊᑎᑎᓪᓗᒍ, ᒎᓗᓂᒡᓗ ᖁᖓᓯᕐᖕᒥᐅᑕᕐᖕᓂᒃ ᐊᑎᑎᒃᑭᓪᓗᒍ; 
43ᐊᒃᓴᓗᐊᓕᖁᑎᖓᑕᓗ ᑐᖓᓕᖓᑕ ᐃᑭᒪᕕᖓᓂ ᐃᑭᑎᓪᓗᒍ ᐃᖏᕐᕋᑎᑉᐹ; ᐅᐱᒍᓱᒃᑎᑕᐅᔪᓪᓗ ᓯᕗᓂᖓᓃᑦᑐᑦ ᕾᒐᓛᖅᐳᑦ, “ᑖᑦᓱᒧᖓ ᐅᑯᒋᑦᓯ!” ᑍᒤᓕᐅᖅᓗᓂ ᑕᕝᕙ ᐃᑦᔨᑉᑎᓕᒫᒧᑦ ᐊᐅᓚᑦᓯᔨᕈᖅᑎᓚᐅᖅᐹ. 
44ᐰᕈᓕ ᓱᓕ ᐅᖃᒃᑲᓐᓂᖅᐳᖅ ᔫᓯᐱᒧᑦ, “ᐅᕙᖓ ᐰᕈ, ᐱᖁᔨᕗᖓ ᖃᓄᑐᐃᓐᓇᖅ ᐃᕝᕕᑦ ᐱᖁᔨᓐᖏᑐᐊᕈᕕᑦ ᓇᓪᓕᐊᓐᓂᒡᓘᓐᓃᑦ ᐱᓇᓱᐊᖅᑐᖃᖅᑐᒃᓴᐅᓐᖏᓚᖅ ᐊᐅᓚᑦᔭᒋᐊᖅᑐᖃᖅᑐᒃᓴᐅᓇᓂᓗ ᐃᑦᔨᑉᑎᐅᑉ ᓄᓇᓕᒫᖓᓂ ᑕᒤᓐᓂ.” 
45ᐰᕉᓪᓗ ᔫᓯᐱ ᐊᑦᓯᖅᐹ ᐃᑦᔨᑉᑎᒥᐅᑎᑐᑦ ᔨᐱᓈᑦ-ᐸᓂᐊᒥᒃ; ᓄᓕᐊᓂᒃᑎᑉᐹᓗ ᐊᓯᓇᒥᒃ, ᐸᑎᐱᐊᕋᐅᑉ ᐸᓂᖓᓂᒃ ᑐᓂᕐᕈᓯᖅᑎᑦᓯᔨᐅᔫᑉ ᓄᓇᒥ ᐆᓂᒥ. ᑭᖑᓂᖓᒍᑦ ᔫᓯᐱ ᐃᑦᔨᑉᑎᐅᑉ ᓄᓇᖓᒍᑦ ᑕᒤᑎᒍᑦ ᐃᖏᕐᕋᓚᐅᖅᐳᖅ. 
46ᔫᓯᐱ ᐊᕐᕌᒍᖃᓕᓚᐅᖅᐳᖅ 30-ᓂᒃ ᐱᓇᓱᐊᕆᐊᓯᑎᓪᓗᒍ ᐰᕉᑉ ᐊᖓᔪᖅᑳᖅᔪᐊᑉ ᐃᑦᔨᑉᑎᒥ ᐊᖓᔪᖅᑳᒃᑯᕕᖓᓂ. ᔫᓯᐱ ᑕᕝᕙᓐᖓᑦ ᐰᕉᑉ ᓇᔪᖅᑕᖓᓂᑦ ᐊᓂᒐᒥ ᐃᑦᔨᑉᑎᐅᑉ ᓄᓇᓕᒫᖓᓄᑦ ᐃᖏᕐᕋᓕᓚᐅᖅᐳᖅ.
47ᐊᕐᕌᒍᓂ 7-ᓂ ᐱᕈᖅᑐᖃᑦᓯᐊᕐᖕᓇᖅᑐᓂ ᓄᓇ ᐱᕈᖅᑎᑦᓯᓚᐅᖅᐳᖅ ᐊᒥᒐᖏᑦᑐᖅᔪᐊᓂᒃ, 
48ᐊᕐᕌᒍᓂ ᑖᒃᑯᓇᓂ 7-ᓂ ᐱᕈᖅᑐᖃᑦᓯᐊᕐᖕᓇᖅᑐᓂ ᑲᑎᑦᓯᓚᐅᖅᐳᖅ ᓂᕿᒃᓴᓂᒃ ᐃᑦᔨᑉᑎᐅᑉ ᓄᓇᓕᒫᖓᓂ, ᑲᑎᖅᓱᖅᓗᒋᓪᓗ ᐃᒡᓗᒐᓴᒡᔪᐊᓄᑦ; ᑲᑎᖅᓱᐃᓚᐅᖅᐳᖅ ᑕᒤᓐᓂ ᐃᒡᓗᒐᓴᒡᔪᐊᓕᖕᓂ ᓂᕿᒃᓴᓂᒃ ᐱᕈᖅᓰᕕᖕᒥ ᐊᕙᑖᓃᑦᑐᓂᑦ ᐱᕈᖅᑎᑕᐅᓯᒪᔪᓂᒃ. 
49ᔫᓯᐱᓗ ᑲᑎᖅᓱᐃᓚᐅᖅᐳᖅ ᓂᐊᖂᔭᒃᓴᓂᒃ ᐊᒥᒐᖏᑦᑐᖅᔪᐊᓂᒃ, ᐃᒪᐅᑉ ᑭᒡᓕᖓᓂ ᓯᐅᕋᖅᑎᑐᑦ ᐅᓄᖅᑎᒋᔪᓂᒃ, ᐆᒃᑐᕋᖅᑕᐅᔪᓐᓁᓪᓕᓚᐅᖅᐳᓪᓗ ᐆᒃᑑᑎᓄᑦ, ᐆᒃᑐᕋᒐᒃᓴᐅᔪᓐᓃᓚᐅᕐᖕᒪᑕ.
50ᐊᕐᕌᒍᑦ ᑳᖕᓇᖅᑐᖅᔪᐊᑦ ᑎᑭᓚᐅᖅᑎᓐᓇᒋᑦ, ᔫᓯᐱ ᒪᕐᕉᖕᓂᒃ ᐃᕐᖕᓂᖅᑖᓚᐅᖅᐳᖅ, ᐊᓯᓇᒃᑯᑦ, ᐸᑎᐱᐊᕋᐅᑉ ᑐᓂᕐᕈᓯᖅᑎᑦᓯᔨᐅᑉ ᓄᓇᒥ ᐆᓂᒥ ᐸᓂᖓᒍᑦ. 
51ᔫᓯᐱᐅᓪᓗ ᐊᑦᓯᖅᐹ ᐊᖓᔪᒃᓯᖅ ᒫᓇᓯᒥᒃ, ᐅᖃᖅᓗᓂ, “ᒎᑎᐅᑉ ᐳᐃᒍᖅᑎᓚᐅᕐᖕᒪᖓ ᐅᖁᒤᓐᓇᖅᑐᒃᑰᕐᖕᓂᕆᓚᐅᖅᑕᓐᓂᒃ ᐊᑖᑕᒪᓗ ᐃᓚᖏᓐᓂᒃ ᑕᒤᓐᓂᒃ.” 
52ᐂᑉᐸᖓᓕ ᐊᑦᓯᖅᐹ ᐃᕗᕅᒥᒃ, ᐅᖃᖅᓗᓂ, “ᒎᑎᐅᑉ ᐅᓄᖅᓯᑎᒻᒪᖓ ᕿᑐᕐᖏᐅᖅᑎᑦᓱᓂᖓᓗ ᐃᓱᐊᖏᑦᑐᖅᓯᐅᖅᕕᓐᓂ.”
53ᑕᕝᕙ ᐊᕐᕌᒍᑦ 7-ᑦ ᐊᔪᖅᓴᕐᖕᓇᖏᑦᑐᑦ ᐱᕈᖅᕕᐅᑦᓯᐊᕐᖕᓇᖅᑐᓪᓗ ᓄᓇᒥ ᐃᑦᔨᑉᑎᒥ ᐃᓱᓕᓚᐅᖅᐳᑦ. 
54ᐊᕐᕌᒍᓪᓗ 7-ᑦ ᑳᖕᓇᖅᑐᖅᔪᐊᑦ ᐱᒋᐊᓯᓪᓗᑎᒃ, ᔫᓯᐱᐅᑉ ᑍᒫᒃ ᐅᖃᐅᓯᕆᓚᐅᕐᖕᒪᒍ. ᑕᕝᕙ ᓄᓇᒥ ᓇᓂᓕᒫᖅ ᑳᖕᓇᖅᑐᖅᔪᐊᖃᓕᖅᐳᖅ; ᐃᑦᔨᑉᑎᓕᒫᖅᓕ ᓂᕿᒃᓴᖃᓚᐅᖅᐳᖅ. 
55ᐃᑦᔨᑉᑎᐅᓪᓕ ᓄᓇᖓᓂ ᑕᒤᓐᓂ ᑳᖕᓇᖅᑐᖅᔪᐊᖅ ᐱᕙᓪᓕᐊᓕᕐᖕᒪᑦ, ᐃᓄᐃᑦ ᐰᕈᒧᑦ ᑐᒃᓯᕋᖃᑦᑕᓕᖅᐳᑦ ᓂᕿᒃᓴᑖᕈᒪᓪᓗᑎᒃ; ᐰᕉᓪᓗ ᑕᒪᕐᖕᒥᒃ ᐃᑦᔨᑉᑎᒥᐅᑦ ᐅᖃᐅᑎᕔᑦ, “ᔫᓯᐱᒧᑦ ᑕᑯᓂᐊᓕᕆᑦᓯ; ᖃᓄᑐᐃᓐᓇᖅ ᐱᖁᑐᐊᖅᐸᓯ ᓈᓚᑦᓯᐊᖅᓗᒍ ᐱᓂᐊᖅᑐᒃᓴᐅᕗᓯ.” 
56ᓄᓇᓂᓕ ᓇᓂᓕᒫᖅ ᑳᖕᓇᖅᑐᖅᔪᐊᖅ ᓯᐊᒻᒪᖅᐸᓪᓕᐊᓕᕐᖕᒪᑦ, ᔫᓯᐱᐅᑉ ᓂᕿᒃᓴᒃᑯᕕᐅᔪᑦ ᑕᒪᕐᖕᒥᒃ ᒪᑐᐃᖅᓚᐅᖅᐰᑦ, ᓂᐅᕐᕈᑎᒋᖃᑦᑕᓕᖅᓗᒋᓪᓗ ᐃᑦᔨᑉᑎᒥᐅᓄᑦ, ᓄᓇᒥ ᐃᑦᔨᑉᑎᓕᒫᒥ ᑳᖕᓇᖅᑐᖅᔪᐊᖅ ᓇᓪᓕᐅᑎᓯᒪᓕᓚᐅᕐᖕᒪᑦ. 
57ᓱᓕᑦᑕᐅᖅ, ᓄᓇᖅᔪᐊᕐᖕᒥᐅᓕᒫᑦ ᐃᑦᔨᑉᑎᒧᐊᖃᑦᑕᓕᓚᐅᖅᐳᑦ ᔫᓯᐱᒧᐊᖅᓗᑎᒃ ᓂᐊᖂᔭᒃᓴᒥᒃ ᓂᐅᕕᕆᐊᖅᓗᑎᒃ, ᓄᓇᖅᔪᐊᓕᒫᒥ ᑳᖕᓇᖅᑐᖅᔪᐊᖃᓕᓚᐅᕐᖕᒪᑦ ᓇᓂᑐᐃᓐᓇᓕᒫᖅ.
