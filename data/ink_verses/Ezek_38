1ᐊᑕᓂᐅᑉ ᐅᖃᐅᓯᖓᑕ ᑎᑭᑉᐹᖓ ᐅᖃᖅᓗᓂ: 
2“ᐃᓅᑉ ᐃᕐᖕᓂᖓ, ᒑᒡ ᓵᕝᕕᒋᒍᒃ, ᒫᒐᒡ ᓄᓇᖓᓃᑦᑐᖅ, ᐊᖓᔪᖅᑳᖑᔪᖅ ᒥᓯᑭᒥᐅᓄᑦ ᑐᐸᐅᓪᒥᐅᓄᓪᓗ, ᓵᓐᖓᓗᒍ ᐅᖃᖅᑕᐅᖁᔭᓐᓂᒃ ᐅᖃᖅᕕᒋᒍᒃ, 
3ᐅᖃᖅᓗᑎᓪᓗ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᑕᑯᒋᑦ, ᓵᓐᖓᓕᖅᐸᒋᑦ ᒑᒡ, ᒥᓯᑭᒥᐅᓄᑦ ᑐᐸᐅᓪᒥᐅᓄᓪᓗ ᐊᖓᔪᖅᑳᖑᔪᑎᑦ; 
4ᑐᓄᒻᒧᑦ ᓵᑎᑦᓱᒫᖅᐸᒋᑦ, ᐊᒃᓕᕈᒃᑯᓪᓗ ᓂᒃᓯᒡᓗᑎᑦ ᐅᓂᐊᕈᒫᖅᐸᒋᑦ, ᐅᓇᑕᖅᑎᖁᑎᓕᒫᑎᓪᓗ, ᕿᒻᒥᖅᔪᐊᑦ ᕿᒻᒥᖅᔪᐊᒃᑰᖅᑐᓪᓗ, ᐊᓐᓄᕌᖅᓯᒪᔪᓕᒫᑦ ᐅᓇᑕᖅᑐᖅᓯᐅᑎᓂᒃ, ᐃᓄᒋᐊᒃᑐᖅᔪᐊᑦ, ᐊᑕᖏᖅᓗᑎᒃ ᐊᒡᕖᕋᐅᑎᓕᔭᖅᑐᑦ ᓴᐴᓗᑕᖃᖅᓗᑎᒡᓗ, ᓴᕕᒡᔪᐊᓕᔭᖅᑐᑦ. 
5ᐅᓇᑕᖅᑏᓪᓗ ᐴᕐᓯᐊᒥᐅᑦ ᑯᔅᒥᐅᑦ+ ᐳᑎᒥᐅᓪᓗ+ ᐃᓚᒋᔭᓕᒫᖏᑦ ᓇᓴᓖᑦ ᓯᑎᔪᓂᒃ ᓴᐴᓗᑕᖃᖅᑐᓪᓗ. 
6ᐅᓇᑕᖅᑏᓪᓗ ᓄᓇᓂᑦ ᒎᒪᒥᑦ ᐃᓄᒋᐊᒃᑐᖅᔪᐊᖁᑎᖏᓪᓗ; ᐱᑦ-ᑐᒐᕐᒪᒥᓪᓗ ᐅᓐᓄᐊᓪᓗᐊᒥᑦ ᐅᖓᓯᒃᑐᒥᑦ ᐱᓯᒪᔪᓕᒫᑦ ᐃᓄᒋᐊᒃᑐᖅᔪᐊᖁᑎᖏᓪᓗ ᐊᓯᖏᓪᓗ ᐃᓄᒐᓴᒡᔪᐊᑦ ᐃᓚᒋᕚᑎᑦ. 
7ᐅᐸᓗᖎᔭᓕᕆᑦ ᐊᑐᐃᓐᓇᐅᖏᓐᓇᓕᖅᓗᑎᓪᓗ, ᐅᓇᑕᖅᑎᖁᑎᑎᓪᓗ, ᐃᓚᒋᔭᓕᒫᑎᓪᓗ ᑲᑎᖃᑕᐅᓯᒪᔪᑦ; ᐊᖓᔪᖅᑲᐅᕕᒋᔭᑎᑦ. 
8ᐅᓪᓗᐃᑦ ᐅᓄᖅᑐᑦ ᓈᒃᐸᑕ ᐅᓇᑕᕆᐊᖁᔪᒫᕋᒃᑭᑦ; ᐊᕐᕌᒎᓛᖅᑐᓂ ᐅᓇᑕᕆᐊᖁᔪᒫᕋᒃᑭᑦ ᐅᓇᑕᕋᓱᒍᓐᓃᖅᑐᓂᒃ, ᐄᓴᕅᓕᒥᐅᑦ ᖃᖅᑲᖏᓐᓂᕐᖕᒥᐅᓂᒃ ᑲᑎᖅᓱᖅᓯᒪᔪᓂᒃ ᐃᓅᖃᑎᒌᒡᔪᐊᓂᑦ, ᐊᑯᓂ ᓱᓇᐅᔪᓐᓃᖅᓯᒪᔪᓂᒃ; ᐃᓄᖃᖅᑐᓂᒃ ᐃᓅᖃᑎᒌᒡᔪᐊᓂᓐᖔᖅᓯᒪᔪᓂᒃ ᒫᓐᓇᓗ ᐃᓂᓪᓚᑦᑎᐊᖅᓯᒪᓕᖅᑐᓂᒃ, ᑖᒃᑯᓂᖓᓕᒫᖅ. 
9ᓵᓚᒋᔪᒫᖅᐸᑎᑦ, ᐊᓄᕆᖅᔪᐊᑎᑐᑦ ᑎᑭᕝᕕᒋᓗᒋᑦ, ᓄᓇᖓᓪᓗ ᓄᕗᔭᒧᑦ ᑖᓪᓕᖅᑕᐅᔪᑎᑐᑦ ᑍᒤᑦᓱᒫᖅᐸᑦ, ᐃᓚᒋᔭᓕᒫᑎᓪᓗ ᐃᓚᒋᓗᒋᑦ ᐃᓄᒋᐊᒃᑐᖅᔪᐊᑦ. 
10ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᑖᓐᓇ ᐅᓪᓗᖅ ᓇᓪᓕᐅᑎᒃᐸᑦ ᐃᓱᒪᒧᑦ ᑎᑭᑕᐅᔪᒫᖅᐳᑎᑦ, ᐱᐅᖏᑦᑐᒥᒃ ᐱᓇᓱᐊᕈᒪᓗᑎᑦ. 
11ᐅᖃᖅᓗᑎᓪᓗ, ‘ᓄᓇᓕᖕᓄᑦ ᐊᕙᓗᖅᔪᐊᖃᖏᑦᑐᓄᐊᕈᒪᕗᖓ; ᐃᓄᖕᓄᑦ ᐃᓂᓪᓚᖓᑦᓯᐊᖅᑐᓄᑦ, ᓄᓇᓕᖕᓄᑦ ᐊᕙᓗᖅᔪᐊᖃᖏᑦᑐᓄᑦ, ᓴᕕᕋᔭᖕᓄᓪᓗ ᐅᑯᐊᖅᔪᐊᓄᑦ ᐱᔭᐅᑦᔧᖅᓯᒪᖏᑦᑐᓄᑦ ᐃᑎᖅᑕᖅᕕᖃᖏᑦᑐᓄᑦ’; 
12ᐃᓄᖏᑦ ᐃᑖᖅᓗᒋᑦ ᐊᖅᓵᕈᒫᖅᐸᑎᑦ ᐱᒋᔭᖏᓐᓂᒃ ᓄᖑᕈᑎᓗᒋᓪᓗ; ᓄᓇᑖᖅᓯᒪᔪᑦ ᐃᒡᓗᒐᓴᒡᔪᐊᕕᓂᑐᐃᓐᓇᐅᓚᐅᖅᑐᓂ, ᑲᑎᖅᓱᖅᑕᐅᓯᒪᔪᑦ ᐃᓅᖃᑎᒌᒡᔪᐊᓂᑦ, ᐆᒪᔪᖁᑎᖃᓕᖅᑐᓂᒃ ᐱᖁᑎᖃᓕᖅᑐᓂᒡᓗ, ᓄᓇᖃᖅᑐᓄᑦ ᓇᑭᑐᐃᓐᓇᖅ ᐊᖅᑯᓵᖅᑕᐅᕙᒃᑐᒥᒃ. 
13ᓰᐸᒥᐅᑦ ᑎᑖᓂᒥᐅᓪᓗ ᓂᐅᕕᕋᖅᑏᓪᓗ ᑖᕐᓯᓯᒥᐅᑍᑦ ᐊᐱᕆᔪᒫᖅᐹᓯ, ‘ᐅᓇᑕᖅᑎᖁᑎᓯ ᐅᓇᑕᕆᐊᖅᑎᑉᐱᓯᐅᒃ ᐊᖅᓵᖅᓯᒋᐊᖅᑎᑐᐃᓐᓇᖅᓗᒋᑦ? ᐃᑖᕆᐊᖅᑐᖅᑎᓪᓗᒋᓪᓗ ᓄᓇᓕᖕᓂᒃ? ᓯᐅᓪᕕᕆᓂᒃ ᒎᓗᓂᒡᓗ ᐆᒪᔪᖁᑎᖏᓐᓂᒡᓗ ᑎᒎᖅᑬᓗᓯ ᐊᐅᓪᓚᕈᑦᔨᔪᒪᑐᐃᓐᓇᖅᓗᓰ?’ 
14ᑍᒤᒻᒪᑦ, ᐃᓅᑉ ᐃᕐᖕᓂᖓ, ᐅᖃᖅᑕᐅᖁᔭᓐᓂᒃ ᐅᖃᐅᑎᒃᑭᑦ, ᐅᖃᖅᓗᑎᑦ, ᒑᒡᒥᐅᓄᑦ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᐅᓪᓗᖅ ᑕᒪᓐᓇ ᓇᓪᓕᐅᑎᒃᐸᑦ ᐃᓄᖁᑎᒃᑲ ᐄᓴᕅᓕᒥᐅᑦ ᐅᓇᑕᖅᑕᐅᓂᐊᕋᓱᒋᓐᖏᑎᓪᓗᒋᑦ, ᑲᐅᔨᒪᒐᓗᐊᖅᐱᒌᑦ? 
15ᓄᓇᒋᔭᑦᓯᓐᓂᑦ ᐅᓐᓄᐊᓪᓗᐊᑉ ᓇᓛᓂᑦ ᐅᓇᑕᖅᑐᒃᓴᒐᓴᒡᔪᐊᓂᒃ ᐱᔪᓐᓇᖅᑐᖅᔪᐊᓂᒃ ᑕᓯᐅᖅᓯᔪᒫᖅᐳᓯ ᐃᓅᖃᑎᒌᒡᔪᐊᒐᓴᖕᓂᑦ ᐱᓯᒪᔪᓂᒃ ᕿᒥᖅᔪᐊᓂ ᐃᑭᒪᔪᓂᒃ. 
16ᐃᓄᖁᑎᒃᑲ ᐄᓴᕅᓕᒥᐅᑦ ᐅᓇᑕᕆᐊᕈᒫᖅᐸᓯ, ᓄᕗᔭᒧᑦ ᓄᓇ ᐅᓕᒃᑕᐅᔪᑎᑐᑦ ᑍᒤᑦᓱᒫᖅᐸᓯ. ᑖᒃᑯᓇᓂ ᐅᓪᓗᐃᑦ ᑭᖑᓪᓕᖏᓐᓂ ᑎᓕᔪᒫᖅᐸᒋᑦ ᑎᒍᓯᔭᖅᑐᖅᑎᓪᓗᓯ ᓄᓇᖁᑎᓐᓂᒃ, ᐃᓅᖃᑎᒌᒡᔪᐊᑦ ᖃᐅᔨᓕᖁᓪᓗᒋᑦ ᐅᕙᓐᓂᒃ, ᐃᓕᖕᓂᒃ ᐊᑐᖅᓗᖓ ᒑᒡ, ᐃᑦᔪᕐᖕᓁᑦᑑᓂᕋ ᖃᐅᔨᔭᐅᑎᑦᓱᒫᖅᐸᕋ ᑖᒃᑯᐊ ᑕᒃᑯᐊᓂ. 
17ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᑍᑦᓱᒪᓂᐊᓗᒃ ᐅᖃᖅᑎᒃᑲ ᐅᖃᐅᓯᖃᖅᐸᓚᐅᖅᐳᑦ ᐄᓴᕅᓕᒥᐅᑦ ᐅᓇᑕᖅᑕᐅᔪᒫᕐᖕᓂᖏᓐᓂᒃ; ᑖᒃᑯᐊᖑᓕᖅᐳᓯ ᑕᕝᕙ ᑎᑭᑦᓱᒫᖅᑐᒃᓮᑦ.”
18“ᑕᕝᕙᓂᓗ ᐅᓪᓗᒥ, ᒑᒡ ᐄᓴᕅᓕᒥᐅᓂᒃ ᐅᓇᑕᕆᐊᓕᖅᐸᑦ, ᐊᑕᓂᖅ ᒎᑎ ᐅᖃᖅᐳᖅ, ᓂᓐᖓᕕᒡᔪᐊᕈᒫᖅᐳᖓ. 
19ᓯᖕᓇᓂᕐᖕᒧᑦ ᓂᓐᖓᕕᒡᔪᐊᓛᕐᖕᓂᕋ ᓇᓗᓁᖅᐸᕋ, ᐅᓪᓗᖅ ᑕᒪᓐᓇ ᓇᓪᓕᐅᑎᒃᐸᑦ ᐄᓴᕅᓕᒥᐅᑦ ᓄᓇᖓᓂ ᓴᔪᒃᐱᓗᒡᔪᐊᖅᑐᖃᕈᒫᖅᐳᖅ. 
20ᐃᖃᓗᐃᑦ ᐃᒫᓃᑦᑐᑦ, ᑎᖕᒥᐊᓪᓗ ᖃᖓᑕᕙᒃᑐᑦ, ᐆᒪᔪᓪᓗ ᓇᑎᕐᖕᓇᒦᑦᑐᑦ, ᐹᕐᖑᖅᐸᒃᑐᓕᒫᓪᓗ ᓄᓇᒥ, ᐃᓄᓕᒫᓪᓗ ᓄᓇᒦᑦᑐᑦ, ᓴᔪᒍᒫᖅᐳᑦ ᓇᔫᑎᓂᓐᓄᑦ, ᖃᖅᑬᓪᓗ ᓯᖁᑦᑎᕈᒫᖅᐳᑦ, ᐃᓐᓈᕈᐃᓪᓗ ᑲᑕᒑᔪᒫᖅᐳᑦ, ᐊᕙᓗᓕᒫᓪᓗ ᐅᕐᕉᕋᕈᒫᖅᐳᑦ ᒪᓂᖅᑲᒧᑦ. 
21ᒑᒡᒥᐅᓪᓗ ᑲᑉᐱᐊᓱᒃᑎᑦᓱᒫᖅᐸᒃᑲ ᑲᑉᐱᐊᓇᖅᑐᓄᑦ ᐊᑦᔨᒌᖏᑦᑐᓄᑦ, ᐊᑕᓂᖅ ᒎᑎ ᐅᖃᖅᐳᖅ; ᐅᓇᑕᖅᑎᖁᑎᓕᒫᖏᑦ ᐃᒻᒥᖕᓄᑦ ᑐᖁᕋᖃᑦᑕᐅᑎᓕᕈᒫᖅᐳᑦ. 
22ᓱᒋᐊᕈᒫᖅᐸᒃᑲ ᖃᓂᒪᓇᖅᑐᓄᑦ ᑐᖁᕋᐅᑎᓂᕐᖕᓄᓪᓗ; ᓯᓚᓗᒡᕕᐅᑎᑦᓱᒫᖅᐸᒃᑲ ᐅᓇᑕᖅᑎᖁᑎᖏᓪᓗ ᐃᓅᖃᑎᒌᒡᔪᐊᓂᓪᓗ ᑕᐱᖅᑖᕆᓯᒪᔭᖏᑦ ᐃᓚᒋᔭᖏᑦ, ᓯᓚᓗᒡᔪᐊᒧᑦ ᓇᑕᖅᑯᕐᖕᓇᓄᓪᓗ, ᐃᑯᒪᓄᑦ ᐊᐅᒪᓄᓪᓗ. 
23ᑍᒫᒡᓗ ᐊᔪᖏᑦᑐᖅᔪᐊᖑᓂᕋ ᐃᑦᔪᕐᖕᓁᓐᓂᕋᓗ ᖃᐅᔨᔭᐅᑎᑦᓱᒫᖅᐸᕋ ᐃᓅᖃᑎᒌᒡᔪᐊᓄᑦ ᑕᑯᔭᐅᑎᓪᓗᒍ. ᑕᕝᕙ ᖃᐅᔨᓕᕈᒫᖅᐳᑦ ᐅᕙᖓᐅᒐᒪ ᐊᑕᓂᖅ.”
