1ᓯᕚᑍᐊ ᒫᑖᓂᐅᑉ ᐃᕐᖕᓂᖓ, ᒋᑕᓔᐊᓗ ᐸᓱᕼᐅᕆᐅᑉ ᐃᕐᖕᓂᖓ, ᔪᑲᐅᓪ ᓯᓕᒤᐊᐅᑉ ᐃᕐᖕᓂᖓ, ᐸᓱᕼᐅᕆᓗ ᒪᓪᑬᔭᐅᑉ ᐃᕐᖑᑕᖓ, ᑐᓴᕋᒥ ᔨᕆᒤᐊᐅᑉ ᐅᖃᐅᓯᕆᔭᖏᓐᓂᒃ ᐃᓄᖕᓄᑦ, 
2ᐅᖃᖅᑎᓪᓗᒍ, ᐃᒫᒃ ᐊᑕᓂᖅ ᐅᖃᖅᐳᖅ, “ᐃᒡᓗᒐᓴᒡᔪᐊᓃᖏᓐᓇᕈᒪᔪᑦ ᐅᓇᑕᖅᑎᓄᑦ ᑐᖁᑕᐅᓂᐊᖅᐳᑦ, ᑳᖕᓇᖅᑐᖅᔪᐊᒧᓪᓘᓐᓃᑦ, ᐋᓐᓂᐊᓇᖅᑐᓄᓪᓘᓐᓃᑦ, ᑲᐅᓪᑎᐊᒥᐅᓄᓪᓕ ᑐᓂᑦᔪᑎᒋᔪᖅ ᑖᓐᓇ ᐃᓅᓂᐊᖅᐳᖅ, ᐊᓐᓇᒃᑎᑕᐅᓗᓂ ᐃᓅᓂᐊᖅᐳᖅ. 
3ᐃᒫᒃ ᐊᑕᓂᖅ ᐅᖃᖅᐳᖅ, ᓇᓗᓇᓐᖏᓚᖅ ᐃᒡᓗᒐᓴᒡᔪᐊᑦ ᑖᒃᑯᐊ ᐱᔭᐅᓂᐊᖅᐳᑦ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑦᑕ ᐅᓇᑕᖅᑎᖁᑎᖏᓐᓄᑦ.”
4ᐊᖓᔪᖅᑳᖑᔪᑦ ᐊᖓᔪᖅᑳᖅᔪᐊᕐᖕᒧᑦ ᐅᖃᖅᐳᑦ, “ᐃᓄᒃ ᑖᓐᓇ ᑐᖁᑕᐅᔪᒃᓴᐅᕗᖅ, ᐅᓇᑕᖅᑐᒃᓴᓂᒃ ᓴᐱᖅᓵᕆᖕᒪᑦ ᐃᒡᓗᒐᓴᒡᔪᐊᓂ ᐊᒥᐊᒃᑰᔪᓂᒃ, ᐃᓄᖕᓂᒡᓗ, ᐅᖃᐅᓯᕆᖃᑦᑕᖅᑕᒥᓄᑦ ᐃᓄᖕᓂᒃ ᐱᔪᓐᓇᖅᓯᑎᑦᓯᓇᓱᐊᖏᒻᒪᑦ ᓴᐱᓕᖅᑎᑦᓯᓇᓱᖔᕐᖕᒪᓪᓕ.”
5ᐊᖓᔪᖅᑳᖅᔪᐊᑉ ᔨᑎᑬᐊᐅᑉ ᐅᖃᐅᑎᕔᑦ, “ᐃᓱᒪᖅᓲᑎᒋᕙᓯ, ᐱᓂᐊᕐᖕᓂᕆᔪᒪᔭᑦᓯᓐᓂᒃ ᐊᑭᕋᖅᑐᕈᓐᓇᓐᖏᓚᖓ.” 
6ᑕᕝᕙ ᔨᕆᒤᐊ ᑎᒍᕚᑦ, ᒪᓪᑬᔭᐅᓪᓗ ᐊᖓᔪᖅᑳᖅᔪᐊᑉ ᐃᕐᖕᓂᖓᑕ ᐃᒥᖅᑕᖅᕕᒃᓴᖁᑎᖓᓄᑦ ᐴᕆᐊᖅᑐᖅᓗᒍ, ᐊᒃᓗᓈᓄᓪᓗ ᓂᖏᑦᑎᑦᔪᑎᖃᖅᓗᑎᒃ ᔨᕆᒤᐊ ᓂᖏᑎᑉᐹᑦ ᐃᒥᖅᑕᖅᕕᒃᓴᒧᑦ ᐃᒪᖃᖏᑦᑐᒧᑦ ᒪᕐᕅᓐᓇᕐᖕᒧᑦ ᑭᕕᓕᖅᓗᓂᓗ.
7ᐃᐱᑦ-ᒥᓕᒃᓕ ᐃᑎᐅᐱᐊᒥᐅᑕᖅ ᐃᒡᔪᐃᖅᑕᐅᓯᒪᔪᖅ ᐊᖓᔪᖅᑳᖑᖃᑕᐅᔪᖅ ᐊᖓᔪᖅᑳᖅᔪᐊᑉ ᐃᒡᓗᖓᓂ, ᑐᓴᕋᒥ ᔨᕆᒤᐊᐅᑉ ᐃᒥᖅᑕᖅᕕᖕᒧᑦ ᐴᖅᑕᐅᓂᖓᓂᒃ, ᐊᖓᔪᖅᑳᖅᔪᐊᖅ ᐃᒃᓯᕚᕐᖕᒪᑦ ᐃᑎᖅᑕᖅᕕᖕᒥ ᐱᑦᔭᒥᓂᒥᒃ ᑍᔭᐅᔪᒥ. 
8ᐃᐱᑦ-ᒥᓕᑭᐅᑉ ᐊᖓᔪᖅᑳᖅᔪᐊᖅ ᐅᐸᒃᓗᓂᐅᒃ ᐅᖃᐅᑎᕚ, 
9“ᐊᑕᓂᕋ ᐊᖓᔪᖅᑳᖅᔪᐊᕋ, ᔨᕆᒤᐊᒥᒃ ᒎᑎᐅᑉ ᐅᖃᖅᑎᖓᓂᒃ ᐴᖅᓯᔪᕕᓃᑦ ᓈᒻᒪᖏᑦᑐᐊᓗᖕᒥᒃ ᐱᓇᓱᐊᖅᓯᒪᕗᑦ, ᐃᒥᖅᑕᖅᕕᖕᒧᑦ ᐴᖅᑕᐅᓐᓂᕐᖕᒪᑦ ᐱᖅᓕᖅᓯᐊᕆᓪᓗᒍ ᓂᐊᖂᔭᖃᕈᓐᓃᕐᖕᒪᑦ ᐃᒡᓗᒐᓴᒡᔪᐊᓂ.” 
10ᐊᖓᔪᖅᑳᖅᔪᐊᑉ ᐃᐱᑦ-ᒥᓕᒃ ᐃᑎᐅᐱᐊᒥᐅᑕᖅ ᐅᖃᐅᑎᕚ, “ᐊᖑᑎᓂᒃ 30-ᓂᒃ ᐃᓚᖃᖅᓗᑎᑦ ᔨᕆᒤᐊ ᒎᑎᐅᑉ ᐅᖃᖅᑎᖓ ᐃᒥᖅᑕᖅᕕᖕᒥᑦ ᐊᒧᔭᖅᑐᓕᖅᓯᐅᒃ ᑐᖁᖏᓐᓂᖓᓂ.” 
11ᐃᐱᑦ-ᒥᓕᒃ ᑕᕝᕙ ᐊᖑᑎᑦ ᐱᖃᑎᒋᓪᓗᒋᑦ ᐊᖓᔪᖅᑳᖅᔪᐊᑉ ᐃᒡᓗᖓᓂᑦ ᑐᓂᓯᕕᐅᑉ ᐊᑖᓃᑦᑐᒧᑦ ᐃᒡᓗᕈᓯᕐᖕᒧᐊᖅᐳᖅ, ᑕᕝᕙᓐᖓᓪᓗ ᖃᓪᓗᓈᖅᑕᓂᒃ ᐊᓐᓄᕌᑐᖃᕕᓂᕐᖕᓂᒡᓗ ᐱᓪᓗᑎᒃ, ᐊᒃᓗᓈᑦ ᖃᓪᓗᓈᖅᑍᓪᓗ ᓂᖏᑎᑉᐰᑦ ᔨᕆᒤᐊᒧᑦ ᐃᒥᖅᑕᖅᕕᐅᑉ ᐃᓗᐊᓃᑦᑐᒧᑦ. 
12ᐃᐱᑦ-ᒥᓕᑭᐅᑉ ᐃᑎᐅᐱᐊᒥᐅᑕᐅᑉ ᔨᕆᒤᐊ ᐅᖃᐅᑎᕚ, “ᑖᒃᑯᐊ ᖃᓪᓗᓈᖅᑍᑦ ᐊᓐᓄᕌᕕᓃᓪᓗ ᐅᓂᕐᖕᓄᐊᖅᓗᒋᑦ ᐊᒃᓗᓈᓄᑦ ᐋᓐᓂᕇᒃᑯᑎᒋᓂᐊᖅᐸᑎᑦ.” ᔨᕆᒤᐊᓗ ᑍᒤᓕᐅᖅᐳᖅ. 
13ᐊᒧᕚᓪᓗ ᐃᒥᖅᑕᖅᕕᒃᓴᒥᑦ, ᐊᒃᓗᓈᓄᑦ ᐊᒧᐊᕈᑎᖃᖅᓗᑎᒃ. ᔨᕆᒤᐊᓗ ᖃᐅᔨᓴᖅᑏᑦ ᓇᔪᖅᑕᖏᓐᓂ ᐃᓂᖃᓕᓚᐅᖅᐳᖅ.
14ᐊᖓᔪᖅᑳᖅᔪᐊᑉ ᔨᑎᑬᐊᐅᑉ ᔨᕆᒤᐊ ᐂᔭᐅᑎᑉᐹ, ᐅᖃᐅᑎᓪᓗᒍᓗ, “ᐊᐱᕆᔪᒪᒐᒃᑭᑦ ᓱᓕᔪᒥᒃ ᐅᖃᐅᑎᓂᐊᖅᐸᕐᖕᒪ ᐃᔨᖅᓯᒪᑎᑦᓯᑦᑍᓕᒋᑦ.”
15ᔨᕆᒤᐊᐅᑉ ᔨᑎᑬᐊ ᐅᖃᐅᑎᕚ, “ᓱᓕᔪᒥᒃ ᑭᐅᒍᒃᑭᑦ ᑐᖁᓐᓇᔭᖏᓐᓇᕕᖔ? ᐅᖃᐅᑎᒋᐊᑐᐊᕈᒃᑭᑦ ᓈᓚᒍᒪᑦᔮᖏᓐᓂᕗᑎᑦ.”
16ᐊᖓᔪᖅᑳᖅᔪᐊᓪᓕ ᔨᑎᑬᐊ ᔨᕆᒤᐊᒧᑦ ᐊᖏᒻᒪᕆᒃᐳᖅ ᐃᓄᖕᓄᑦ ᖃᐅᔨᔭᐅᓇᓂ: “ᐊᑕᓂᐅᑉ ᐆᒪᔫᑉ ᐅᕙᑦᑎᓐᓂᒃ ᐊᓂᕐᖕᓂᖃᖅᑎᑦᓯᔫᑉ ᐊᑎᖓᓂ ᑐᖁᓐᓂᐊᓐᖏᓚᒋᑦ ᐱᔭᐅᑎᓐᓂᐊᓐᖏᓚᒋᓪᓗ ᐃᓕᖕᓂᒃ ᑐᖁᑦᓯᔪᒪᔪᓄᑦ.”
17ᔨᕆᒤᐊᐅᑉ ᔨᑎᑬᐊ ᐅᖃᐅᑎᓕᖅᐹ, “ᐃᒫᒃ ᐊᑕᓂᖅ ᐊᔪᖓᖃᖏᑦᑐᖅ ᐅᖃᖅᐳᖅ, ᐄᓴᕅᓕᒥᐅᑦ ᒎᑎᖓᑦ, ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑦᑕ ᐅᓇᑕᖅᑎᖁᑎᖏᓐᓄᑦ ᑐᓂᑦᔪᑎᒋᒍᕕᑦ ᐃᓅᑎᑕᐅᒐᔭᖅᐳᑎᑦ, ᐃᒡᓗᒐᓴᒡᔪᐊᓪᓗ ᐃᑭᑕᐅᒐᔭᓐᖏᓚᑦ, ᕿᑐᕐᖓᕇᓯᒍᓪᓗ ᑐᖁᑕᐅᓂᐊᓐᖏᓚᓯ. 
18ᐃᓕᖕᓂᒃ ᑐᓂᑦᔪᑎᒋᓂᐊᖏᒃᑯᕕᑦ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑦᑕ ᐅᓇᑕᖅᑎᖁᑎᖏᓐᓄᑦ ᑖᒃᑯᐊ ᐃᒡᓗᒐᓴᒡᔪᐊᑦ ᐱᔭᐅᓂᐊᖅᐳᑦ ᑲᐅᓪᑎᐊᒥᐅᓄᑦ ᐃᑯᐊᓪᓚᒃᑎᑕᐅᓗᑎᒡᓗ ᐊᓐᓇᒡᕕᒃᓴᖃᕐᖕᓂᐊᓐᖏᓚᑎᓪᓗ.”
19ᐊᖓᔪᖅᑳᖅᔪᐊᖅ ᔨᑎᑬᐊ ᐅᖃᖅᐳᖅ ᔨᕆᒤᐊᒧᑦ, “ᓯᕘᕋᒐᒪ ᔫᑎᐅᖃᑎᓐᓂᒃ ᑲᐅᓪᑎᐊᒥᐅᓄᐊᖅᓯᒪᔪᓂᒃ, ᑖᒃᑯᓄᖓ ᐱᔭᐅᑎᒃᑲᓗᐊᕈᒪ ᑍᒃᑯᓄᖓ ᑐᓂᑦᔪᑕᐅᓗᖓ ᐋᓐᓂᐊᑎᑕᐅᓂᐊᕋᓱᒋᕗᖓ.”
20ᔨᕆᒤᐊᐅᑉ ᐅᖃᐅᑎᕚ, “ᑍᒃᑯᓄᖓ ᑐᓂᑦᔪᑕᐅᓂᐊᓐᖏᓚᑎᑦ, ᐊᑕᓂᖅ ᓈᓚᒃᑯᕕᐅᒃ ᐅᖃᐅᓯᕆᔭᒃᑲ ᒪᓕᒡᓗᒋᑦ ᖃᓄᐃᑕᐅᑦᔮᓐᖏᓚᑎᑦ, ᑐᖁᑕᐅᑦᔮᓇᑎᓪᓗ. 
21ᑐᓂᑦᔪᑎᒋᔪᒪᓂᐊᖏᒃᑯᕕᓪᓕ, ᐃᒫᒃ ᐊᑕᓂᐅᑉ ᑕᑯᑎᓯᒪᕚᖓ; 
22ᐊᕐᖕᓇᓕᒫᑦ ᔫᑕᒥᐅᑦ ᐊᖓᔪᖅᑳᖅᔪᐊᖓᑕ ᐃᒡᓗᖓᓃᑦᑐᑦ ᐊᓂᑎᑕᐅᔪᒫᖅᐳᑦ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑦᑕ ᐊᖓᔪᖅᑳᖁᑎᖏᓐᓄᑦ, ᑖᒃᑯᐊᓗ ᐊᕐᖕᓁᑦ ᐃᓕᖕᓂᒃ ᐅᖃᐅᓯᖃᕈᒫᖅᐳᑦ ᐃᒫᒃ:
23ᐊᕐᖕᓁᑦ ᕿᑐᕐᖓᖏᓪᓗ ᐱᔭᐅᔪᒫᖅᐳᑦᑕᐅᖅ ᑲᐅᓪᑎᐊᒥᐅᓄᑦ, ᐃᕝᕕᓪᓗ ᐊᓐᓇᒡᕕᒃᓴᖃᕐᖕᓂᐊᓐᖏᓚᑎᑦ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᑎᒍᔭᐅᔪᒫᖅᐳᑎᑦ, ᐃᒡᓗᒐᓴᒡᔪᐊᖁᑎᑎᓪᓗ ᐃᑯᐊᓪᓚᒃᑎᑕᐅᓗᑎᒃ.”
24ᔨᑎᑬᐊᐅᑉ ᔨᕆᒤᐊ ᐅᖃᐅᑎᕚ, “ᐅᖃᖃᑎᒌᖕᓂᕗᒃ ᑭᓇᑐᐃᓐᓇᕐᖕᒧᑦ ᖃᐅᔨᔭᐅᑎᑦᑍᓕᒍᒃ ᑐᖁᑕᐅᓪᓚᕐᖕᓂᐊᕋᕕᑦ. 
25ᐊᖓᔪᖅᑳᖑᔪᓄᑦ ᐅᖃᖃᑎᒌᒃᑐᕕᓂᐅᓂᕗᒃ ᖃᐅᔨᔭᐅᒍᓂ ᑐᑭᓯᔪᒪᓕᕐᖕᓂᐊᕐᖕᒪᑕ ᖃᓄᖅ ᐊᖓᔪᖅᑳᖅᔪᐊᖅᓗ ᐅᖃᖃᑎᒌᖕᓂᕐᖕᒪᖔᑦᓯᒃ, ᖃᓄᖅᓗ ᐃᓕᖕᓄᑦ ᐅᖃᕐᖕᓂᕐᖕᒪᖔᕐᖕᒪ, ᐃᔨᕋᖅᑐᖅᕕᐅᔪᒪᖏᓪᓗᑎᒃ ᐃᓕᖕᓂᒃ ᑐᖁᑦᓯᑐᐃᓐᓇᕆᐊᖃᖅᐳᑦ. 
26ᐅᖃᐅᑎᓂᐊᖅᐸᑎᓪᓕ, ᐊᖓᔪᖅᑳᖅᔪᐊᕐᖕᒧᑦ ᕿᓄᔭᖅᑐᓚᐅᖅᐳᖓ ᔫᓇᑕᓂᐅᑉ ᐃᒡᓗᖓᓄᑦ ᐅᑎᖅᑎᑕᐅᔪᒪᓇᖓ ᑐᖁᔭᖅᑐᕈᒪᓇᖓ ᑕᕝᕗᖓ.” 
27ᐊᖓᔪᖅᑳᖑᔪᓪᓕ ᐊᓱᐃᓛᒃ ᔨᕆᒤᐊᒧᐊᓚᐅᖅᐳᑦ ᐊᐱᖅᓱᖅᓗᒍᓗ ᐊᖓᔪᖅᑳᖅᔪᐊᓪᓗ ᑭᐅᑦᔪᑎᒋᖁᓚᐅᖅᑕᖏᓐᓂᒃ ᐅᖃᐅᑎᖕᒪᒋᑦ, ᐊᐱᖅᓱᒃᑲᓐᓂᕈᓐᓃᖅᐳᑦ, ᖃᐅᔨᒪᔪᖃᓚᐅᖏᒻᒪᑦ ᐊᖓᔪᖅᑳᖅᔪᐊᕐᖕᒥᒃ ᐅᖃᖃᑎᖃᓚᐅᕐᖕᓂᖓᓂᒃ. 
28ᔨᕆᒤᐊᓗ ᖃᐅᔨᓴᖅᑏᑦ ᓇᔪᒐᖓᓂ ᐃᓂᕾᓐᓇᓚᐅᖅᐳᖅ ᔪᕉᓴᓚᐅᑉ ᐅᓇᑕᖅᑐᒃᓴᓄᑦ ᐱᔭᐅᕕᖓ ᑎᑭᓪᓗᒍ.
