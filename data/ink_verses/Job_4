1ᑕᕝᕙ ᐃᓕᐹᓯ ᑎᒪᓁᑎᒥᐅᑕᖅ ᑭᐅᕗᖅ ᐅᖃᖅᓗᓂ:
2“ᔫᐲ, ᐊᑲᐅᒃᓴᕋᔭᓐᖏᓚᑏᑦ ᐅᖃᓪᓚᒡᕕᒋᒍᒃᑭᑦ?
3ᑕᑯᒋᑦ, ᐅᓄᖅᑐᓂᒃ ᐃᓕᓐᓂᐊᖅᑎᑦᓯᓯᒪᕗᑎᑦ,
4ᐹᓪᓚᒃᑐᖃᕌᖓᑦ ᐅᖃᐅᓯᒃᑯᑦ ᓂᑯᕕᑎᑦᓯᖃᑦᑕᖅᓯᒪᕗᑎᑦ,
5ᒫᓐᓇᓕ ᐊᑲᐅᖏᑦᑐᒧᑦ ᑎᑭᑕᐅᒐᕕᑦ, ᕿᓄᐃᓵᕈᓐᓁᓪᓕᕗᑎᑦ;
6ᒎᑎᒥᒃ ᓯᕘᕋᓃᑦ ᑕᒪᓐᓇ ᒪᓂᒍᕈᑎᒋᖏᑉᐱᐅᒃ?
7ᒫᓐᓇ ᐃᓱᒪᓚᐅᕆᑦ, ᐸᓯᔭᒃᓴᐅᖏᑦᑐᒥᒃ ᐊᓯᕈᖅᑕᐅᔪᖃᓚᐅᖅᓯᒪᕚ?
8ᑕᑯᖃᑦᑕᖅᓯᒪᕗᖓ ᐱᐅᖏᑦᑐᓂᒃ ᑲᓐᖓᖅᓱᐃᓯᒪᔪᓂᒃ
9ᒎᑎᐅᑉ ᐊᓂᕐᖕᓂᖓᓄᑦ ᐊᓯᕈᖅᑕᐅᓯᒪᕗᑦ,
10ᖃᓕᖑᐊᖅᐳᑦ ᓛᔭᑎᑐᑦ, ᐃᖅᓯᓵᖅᓗᑎᒡᓗ ᓛᔭᑎᑐᑦ ᐃᖅᓯᓇᖅᑐᑐᑦ,
11ᓛᔭᑎᑐᑦ ᑍᒤᑉᐳᑦ ᓂᕆᔭᒃᓴᖃᖏᓐᓂᕐᖕᒧᑦ ᐱᖅᓕᖅᑐᑐᑦ,
12ᐅᖃᐅᓯᖅ ᓂᐱᑭᑦᑐᒻᒪᕆᐅᓪᓗᓂ ᐅᕙᓐᓄᑦ ᑎᑭᓚᐅᖅᐳᖅ,
13ᑕᑯᑎᑦᔪᑎᒥᒃ ᕿᒥᕐᕈᐊᓚᐅᖅᐳᖓ ᐅᓐᓄᐊᒥ,
14ᓴᔪᓕᖅᓗᖓ ᓯᕘᕋᓂᕐᖕᒧᑦ ᕿᑲᕈᓐᓁᓪᓕᕗᖓ,
15ᑮᓇᕋ ᐊᓂᕐᖕᓂᕐᖕᒧᑦ ᓴᓂᖅᑯᑕᐅᖕᒪᑦ;
16ᑕᕝᕙ ᑕᑯᓕᖅᐳᖓ ᓯᕗᕋᓐᓂ ᓇᖏᖅᑑᔮᖅᑐᒥᒃ,
17‘ᒎᑎᐅᑉ ᓵᖓᓂ ᐃᓄᑐᐃᓐᓇᕐᖕᒥᒃ ᓇᓛᒎᖅᑐᖃᕈᓐᓇᖅᐹ?
18ᒎᑎ ᐱᔨᒥᓂᒃ ᐊᒡᓛᑦ ᕿᓚᖕᒦᑦᑐᓂᒃ ᑕᑎᖃᕈᓐᓇᓐᖏᓚᖅ,
19ᐊᖏᓂᖅᓴᒥᒡᓕ ᒪᕐᕋᕐᖕᓂ ᐃᒡᓗᖃᖅᑐᓂᒃ ᑕᑎᖃᕈᓐᓇᓐᖏᓚᖅ,
20ᐅᓪᓛᑉ ᐅᓐᓅᓪᓗ ᐊᑯᓐᓂᖓᓂ ᑐᖁᑕᐅᕗᑦ;
21ᐱᓯᒪᔭᓕᒫᑦᓯᐊᖏᓪᓗ ᓄᖑᑕᐅᖃᑕᐅᕗᑦ;
