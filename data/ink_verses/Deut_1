1ᐅᑯᐊ ᐅᖃᐅᓰᑦ ᒨᓯᓯᐅᑉ ᐅᖃᐅᓯᕕᓂᖏᑦ ᐄᓴᕅᓕᒥᐅᓄᑦ ᑍᑦᓱᒪᓂ ᐃᓄᖃᖏᑦᑐᒦᑎᓪᓗᒋᑦ ᔪᐊᕐᑕᓂᐅᑉ ᑰᖓᑕ ᐊᑭᐊᓂ, ᐊᕋᐸᒥ ᓲᐸᐅᑉ ᖃᓂᒋᔮᓂ, ᐸᕌᓂᐅᓪᓗ ᑐᐱᐅᓪ ᐊᑯᓐᓂᖓᓂ, ᐊᒻᒪ ᓔᐸᓂ, ᕼᐊᔨᕌᑎᐅᓪᓗ, ᑎᔭᕼᐊᑉ ᐊᑯᓐᓂᖏᓐᓃᓪᓗᑎᒃ. 
2(ᐅᓪᓗᓂᒃ 11-ᓂᒃ ᐃᖏᕐᕋᓇᖅᐳᖅ ᖃᖅᑲᒥᑦ ᕼᐆᕆᑉᒥᑦ ᓰᐊᕆᐅᑉ ᖃᖅᑲᖏᑎᒎᖅᓗᓂ ᑲᑎᓯ-ᐸᕐᓂᐊᒧᑦ.) 
3ᑕᖅᑮᑦ 11-ᒋᓕᖅᑕᖏᑕ ᐅᓪᓗᖏᑕ ᓯᕗᓪᓕᖅᐹᖓᓂ ᐃᑦᔨᑉᑎᒥᑦ ᐊᐅᓪᓚᓚᐅᕐᖕᓂᖏᑕ ᐊᕐᕌᒍᖏᑕ 40-ᒋᓕᖅᑕᖓᓂ, ᒨᓯᓯᐅᑉ ᐄᓴᕅᓕᒥᐅᑦ ᐅᖃᐅᑎᓚᐅᖅᐰᑦ ᐊᑕᓂᐅᑉ ᐅᖃᐅᓯᕆᔭᐅᖁᓚᐅᖅᑕᓕᒫᖏᓐᓂᒃ ᑖᒃᑯᓄᖓ. 
4ᑕᒪᓐᓇᓕ ᑍᒤᓚᐅᖅᐳᖅ ᐊᑕᓂᐅᑉ ᐊᖓᔪᖅᑳᖅᔪᐊᒥᒃ ᓮᕼᐆᓂᒥᒃ ᐊᒧᕅᑎᒥᐅᑕᕐᖕᒥᒃ ᓵᓚᖃᕐᖕᓂᖓᑕ ᑭᖑᓂᖓᓂ, ᑖᓐᓇ ᐊᐅᓚᑦᓯᔨᐅᓚᐅᖅᑐᖅ ᓄᓇᖃᖅᓗᓂ ᕼᐃᓴᐸᓂᒥ, ᐊᖓᔪᖅᑳᖅᔪᐊᖅᓗ ᐋᒡ ᐹᓴᓂᒥ ᐊᖓᔪᖅᑳᖅᔪᐊᖑᕕᓕᒃ, ᓄᓇᖃᖅᓗᓂ ᐊᔅᑕᕈᑎᒥ ᐃᑐᕆᐂᒥᓗ. 
5ᐃᓄᐃᓪᓕ ᓱᓕ ᔪᐊᕐᑕᓂᐅᑉ ᑕᓕᖅᐱᐊᓃᑎᓪᓗᖏᑦ ᒧᐊᐱᒥᐅᑦ ᓄᓇᖓᓂ ᒨᓯᓯ ᒎᑎᐅᑉ ᐱᖁᔭᖏᓐᓂᒃ ᐃᓕᓮᓂᖏᓐᓂᒡᓗ ᓇᓗᓁᖅᓯᕙᓪᓕᐊᓕᓚᐅᖅᐳᖅ.
6“ᖃᖅᑲᒥ ᕼᐆᕆᑉᒦᑎᓪᓗᑕ ᓱᓕ, ᐊᑕᓂᖅ ᒎᑎᕗᑦ ᐅᕙᑦᑎᓐᓄᑦ ᐅᖃᓚᐅᖅᐳᖅ, ᑕᕝᕙᓂ ᖃᖅᑲᒥ ᓄᓇᖃᕐᖕᓂᓯ ᓯᕕᑐᓂᖓ ᓈᒻᒪᓕᖅᐳᖅ. 
7ᐸᕐᖕᓇᒡᓗᓯ ᑕᕝᕙᓐᖓᑦ ᓅᓕᕆᑦᓯ, ᐊᒧᕅᑎᒥᐅᑦ ᖃᖅᑲᖏᓐᓄᐊᖅᓗᓯ ᓄᓇᓕᓕᒫᓄᑦ ᖃᓂᒋᔮᓃᑦᑐᓄᑦ ᔪᐊᕐᑕᓂᐅᑉ ᓇᖅᓴᖓᓄᑦ ᑎᑭᓪᓗᓯ, ᖃᖅᑲᓕᖕᓄᑦ ᓇᑎᕐᖕᓇᓕᖕᓄᓪᓗ, ᓄᓇᓕᖕᓄᓪᓗ ᐊᒃᐸᓯᖕᓂᖅᓴᓄᑦ ᓯᕿᓂᐅᑉ ᓇᓛᓃᑦᑐᓄᑦ ᓂᒋᑉᒥ, ᒥᑎᑎᕆᓂᐊᑉ ᐃᒪᖓᑕ ᑭᒡᓕᖓᓄᑦ ᑎᑭᓪᓗᓯ. ᑬᓇᓂᐅᑉ ᓄᓇᖓᓄᑦ ᐂᔪᒃᓴᐅᕗᓯ ᓕᐸᓇᓂᐅᓪᓗ ᖃᖅᑲᖏᑦ ᖄᖏᖅᓗᒋᑦ ᑰᒑᓗᖕᒧᑦ ᐃᕗᕅᑎᒧᑦ ᑎᑭᓪᓗᓯ. 
8ᑕᒪᓐᓇᓕᒫᖅ ᑕᕝᕙ ᓄᓇ ᐅᕙᖓ ᐊᑕᓂᐅᔪᖓ, ᑐᓂᓂᐊᕐᖕᓂᕋᖅᓗᒍ ᐊᖏᕈᑎᒋᓯᒪᔭᕋ ᓯᕗᓕᕕᓂᑦᓯᓐᓄᑦ, ᐂᕝᕙᕋᕼᐋᒻᒧᑦ, ᐂᓴᑭᒧᓪᓗ, ᔧᑯᒧᓪᓗ, ᑭᖑᕚᓕᒫᖏᓐᓄᓪᓗ, ᑍᒤᒻᒪᑦ ᑕᒪᐅᖓ ᓄᓇᒧᑦ ᐂᓕᕆᑦᓯ ᓄᓇᑖᕆᓗᒍᓗ.”
9ᒨᓯᓯ ᐃᓄᖕᓄᑦ ᐅᖃᖅᐳᖅ, “ᓱᓕ ᖃᖅᑲᒥ ᓮᓁᒦᓪᓗᑕ ᐃᓕᑦᓯᓐᓄᑦ ᐅᖃᓚᐅᖅᓯᒪᕗᖓ, ‘ᐃᓄᑑᓗᖓ ᐃᓕᑦᓯᓐᓂᒃ ᑲᒪᔪᑑᔭᕆᐊᒃᓴᖅ ᐅᖁᒤᓗᐊᓕᖅᐳᖅ. ᐃᓄᑑᓗᖓ ᐃᓄᓕᕆᔪᑑᔭᕆᐊᒃᓴᖅ ᐊᔪᓕᖅᐳᖓ. 
10ᐊᑕᓂᐅᑉ ᒎᑎᑦᓯ ᐃᓄᒋᐊᒃᑐᖅᔪᐊᓐᖑᖅᑎᓯᒪᓕᕐᖕᒪᓯ ᐅᓪᓗᕆᐊᑎᑐᑦ ᕿᓚᖕᒦᑐᑎᑐᑦ. 
11ᐊᑕᓂᐅᑉ, ᓯᕗᓕᕕᓂᑦᓯ ᒎᑎᖓᑦᑕ, ᐅᓄᖅᓯᕙᓪᓕᐊᑎᓪᓕᓯ 1,000-ᐃᖅᓱᓪᓗᐊᖅᑐᒥᒃ, ᐊᔪᖅᓴᖏᑦᓯᐊᖅᑎᓪᓗᓯᓗ, ᑍᒫᒃ ᐊᖏᖅᕕᒋᓯᒪᖕᒪᓯ ᑕᒪᑐᒥᖓ! 
12ᖃᓄᖅᓕ ᐃᓄᑑᓗᖓ ᐅᑯᒤᑦᑐᐊᓗᖕᓂᒃ ᐊᑲᐅᖏᑦᔪᑎᑦᓯᓐᓂᒃ ᐋᖅᑭᒃᓱᐃᓇᓱᐊᖅᑐᑑᔪᓐᓇᕋᔭᖅᐳᖔ? 
13ᓯᓚᑐᔪᓂᒃ ᓂᕈᐊᓚᐅᕆᑦᓯ, ᑐᑭᓯᒪᑦᓯᐊᖅᑐᓂᒃ, ᖃᐅᔨᒪᑦᓯᐊᖅᑐᓂᒡᓗ ᑭᖑᕚᕇᓂᑦ ᐊᑐᓂᑦ ᐱᓯᒪᔪᓂᒃ, ᑖᒃᑯᐊᓗ ᐊᖓᔪᖅᑳᓐᖑᖅᑎᓐᓂᐊᖅᐸᒃᑲ ᐃᓕᑦᓯᓐᓄᑦ.’ 
14ᑕᒪᑐᒥᖓᓗ ᐊᖏᓚᐅᖅᓯᒪᕗᓯ ᐊᑲᐅᓂᖅᐹᖑᓇᓱᒋᓪᓗᒍ ᑕᒪᓐᓇ. 
15ᑕᕝᕙ ᐃᓕᑦᓯᓐᓂᑦ ᓯᓚᑐᔪᓂᒃ ᖃᐅᔨᒪᑦᓯᐊᖅᑐᓂᒡᓗ ᑕᓯᐅᖅᑎᐅᓂᐊᖅᑐᓂᒃ ᓂᕈᐊᓚᐅᖅᐳᓯ ᑭᖑᕚᕇᖑᔪᓂᑦ ᐱᓯᒪᔪᓂᒃ, ᑖᒃᑯᐊᓗ ᐃᓕᑦᓯᓐᓄᑦ ᐊᖓᔪᖅᑳᕈᖅᑎᓚᐅᖅᐸᒃᑲ. ᐃᓚᖏᑦ ᑲᒪᓂᐊᓕᖅᓗᑎᒃ ᐃᓄᖕᓄᑦ 1,000-ᓄᑦ, ᐃᓚᖏᓪᓗ 100-ᓄᑦ ᐃᓚᖏᓪᓗ 50-ᓄᑦ, ᐃᓚᖏᓪᓗ 10-ᓄᑦ. ᐊᓯᖏᓐᓂᒃᑕᐅᖅ ᐊᖓᔪᖅᑳᖑᓂᐊᖅᑐᓂᒃ ᑭᖑᕚᕇᓂ ᑎᓕᓯᓚᐅᕆᕗᖓ.
16ᑍᑦᓱᒪᓂᐅᑎᓪᓗᒍ ᐃᒤᓕᐅᖁᓪᓗᒋᑦ ᒪᓕᖕᓂᐊᖅᑕᖏᓐᓂᒃ ᐅᖃᐅᑦᔪᓚᐅᖅᓯᒪᕙᒃᑲ, ‘ᐃᓄᖁᑎᑦᓯᓐᓂᑦ ᐊᑲᐅᓐᖏᓕᐅᕈᑕᐅᔪᓂᒃ ᓈᓚᑦᓯᐊᖃᑦᑕᕐᖕᓂᐊᖅᐳᓯ. ᐊᑲᐅᓐᖏᓕᐅᕈᑕᐅᔪᓕᒫᓪᓗ ᐋᖅᑭᒃᓱᑦᓯᐊᕋᓱᐊᖃᑦᑕᖅᓗᒋᑦ ᐊᑦᔨᒌᒃᑎᑦᓯᓗᓯ, ᐃᓄᖁᑎᑦᓯ ᐃᓱᒫᓘᑎᒋᔭᖏᓐᓂᒃ ᐱᓇᓱᐊᕋᓗᐊᕈᑦᓯ ᐅᕝᕙᓗ ᓄᓇᖃᑎᒃᓴᔭᑐᖃᕆᓐᖏᑕᑦᓯᓐᓂᒃ ᐱᓕᕆᔭᕆᐊᖃᕈᑦᓯ ᑕᕝᕙᓂ ᓄᓇᖃᑎᒋᔭᑦᓯᓐᓂᒃ. 
17ᐃᓔᓐᓇᖏᓐᓂᒃ ᑕᑉᐱᖅᓱᐃᓗᓯ ᐱᓇᓱᐊᖅᑐᒃᓴᐅᓐᖏᓚᓯ ᐋᖅᑭᒃᓱᐃᓕᖅᑎᓪᓗᓯ; ᐋᖅᑭᒃᓱᐃᔪᒃᓴᐅᕗᓯᓕ ᐊᑦᔨᒌᒃᑎᑦᓯᓗᓯ, ᑭᓇᑐᐃᓐᓇᐅᒐᓗᐊᖅᐸᑦ. ᓇᓪᓕᐊᓐᓂᒡᓘᓐᓃᑦ ᓯᕘᕋᒋᔭᖃᖅᑐᒃᓴᐅᓐᖏᓚᓯ, ᑐᑭᑖᕆᔭᓯ ᒎᑎᒥᑦ ᐱᖕᒪᑕ. ᐃᓕᑦᓯᓐᓄᓪᓕ ᓱᓇᑐᐃᓐᓇᖅ ᐅᖁᒤᓗᐊᖅᐸᑦ, ᑕᕝᕙ ᐅᕙᓐᓄᑦ ᑐᓂᔭᒃᓴᕆᕙᓯ, ᑕᕝᕙ ᐅᕙᖓ ᑐᑭᑖᖅᕕᒋᓂᐊᖅᐸᒃᑲ.’ 
18ᑍᑦᓱᒪᓂᑦᑕᐅᖅ ᖃᓄᐃᓕᐅᕆᐊᖃᕐᖕᓂᑦᓯᓐᓂᒃ ᓱᓇᑐᐃᓐᓇᓕᒫᓄᑦ ᐊᔪᕆᖅᑐᓚᐅᕆᕙᑦᓯ.”
19“ᐱᓇᓱᐊᓚᐅᖅᐳᒍᑦ ᐊᑕᓂᐅᑉ ᒎᑎᑦᑕ ᐱᓇᓱᐊᖅᑕᐅᖁᓚᐅᖅᑕᖏᓐᓂᒃ. ᖃᖅᑲᒥᑦ ᕼᐆᕆᑉᒥᑦ ᐊᐅᓪᓚᓚᐅᖅᐳᒍᑦ ᐃᖏᕐᕋᓪᓗᑕᓗ ᓯᕕᑐᔪᐊᓗᒃᑯᑦ ᓯᐅᕅᓐᓈᓗᒃᑯᑦ ᓯᕘᕋᓇᖅᑐᒃᑯᓪᓗ ᐊᒧᕅᑎᒃᑯᑦ ᖃᖅᑲᖏᓐᓄᐊᖅᐸᓪᓕᐊᓪᓗᑕ, ᓄᓇᒧᓪᓕ ᑲᑎᓯ-ᐸᕐᓂᐊᒧᑦ ᑎᑭᓐᓇᑦᑕ, 
20ᐅᖃᐅᑎᓚᐅᖅᐸᑦᓯ, ‘ᒫᓐᓇ ᐊᒧᕅᑎᒃᑯᑦ ᖃᖅᑲᖏᓐᓄᐊᕋᑦᑕ ᐊᑕᓂᐅᑉ ᒎᑎᑦᑕ ᐅᕙᑦᑎᓐᓄᑦ ᑐᓂᔭᖓᓄᑦ, 
21ᑕᑯᒋᑦ, ᐊᑕᓂᐅᑉ ᒎᑎᑦᓯ ᓄᓇᒥᒃ ᑐᓂᓯᕕᒋᓯᒪᕚᓯ; ᑕᕝᕗᖓ ᐂᓕᕆᑦᓯ ᓄᓇᑖᕆᓗᒍ, ᐊᑕᓂᐅᑉ ᓯᕗᓕᕕᓂᑦᓯ ᒎᑎᖓᑦᑕ ᑕᒪᑐᒥᖓ ᐅᖃᐅᑎᓚᐅᕐᖕᒪᓯ; ᓯᕘᕋᖏᓪᓗᓯ ᓴᐱᖏᓪᓗᓯᓗ.’
22ᐅᕙᓐᓄᓪᓕ ᕾᓪᓗᓯ ᐅᖃᓚᐅᖅᐳᓯ, ‘ᐊᖑᑎᓂᒃ ᑎᓕᓯᓚᐅᖅᑕ ᓯᕗᓂᑦᑎᓐᓄᑦ ᐃᔨᕋᖅᑐᓪᓗᑎᒃ ᖃᐅᔨᓴᕆᐊᖅᑐᒃᓴᓂᒃ, ᓇᐅᒃᑰᖅᓗᓂ ᐱᐅᓂᖅᐸᐅᖕᒪᖔᑦ ᖃᓄᐃᑦᑐᓂᒡᓗ ᐃᒡᓗᒐᓴᖃᕐᖕᒪᖔᑕ ᐅᕙᑦᑎᓐᓄᑦ ᐅᖃᕈᓐᓇᖁᓪᓗᒋᑦ.’
23ᑕᒪᓐᓇᓕ ᐊᑲᐅᔫᔮᕐᖕᒪᑦ, ᑕᕝᕙ ᐊᖑᑎᓂᒃ 12-ᓂᒃ ᑎᓕᓯᓕᓚᐅᖅᐳᖓ, ᑭᖑᕚᕇᓂᑦ ᐊᑐᓂᑦ ᐱᓯᒪᔪᓂᒃ. 
24ᑖᒃᑯᐊ ᖃᖅᑲᓄᐊᓚᐅᖅᐳᑦ ᑕᒫᓂᓗ ᖃᐅᔨᓇᓱᐊᖅᓗᑎᒃ ᐃᔅᑯᓕᐅᑉ ᓇᖅᓴᖓ ᑎᑭᓪᓗᒍ. 
25ᓄᓇᐅᓪᓗ ᐱᕈᖅᑐᖏᑕ ᐃᓚᖏᓐᓂᒃ ᒥᓇᓚᐅᖅᐳᑦ ᐅᕙᑦᑎᓐᓄᑦ, ᐅᓂᒃᑳᖅᓗᑎᒡᓗ ᐊᑕᓂᐅᑉ ᒎᑎᑦᑕ ᑐᓂᓯᒪᔭᖓ ᓄᓇ ᐱᕈᖅᑐᖃᑦᓯᐊᕐᖕᓂᖓᓂᒃ.
26ᐃᓕᑦᓯᓕ ᑕᕝᕗᓐᖓᕈᒪᓚᐅᓐᖏᓚᓯ, ᐊᑕᓂᐅᓪᓗ ᒎᑎᑦᓯ ᐱᖁᔨᓂᖓ ᐊᑭᕋᖅᑐᓚᐅᖅᐸᓯ. 
27ᐃᓕᑦᓯᓐᓄᓪᓕ ᐅᖃᖃᑦᑕᐅᑎᓕᓚᐅᖅᐳᓯ: ‘ᐊᑕᓂᐅᑉ ᐆᒥᒋᒐᒥᑎᒍᑦ, ᐃᑦᔨᑉᑎᒥᑦ ᐊᐅᓪᓚᖅᑎᓚᐅᖅᐹᑎᒍᑦ ᐊᒧᕅᑎᒥᐅᓄᑦ ᓵᓚᐅᑎᑦᓱᒪᓪᓗᑕ, ᑐᖁᑕᐅᖁᓪᓗᑕᓗ. 
28ᓱᖕᒪᓪᓕ ᑕᕝᕗᓐᖓᕆᐊᖃᖅᐱᑖ? ᓯᕘᕋᓕᖅᐳᒍᑦ. ᑎᓕᓚᐅᖅᑕᑦᑎᓐᓄᑦ ᐅᓂᒃᑳᖅᕕᐅᓚᐅᕋᑦᑕ ᑕᕝᕙᓂᒥᐅᑦ ᓴᓐᖏᓂᖅᓴᐅᓂᖏᓐᓂᒃ ᐊᖏᓂᖅᓴᐅᓂᖏᓐᓂᒡᓗ ᐅᕙᑦᑎᓐᓂᑦ, ᐃᒡᓗᒐᓴᖏᓪᓗᒎᖅ ᐊᕙᓗᖅᔪᐊᖃᖅᓗᑎᒃ ᕿᓚᖕᒧᑦ ᐊᒃᑐᐊᔪᓂᒃ; ᐱᓗᐊᓐᖑᐊᖅᑐᒥᒡᓗ ᑍᑲᓂᒥᐅᒡᒎᖅ ᐊᓇᑭᒥᐅᑦ ᐃᓄᒃᐹᓘᖕᒪᑕ!’
29ᐅᖃᓚᐅᖅᐳᖓᓕ, ‘ᐅᑯᐊ ᐃᓄᐃᑦ ᓴᐱᕆᔭᕆᐊᖃᓐᖏᑕᓯ ᓯᕘᕋᒋᖏᓪᓗᒋᓪᓗ. 
30ᐊᑕᓂᐅᑉ ᒎᑎᑦᓯ ᑖᑦᓱᒪ ᑕᓯᐅᕐᖕᓂᐊᕐᖕᒪᓯ, ᐅᓇᑕᕐᖕᓂᑦᓯᓐᓂᓗ ᐃᑲᔪᕐᖕᓂᐊᖅᐹᓯ, ᐃᑦᔨᑉᑎᒥ ᐱᓇᓱᐊᖅᑎᓪᓗᒍ ᓇᖕᒥᓂᖅ ᑕᑯᖃᑦᑕᓚᐅᕋᑦᓯᐅᒃ, 
31ᓄᓇᒥᓕ ᐃᓄᖃᖏᑦᑐᒥ, ᑕᑯᓯᒪᒋᕗᓯ ᖃᓄᖅ ᐊᑕᓂᕐᖕᒧᑦ ᒎᑎᑦᓯᓐᓄᑦ ᓴᐳᑎᔭᐅᓯᒪᓚᐅᕐᖕᓂᑦᓯᓐᓂᒃ ᑕᒪᐅᓈᖅᑎᓪᓗᓯ ᓄᓇᒧᑦ ᒪᐅᖓ ᑎᑭᓪᓗᓯ, ᐊᑖᑕᐅᑉ ᐃᕐᖕᓂᕐᖕᒥᓂᒃ ᐊᒡᔭᖅᓯᓲᖑᓂᖓᑐᑦ.’ 
32ᑍᒫᒡᓕ ᐅᖃᓚᐅᕋᓗᐊᖅᑎᓪᓗᖓ ᐃᓕᑦᓯᓐᓄᑦ, ᓱᓕ ᐊᑕᓂᕐᖕᒥᒃ ᒎᑎᑦᓯᓐᓂᒃ ᑕᑎᖃᕈᓐᓇᖅᓯᓯᒪᓐᖏᓚᓯ, 
33ᓯᕗᓂᑦᓯᓐᓂ ᑕᖕᒫᖅᓯᒪᕕᒃᓴᑦᓯᓐᓂ ᐋᖅᑭᒃᓱᐃᔭᕇᖅᓯᒪᖃᑦᑕᕋᓗᐊᖅᑎᓪᓗᒍ, ᓴᖅᑭᑎᑦᓯᔪᒪᓪᓗᓂ ᐃᓕᑦᓯᓐᓂᒃ ᑕᓯᐅᖅᓯᓂᕐᖕᒥᓂᒃ, ᓯᕗᓂᑦᓯᓐᓂ ᐅᓐᓄᒃᑯᑦ ᐃᑯᒪᒥᒃ ᑕᑭᔪᑯᑖᒥᒃ ᓴᖅᑭᔮᖅᑎᑦᓯᖃᑦᑕᖅᐳᖅ ᐅᓪᓗᒃᑯᓪᓕ ᓄᕗᔭᒥᒃ ᑕᑭᔪᑯᑖᒥᒃ ᓯᕗᓂᑦᓯᓐᓃᑎᑦᓯᖃᑦᑕᖅᓗᓂ.”
34“ᐊᑕᓂᐅᑉ ᐊᑲᐅᒃᓴᖏᓐᓂᕆᔭᓯ ᑐᓵᒐᒥᐅᒃ ᓂᓐᖓᐅᒪᑦᔪᑎᒋᓕᖅᐹ, ᓴᖑᑎᓐᓂᐊᖏᑕᒥᓂᒡᓗ ᐅᖃᓚᐅᖅᐳᖅ, 
35‘ᐅᑯᐊ ᐃᓅᖃᑎᒌᒡᔪᐊᑦ ᐱᐅᖏᑦᑐᓕᔩᑦ ᓇᓪᓕᐊᓐᓂᒡᓘᓐᓃᑦ ᐃᑎᖅᑐᖃᕐᖕᓂᐊᓐᖏᓚᖅ ᓄᓇᒧᑦ ᐱᕈᖅᑐᖃᑦᓯᐊᖅᑐᒧᑦ ᐊᖏᕈᑎᒋᓚᐅᖅᑕᓐᓄᑦ ᑐᓂᔪᒪᓪᓗᒍ ᓯᕗᓕᕕᓂᖓᓐᓄᑦ. 
36ᑬᓚᐱ ᑭᓯᒥ ᔨᐳᓂᐊᐅᑉ ᐃᕐᖕᓂᖓ; ᓄᓇᒧᑦ ᑖᑦᓱᒧᖓ ᐃᑎᕐᖕᓂᐊᖅᐳᖅ, ᑖᓐᓇ ᐅᕙᓐᓂᒃ ᒪᓕᒃᑐᑑᓯᒪᖕᒪᑦ, ᓄᓇ ᑕᒪᓐᓇ ᐅᐸᒃᓯᒪᓚᐅᖅᑕᖓ ᑖᑦᓱᒧᖓ ᑐᓂᓂᐊᖅᐸᕋ, ᑖᑦᓱᒪᓗ ᑭᖑᕚᖏᓐᓄᑦ.’ 
37ᐅᕙᓐᓄᑦᑕᐅᖅ ᐊᑕᓂᖅ ᓂᓐᖓᐅᒪᑦᔪᑎᖃᕆᕗᖅ ᐃᓕᑦᓯ ᐱᑦᔪᑎᒋᓪᓗᓯ, ᐅᖃᖅᓗᓂᓗ, ‘ᐃᕝᕕᑦᑕᐅᖅ ᐊᒡᓛᑦ ᑕᕝᕗᖓ ᓄᓇᒧᑦ ᐃᑎᕐᖕᓂᐊᓐᖏᓚᑎᑦ; 
38ᔮᓱᐊᓕ ᓈᓂᐅᑉ ᐃᕐᖕᓂᖓ, ᐃᑲᔪᖅᑎᒋᔧᑦ, ᓴᐱᖁᓇᒍ ᑲᔪᖏᖅᓴᕐᖕᓂᐊᖅᐸᑦ; ᑖᑦᓱᒪ ᐄᓴᕅᓕᒥᐅᑦ ᑕᓯᐅᕐᖕᓂᐊᕐᖕᒪᒋᑦ ᓄᓇᒧᑦ ᑕᕝᕗᖓ ᐃᑎᖅᑎᓪᓗᒋᑦ.’
39ᑕᕝᕙ ᐊᑕᓂᖅ ᐅᕙᑦᑎᓐᓄᓕᒫᖅ ᐅᖃᓕᖅᐳᖅ, ‘ᕿᑐᕐᖓᓯᓕ, ᓱᓕ ᓈᒻᒪᓈᖅᑐᒥᒃ ᓈᒻᒪᓈᖏᑦᑐᒥᒡᓗ ᖃᐅᔨᒪᔭᕆᐊᒃᓴᖅ ᒥᑭᓗᐊᖅᑑᖓᓗᐊᑦ, ᑖᒃᑯᐊ ᑕᕝᕗᖓ ᓄᓇᒧᑦ ᐃᑎᕐᖕᓂᐊᖅᐳᑦ, ᑖᒃᑯᐊ ᐅᖃᐅᓯᕆᓯᒪᔭᓯ ᐊᑭᕋᖅᑐᖅᑎᑦᓯᓐᓄᑦ ᕿᒫᑎᑕᐅᓛᕐᖕᓂᐊᕐᖕᓂᕋᖅᓗᒋᑦ. ᑖᒃᑯᓄᖓ ᓄᓇ ᑐᓂᓂᐊᖅᐸᕋ, ᑖᒃᑯᐊ ᓄᓇᒋᓂᐊᕐᖕᒪᒍ. 
40ᐃᓕᑦᓯᓕ, ᐅᑎᒧᑦ ᓵᓪᓗᓯ ᐃᓄᖃᖏᑦᑐᒧᑦ ᐊᐅᓪᓚᓕᕆᑦᓯ ᐃᒪᖅ ᐊᐅᐸᓗᒃᑕᖅ ᑐᕌᖅᓗᒍ.’
41ᐃᓕᑦᓯᓕ ᑭᐅᓚᐅᖅᐳᓯ, ‘ᒨᓯᓰ ᐊᑕᓂᕐᖕᒧᑦ ᐊᔪᖅᑐᓕᓯᒪᕗᒍᑦ, ᒫᓐᓇᓕ ᑖᒃᑯᓄᖓ ᐅᓇᑕᕆᐊᕈᒪᓕᖅᐳᒍᑦ, ᓲᖅᓗ ᐊᑕᓂᐅᑉ ᒎᑎᑦᑕ ᑍᒫᒃ ᐱᖁᓚᐅᕐᖕᒪᑎᒍᑦ.’ ᑕᕝᕙ ᐊᑕᖏᖅᓗᓯ ᐊᑐᐃᓐᓇᕈᓕᓚᐅᖅᐳᓯ ᐅᓇᑕᕆᐊᕈᒪᓪᓗᓯ, ᐃᓱᒪᓪᓗᓯ ᓵᓚᒋᔭᕐᖕᓂᖅᑑᓂᐊᕋᓱᒋᓪᓗᒋᑦ ᓄᓇᒥ ᖃᖅᑲᓃᑦᑐᑦ.
42ᐊᑕᓂᖅᓕ ᐅᕙᓐᓄᑦ ᐅᖃᖅᐳᖅ, ‘ᐅᓇᑕᕆᐊᖁᖏᓪᓗᒋᑦ ᐅᖃᐅᑎᒃᑭᑦ, ᐅᓇᑕᕆᐊᖅᐸᑕ ᐃᓚᒋᑦᔮᖏᓐᓇᒃᑭᑦ, ᐊᑭᕋᖏᓐᓄᓪᓕ ᓵᓚᒋᔭᐅᓂᐊᖅᐳᑦ.’ 
43ᐊᑕᓂᐅᑉ ᐅᖃᐅᓯᕆᓚᐅᖅᑕᖏᓐᓂᒃ ᐅᖃᐅᑎᓚᐅᖅᐸᑦᓯ, ᐃᓕᑦᓯᓕ ᓈᓚᓚᐅᓐᖏᓚᓯ. ᐊᑭᕋᖅᑐᖔᓚᐅᖅᐸᓯᓕ ᐊᑕᓂᐅᑉ ᐱᖁᔨᓂᖓ, ᐊᔪᖏᑦᑑᓇᓱᒋᓪᓗᓯ ᑕᕝᕙ ᐅᓇᑕᕆᐊᓕᓚᐅᖅᐳᓯ ᖃᖅᑲᒥᐅᓄᑦ. 
44ᑕᕝᕙ ᐊᒧᕅᑎᒥᐅᑦ ᖃᖅᑲᓂ ᓄᓇᓖᑦ ᐃᓕᑦᓯᓐᓄᐊᕈᒫᖅᐳᑦ ᐃᒍᑦᓴᑎᑐᑦ ᑲᑎᓐᖓᔪᐊᓗᒃᑎᑐᑦ ᑍᒤᓪᓗᑎᒃ ᑕᕝᕙ ᕿᒫᑎᑕᐅᔪᒫᖅᐳᓯ ᓄᓇᒥᑦ ᓰᐊᕆᒥᑦ ᕼᐅᕐᒪᒥᐅᑦ ᑎᑭᓪᓗᒋᑦ ᓵᓚᒋᔭᐅᓪᓗᓯᓗ ᑕᕝᕙᓂ ᐄᑐᒥᐅᑉ ᖃᖅᑲᖏᓐᓂ. 
45ᑕᕝᕙ ᐅᑎᕋᑦᓯ ᐊᑕᓂᕐᖕᒧᑦ ᕿᐊᓪᓗᓯ ᑐᒃᓯᐊᓕᓚᐅᖅᐳᓯ ᐃᑲᔪᖅᑕᐅᔪᒪᓪᓗᓯ, ᑖᑦᓱᒪᓕ ᑐᓴᓚᐅᓐᖏᓛᓯ ᐅᖃᐅᓯᕆᔭᓯᓘᓐᓃᑦ ᐃᒃᐱᒋᓚᐅᓐᖏᓔᑦ.”
46“ᑍᒤᒻᒪᑦ, ᐊᑯᓂᒐᓚᒃ ᑕᕝᕙᓂ ᓄᓇᒥ ᑲᑎᓯᒥ ᓄᓇᖃᓕᓚᐅᖅᐳᒍᑦ.”
