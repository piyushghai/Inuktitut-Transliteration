1ᐊᑕᓂᖅ ᐅᖃᖅᐳᖅ ᒨᓯᓯᒧᑦ, “ᐅᔭᕌᖕᓂᒃ ᒪᕐᕉᖕᓂᒃ ᐲᖅᓯᓗᑎᑦ ᓴᓇᔪᒃᓴᐅᕗᑎᑦ ᓯᕗᓪᓕᕐᖕᒥ ᓴᓇᓚᐅᖅᑕᖅᑐᑦ, ᑖᒃᑯᑎᒎᓇᖅᓗ ᑎᑎᕋᕐᖕᓂᐊᖅᐳᖓ ᐅᖃᐅᓯᕐᖕᓂᒃ ᓯᕗᓪᓕᕐᖕᒥ ᑎᑎᕋᖅᓯᒪᓚᐅᖅᑐᑎᑐᑦ, ᑖᒃᑯᑎᑐᓇᖅ ᓯᖁᒥᓚᐅᖅᑕᖅᑐᑦ. 
2ᖃᐅᒃᐸᑦ ᐅᓪᓛᒃᑯᑦ ᐊᑐᐃᓐᓇᐅᓛᖅᐳᑎᑦ, ᖃᖅᑲᒧᑦ ᓮᓁᒧᑦ ᒪᔪᕋᖅᓗᑎᑦ ᖃᖅᑲᐅᑉ ᖄᖓᓂ ᐅᕙᓐᓂᒃ ᑲᑎᓯᔭᖅᑐᓛᖅᐳᑎᑦ. 
3ᓇᓪᓕᐊᓐᓂᒡᓘᓐᓃᑦ ᒪᓕᒃᑕᐅᔪᒃᓴᐅᓐᖏᓚᑎᑦ ᒪᔪᕋᖅᑎᓪᓗᑎᑦ; ᑕᕝᕙᓂᓘᓐᓂᑦ ᖃᖅᑲᒥ ᓱᓇᑐᐃᓐᓇᕐᖕᒥᒃ ᑕᑯᒃᓴᐅᔪᖃᖅᑐᒃᓴᐅᓐᖏᓚᖅ; ᓰᐱᓂᒡᓗ ᐃᒻᒧᒃᓯᐅᒐᓂᒡᓗ ᓂᕆᓇᓱᐊᖅᑐᖃᖅᑐᒃᓴᐅᓐᖏᓚᖅ ᑕᕝᕙᓂ ᖃᖅᑲᐅᑉ ᑭᒡᓕᖓᓂ.” 
4ᑍᒤᒻᒪᑦ ᒨᓯᓯ ᐅᔭᕌᖕᓂᒃ ᒪᕐᕉᖕᓂᒃ ᐲᖅᓯᓕᕆᕗᖅ ᓯᕗᓪᓕᖅᑎᑐᑦ ᑍᒤᑦᑐᓂᒃ, ᖃᐅᑎᓪᓗᒍᓗ ᐅᓛᒻᒪᕆᒃᑯᑦ ᑖᒃᑯᐊᒃ ᐅᔭᕌᒃ ᓇᒃᓴᖅᓗᒋᒃ ᖃᖅᑲᒧᑦ ᓮᓁᒧᑦ ᒪᔪᕋᓕᖅᐳᖅ, ᑍᒫᒃ ᐊᑕᓂᐅᑉ ᐱᖁᓚᐅᕐᖕᒪᒍ.
5ᑕᕝᕙ ᐊᑕᓂᖅ ᓄᕗᔭᒦᓪᓗᓂ ᐊᖅᑲᖅᐳᖅ, ᒨᓯᓯᓗ ᓇᖏᖃᑎᒋᓕᖅᓗᒍ, ᑕᕝᕙ ᐊᑎᓂ ᐃᑦᔪᕐᖕᓁᑦᑐᖅ ᐅᖃᐅᓯᕆᕚ+ ᑖᑦᓱᒧᖓ. 
6ᑕᕝᕙ ᐊᑕᓂᖅ ᒨᓯᓯᐅᑉ ᓵᖓᒎᖅᐳᖅ ᐅᖃᖅᓗᓂᓗ, “ᐅᕙᖓ ᐊᑕᓂᖅ, ᒎᑎᐅᕗᖓ ᓂᑲᒍᓱᒃᑐᖅ ᐱᑦᓯᐊᖅᓗᓂᓗ, ᓂᓐᖓᒃᓴᕅᖏᑦᑐᖅ, ᓇᒡᓕᒍᓱᖕᓂᖅᔪᐊᒥᓂᒃ ᓴᖅᑭᑎᑦᓯᔪᖅ ᓱᖁᓯᔪᐃᑦᑑᓪᓗᓂᓗ. 
7ᐊᖏᕈᑎᒋᓯᒪᔭᓐᓂᒃ ᓇᒡᓕᖕᓂᒃᑯᑦ ᑲᔪᓯᑎᑦᓯᕙᒃᐳᖓ ᑭᖑᕚᕇᑦ 1,000-ᐃᑦ ᑎᑭᓪᓗᒋᑦ ᐃᓱᒪᒋᔪᓐᓁᖅᓯᔪᓐᓇᖅᓗᖓᓗ ᓈᒻᒪᖏᑦᑐᓕᓂᕐᖕᓂᒃ ᐱᖁᔭᓂᒃ ᓈᓚᖏᓐᓂᕐᖕᓂᒃ ᐊᔪᖅᑐᓕᓂᕐᖕᓂᒡᓗ, ᑭᓯᐊᓂᓕ ᐸᓯᔭᒃᓴᐅᔪᓂᒃ ᐊᔪᖅᑐᓕᔪᓂᒡᓗ ᓱᒋᐊᖅᓯᖏᑦᑑᓂᐊᓐᖏᓚᖓ ᕿᑐᕐᖓᖏᑦ ᐃᕐᖑᑕᖏᓪᓗ ᑭᖑᕚᕇᑦ ᐱᖓᔪᖏᑦ ᓯᑕᒪᖏᓪᓘᓐᓃᑦ ᑎᑭᓪᓗᒋᑦ.”
8ᒨᓯᓯᓕ ᑕᕝᕔᓐᓇᖅ ᓄᓇᒧᑦ ᐹᒻᒪᒃᑎᖅᐳᖅ ᑐᒃᓯᐊᖅᕕᒋᓪᓗᒍᓗ. 
9ᐅᖃᖅᐳᖅ, “ᐊᑕᓃᖅ ᐅᕙᓐᓂᒃ ᖁᕕᐊᓲᑎᖃᓪᓚᕆᒃᑯᕕᑦ, ᑐᒃᓯᐊᖅᕕᒋᕙᒋᑦ ᐅᕙᑦᑎᓐᓄᑦ ᐃᓚᐅᖁᓪᓗᑎᑦ, ᐅᑯᐊ ᐃᓄᐃᑦ ᓯᑎᔪᐊᓘᒐᓗᐊᖅᑎᓪᓗᒋᑦ, ᓈᒻᒪᖏᑦᑐᓕᓂᑦᑎᓐᓂᑦ ᐊᔪᖅᑐᓕᓂᑦᑎᓐᓂᓪᓗ ᐃᓱᒪᒋᔪᓐᓁᖅᕕᒋᓚᐅᖅᑎᒍᑦ, ᐃᓚᓕᐅᖅᓗᑕᓗ ᐃᓕᖕᓄᑦ ᐃᓄᖁᑎᒋᔭᐅᔪᑎᑐᑦ.”
10ᐊᑕᓂᖅ ᐅᖃᖅᐳᖅ ᒨᓯᓯᒧᑦ, “ᑕᑯᒋᑦ ᒫᓐᓇ ᐄᓴᕅᓕᒥᐅᑦ ᐃᓄᖏᓐᓄᑦ ᐊᖏᖃᑎᒌᒍᑎᓕᐅᕐᖕᓂᐊᖅᐳᖓ. ᑖᒃᑯᐊᓗ ᑕᒃᑯᐊᓂ ᑲᒪᓇᖅᑐᓕᔪᒫᖅᐳᖓ ᑕᒪᑐᒪ ᓯᕗᓂᖓᓂ ᓇᓂᑐᐃᓐᓇᖅ ᓯᓚᖅᔪᐊᕐᖕᒥ ᐃᓅᖃᑎᒌᒡᔪᐊᓪᓗ ᐊᓯᖏᓐᓂ ᐊᑐᖅᑕᐅᓚᐅᖅᓯᒪᖏᑦᑐᒥᒃ. ᐃᓄᓕᒫᑦ ᖃᓄᖅ ᐊᖏᑎᒋᔪᒥᒃ ᐅᕙᖓ ᐊᑕᓂᐅᔪᖓ ᐱᓇᓱᐊᕈᓐᓇᕐᖕᒪᖔᕐᖕᒪ ᑕᑯᓂᐊᖅᐳᑦ, ᐱᓇᓱᐊᕐᖕᓂᐊᕋᒪ ᑲᒪᓇᖅᑐᐊᓗᖕᓂᒃ ᐃᕝᕕᑦ ᐊᖅᑯᑎᒋᓗᑎᑦ. 
11ᐅᓪᓗᒥ ᐱᖁᔧᑦ ᐃᓕᖕᓄᑦ ᑐᓂᔭᒃᑲ ᒪᓕᖕᓂᐊᖅᐸᑎᑦ. ᐃᓅᖃᑎᒌᑦ ᐊᐅᓪᓚᖅᑎᓐᓂᐊᖅᐸᒃᑲ ᒪᑯᐊ ᐊᒧᕅᑎᒃᑯᑦ, ᑬᓇᓂᒥᐅᓪᓗ, ᕼᐃᑍᑎᒥᐅᓪᓗ, ᐱᕆᔧᑎᒥᐅᓪᓗ, ᕼᐃᕔᑎᒥᐅᓪᓗ, ᔨᐳᓮᑎᒥᐅᓪᓗ, ᐃᕝᕕᑦ ᐊᖅᑯᑎᒋᓗᑎᑦ. 
12ᐃᓅᖃᑎᒌᓂᒃ ᑕᒫᓂ ᐅᐸᖕᓂᐊᖅᑕᑦᓯᓐᓂ ᓄᓇᖃᖅᑐᓂᒃ ᐃᒤᓕᐅᕐᖕᓂᐊᕈᑦᓯ ᐃᒤᓕᐅᕐᖕᓂᐊᖅᐳᒎᖅᓗᓯ ᐊᖏᖃᑎᖃᕋᓱᐊᖅᑐᒃᓴᐅᓐᖏᓚᓯ, ᑍᒤᒐᓱᐊᑐᐊᕈᑦᓯ ᓯᓔᕐᕆᔭᐅᑐᐃᓐᓇᕆᐊᖃᕋᑦᓯ. 
13ᑐᓂᕐᕈᓯᖅᕕᖁᑎᖏᓪᓕ ᓯᖁᒥᑕᒃᓴᕆᕙᓯ, ᓇᐸᔪᖁᑎᖏᓪᓗ ᐱᓪᓚᕆᑯᑎᖏᑦ ᐅᔭᕅᑦ ᓄᖑᑎᓪᓗᒋᑦ, ᒎᑎᓐᖑᐊᕆᔭᖏᓪᓗ ᐊᕐᖕᓇᓐᖑᐊᑦ ᐊᓯᕋᒥᒃ ᐊᑎᓖᑦ ᓯᖁᒥᓪᓗᒋᑦ.
14ᒎᑎᒋᔭᐅᔪᓂᒃ ᓇᓪᓕᐊᓐᓂᒡᓘᓐᓃᑦ ᑐᒃᓯᐊᖅᕕᖃᖅᑐᒃᓴᐅᓐᖏᓚᓯ, ᐅᕙᖓ ᐊᑕᓂᐅᔪᖓ, ᐊᓯᓐᓂᒃ ᑲᒪᒋᔭᐅᖁᔨᖏᓐᓇᒪ ᓯᖕᓇᑐᔫᓪᓗᖓᓗ. 
15ᐃᓅᖃᑎᒌᓂᒃ ᑕᒫᓂ ᓄᓇᖃᖅᑐᓂᒃ ᐃᒤᓕᐅᕐᖕᓂᐊᕈᑦᓯ ᐃᒤᓕᐅᕐᖕᓂᐊᖅᐳᒎᖅᓗᓯ ᐊᖏᖃᑎᖃᕋᓱᐊᖅᑐᒃᓴᐅᓐᖏᓚᓯ, ᒎᑎᓐᖑᐊᒥᖕᓄᑦ ᑐᒃᓯᐊᓕᖅᑎᓪᓗᒋᑦ ᑐᓂᕐᕈᓯᓕᖅᑎᓪᓗᒋᓪᓗ ᑖᒃᑯᓄᖓ, ᑖᒃᑯᓇᓐᖓᑦ ᐃᓇᑕᐅᓂᐊᕋᑦᓯ ᐱᖃᑕᐅᖁᔭᐅᓗᓯ, ᓂᕿᓂᒡᓗ ᑐᓂᕐᕈᑕᐅᓯᒪᔪᓂᒃ ᒎᑎᓐᖑᐊᒥᖕᓄᑦ ᐊᑐᐃᓐᓇᕈᐃᕕᐅᒍᑦᓯ ᐃᒃᓯᒍᓱᓕᑐᐃᓐᓇᕆᐊᖃᕋᑦᓯ. 
16ᐃᕐᖕᓂᓯᓗ ᑖᒃᑯᓇᓐᖓᑦ ᓄᓇᖃᑎᒃᓴᔭᕆᓐᖏᑕᑦᓯᓐᓂᑦ ᓄᓕᐊᓂᑐᐃᓐᓇᕆᐊᖃᕐᖕᒪᑕ, ᓄᓕᐊᒥᓄᓪᓗ ᑕᓯᐅᖅᑕᐅᓕᕋᔭᖅᓗᑎᒃ ᐅᕙᓐᓂᒃ ᑲᒪᔪᓐᓃᖅᑎᑕᐅᓗᑎᒃ ᒎᑎᓐᖑᐊᖏᓐᓄᑦ ᑐᒃᓯᐊᖅᕕᖃᖔᓕᖅᓗᑎᒃ.
17ᒎᑎᓐᖑᐊᓂᒃ ᓴᕕᕋᔭᖕᓂᒃ ᓴᓇᔪᒃᓴᐅᓐᖏᓚᓯ ᑐᒃᓯᐊᖅᕕᖃᖅᑐᒃᓴᐅᓇᓯᓗ.
18ᓂᐊᑰᔭᒥᒃ ᐳᕙᓪᓚᖅᓴᐅᑎᖃᖏᑦᑐᒥᒃ ᓇᓪᓕᐅᓐᓂᖅᓯᐅᖅᕕᒃ ᑲᒪᒋᓯᐊᖏᓐᓇᕋᒃᓴᕆᕙᓯ, ᑕᒪᓐᓇ ᐃᓕᑦᓯᓐᓄᑦ ᐊᑐᖅᑕᐅᖁᓯᒪᒐᒃᑯ, ᓂᐊᖂᔭᒥᒃ ᐳᕙᓪᓚᖅᓴᐅᑎᖃᖏᑦᑐᒥᒃ ᓂᕿᖃᖅᑐᒃᓴᐅᕗᓯ ᐅᓪᓗᓂᒃ 7-ᓂᒃ ᑕᖅᑭᖅ ᐊᐱᑉᒥᒃ ᐊᑎᓕᒃ ᐊᑐᖅᑎᓪᓗᒍ; ᑕᕝᕙᓂ ᑕᖅᑭᒥ ᐊᐱᑉᒥ ᐃᑦᔨᑉᑎᒥᑦ ᐊᐅᓪᓚᓚᐅᕋᑦᓯ.
19ᐊᖑᑏᑦ ᓯᕗᓪᓕᖅᐹᒥᒃ ᐊᓈᓇᒥᖕᓂᑦ ᐃᕐᖕᓂᐊᖑᔪᑦ ᐆᒪᔪᖁᑎᑦᓯᓐᓂᓗ ᐃᕐᖕᓂᐊᕆᔭᐅᖅᑳᖅᓯᒪᔪᑦ ᐊᖑᑎᓕᒫᑦ ᑕᒪᒃᑯᐊ ᐱᖁᑎᒋᕙᒃᑲ, 
20ᓯᐅᑎᖅᑯᖅᑐᔫᓪᓕ ᐃᕐᖕᓂᐊᕆᖅᑳᖅᑕᖏᑦ ᑕᐅᖅᓯᐅᑎᔪᓐᓇᖅᐸᓯ ᓰᐱᐅᑉ ᓄᕐᕋᖓᓂᒃ ᑐᓂᕐᕈᓯᖔᖅᓗᓯ ᑖᑦᓱᒥᖓ ᐃᓇᖐᑎᖔᖅᓗᒍ, ᑭᓯᐊᓂᓕ ᑕᐅᖅᓯᐅᑎᓂᐊᖏᒃᑯᑦᓯᐅᒃ, ᖁᖓᓯᖓ ᓇᑲᑕᒃᓴᕆᕙᓯ, ᐊᖑᑎᓕᒫᑦ ᐃᕐᖕᓂᐊᖑᖅᑳᖅᑐᑦ ᑕᐅᖅᓯᒐᒃᓴᕆᕙᓯ.
21ᐅᓪᓗᓂᒃ ᐱᖓᓲᔪᖅᑐᓂᒃ ᐱᓇᓱᐊᒐᒃᓴᑦᓯᓐᓂᒃ ᓴᓇᔪᒃᓴᐅᕗᓯ, ᐅᓪᓗᓪᓕ 7-ᖓᓐᓂ ᑕᕾᖅᓯᖅᑐᒃᓴᐅᕗᓯ; ᐊᒡᓛᑦ ᓄᓇᒥᒃ ᐱᕈᖅᓰᕕᒃᓴᒥᒃ ᒪᒃᐱᑎᕆᔭᕆᐊᖃᕋᓗᐊᕈᕕᑦ ᐱᕈᖅᑐᓂᒡᓗ ᑲᑎᖅᓱᐃᒋᐊᖃᕋᓗᐊᕈᕕᑦ.
22ᐱᕈᖅᑐᓂᒃ ᑲᑎᖅᓱᐃᕕᖕᒥᒃ ᓇᓪᓕᐅᓐᓂᖅᓯᐅᖅᕕᑦᓯᓐᓂᒃ ᑲᒪᑦᓯᐊᖅᑐᒃᓴᐅᕗᓯ ᓂᐊᖂᔭᒃᓴᓂᒃ ᐱᕈᖅᓰᕕᑦᓯᓐᓂᑦ ᓯᕗᓪᓕᖅᐹᒥᒃ ᐱᕈᖅᑎᑕᕕᓂᑦᓯᓐᓂᒃ ᑲᑎᖅᓱᐃᕕᒃᓯ ᓇᓪᓕᐅᓐᓂᖓ ᓇᓪᓕᐅᑎᓯᒪᑎᓪᓗᒍ, ᐅᑭᐊᒃᓵᒃᑯᓪᓗ ᓇᓪᓕᐅᓐᓂᖅᓯᐅᖅᕕᒃ ᑐᐱᑐᐃᓐᓇᖃᖅᑎᓪᓗᓯ ᐱᕈᖅᑐᓂᒃ ᑲᑎᖅᓱᐃᕕᓯ ᓇᓪᓕᐅᑎᕕᖓᓂ.
23ᐊᕐᕌᒍᒥ ᐊᑕᐅᓯᕐᖕᒥ ᐊᖑᑎᓕᒫᑦ ᐱᖓᓱᐃᖅᑐᖅᓗᑎᒃ ᑐᒃᓯᐊᕆᐊᖅᑐᒃᓴᐅᕗᑦ ᐅᕙᓐᓄᑦ, ᐊᑕᓂᕐᖕᒧᑦ, ᐄᓴᕅᓕᒥᐅᑦ ᒎᑎᖓᓐᓄᑦ. 
24ᐃᓅᖃᑎᒌᒡᔪᐊᑦ ᓯᕗᓂᑦᓯᓐᓂ ᐊᐅᓪᓚᖅᑎᓐᓂᐊᖅᐸᒃᑲ ᓄᓇᒋᔭᓯ ᑭᒡᓕᖓ ᐊᖏᓂᖅᓴᐅᔪᓐᓇᖁᓪᓗᒍ, ᓇᓪᓕᐊᓐᓄᓪᓘᓐᓃᑦ ᐃᓅᖃᑎᒌᒡᔪᐊᓄᑦ ᐅᓇᖕᒥᔭᐅᓂᐊᓐᖏᓚᓯ ᓄᓇᒋᔭᓯ ᐱᓪᓗᒍ ᐊᕐᕌᒍᒥ ᐱᖓᓱᕕᒡᓗᓯ ᐊᑕᓂᕐᖕᒧᑦ ᒎᑎᒧᑦ, ᐄᓴᕅᓕᒥᐅᑦ ᒎᑎᖓᓄᑦ, ᑐᒃᓯᐊᕆᐊᖃᑦᑕᕐᖕᓂᑦᓯᓐᓂᒃ ᑲᒪᑦᓯᐊᑐᐊᕈᑦᓯ.
25ᓂᐊᖂᔭᒥᒃ ᐳᕙᓪᓚᖅᓴᐅᑎᓕᖕᒥᒃ ᑐᓂᕐᕈᓯᖅᑐᒃᓴᐅᓐᖏᓚᓯ ᐆᒪᔪᒥᒃ ᐊᐅᓕᖕᒥᒃ ᑐᓂᕐᕈᓯᓕᖅᑎᓪᓗᓯ ᐅᕙᓐᓄᑦ, ᖄᖏᖅᑕᐅᕕᖕᒥᒃ ᓇᓪᓕᐅᓐᓂᖅᓯᐅᖅᕕᒃ ᓇᓪᓕᐅᑎᓯᒪᑎᓪᓗᒍ ᐆᒪᔫᑉ ᑐᓂᕐᕈᑎᕕᓂᐅᑉ ᐃᓚᖓᓂᒃ ᐅᓪᓛᒧᑦ ᑎᑭᓪᓗᒍ ᐊᒥᐊᒃᑯᖃᖅᑐᒃᓴᐅᓐᖏᓚᓯ.
26ᐱᕈᖅᓰᕕᖁᑎᕕᑦ ᓯᕗᓪᓕᖅᐹᒥᒃ ᐱᕈᖅᑎᑕᖏᑦ ᑲᑎᖅᓱᓕᕈᕕᖏᑦ ᐊᕐᕌᒍᑕᒫᑦ ᐊᑕᓂᐅᑉ ᒎᑎᕕᑦ ᐃᒡᓗᖓᓄᑦ ᑐᓂᕐᕈᑎᒋᔭᒃᓴᕆᕙᑎᑦ.
27ᐊᑕᓂᖅ ᐅᖃᖅᐳᖅ ᒨᓯᓯᒧᑦ, “ᑕᒪᒃᑯᐊ ᐅᖃᐅᓰᑦ ᑎᑎᕋᖅᑕᒃᓴᕆᕙᑎᑦ, ᑕᒪᒃᑯᐊ ᐅᖃᐅᓰᑦ ᑐᓐᖓᕕᒋᓗᒋᑦ ᐊᖏᖃᑎᒌᖕᓂᕐᖕᒥᒃ ᐋᖅᑭᒃᓯᓂᐊᕋᒪ ᐃᓕᖕᓄᑦ ᐄᓴᕅᓕᐅᒥᐅᓄᓪᓗ.” 
28ᒨᓯᓯᓗ ᑕᕝᕙᓃᑉᐳᖅ ᐊᑕᓂᕐᖕᒥ ᐅᓪᓗᓂᒃ ᐅᓐᓄᐊᓂᒡᓗ 40-ᓂᒃ, ᓂᕆᓚᐅᕋᓂ ᐃᒥᓚᐅᕋᓂᓗ. ᐅᖃᐅᓰᓪᓗ ᐊᖏᖃᑎᒌᒍᑏᑦ ᑎᑎᕋᓚᐅᖅᐰᑦ ᐅᔭᕋᒃᑯᑦ, ᐱᖁᔭᑦ ᖁᓕᑦ.
29ᒨᓯᓯᓕ ᖃᖅᑲᒥᑦ ᓮᓁᒥᑦ ᐊᖅᑲᓕᖅᐳᖅ ᐅᔭᕋᒃᑯᑦ ᑎᑎᕋᖅᓯᒪᔫᖕᓂᒃ ᒪᕐᕉᖕᓂᒃ ᓇᒃᓴᖅᓗᓂ, ᒨᓯᓯᓕ ᖃᐅᔨᒪᓚᐅᓐᖏᓚᖅ ᑮᓇᖓᑕ ᐅᕕᓂᖓ ᖃᐅᒻᒪᒃᓯᒪᓂᖓᓂᒃ, ᒎᑎᒥᒃ ᐅᖃᖃᑎᖃᖅᓯᒪᓂᕐᖕᒥᓄᑦ. 
30ᐂᕈᓂᓕ ᐄᓴᕅᓕᒥᐅᓪᓗ ᐃᓄᖏᑦ ᑕᑯᒐᒥᒃ ᒨᓯᓯᒥᒃ, ᑕᑯᓚᐅᖅᐳᑦ ᑮᓇᖓᑕ ᖃᐅᒻᒪᒃᓯᒪᓂᖓᓂᒃ, ᑖᑦᓱᒧᖓᓗ ᖃᒡᓕᔭᕆᐊᒃᓴᖅ ᑲᑉᐱᐊᓱᓕᖅᓗᑎᒃ. 
31ᒨᓯᓯᐅᓪᓕ ᕾᖁᕔᑦ, ᐂᕈᓂᓗ ᓄᓇᓕᖕᓂᓗ ᑕᓯᐅᖅᑎᐅᔪᓕᒫᑦ ᑖᑦᓱᒧᓐᖓᖅᐳᑦ, ᒨᓯᓯᐅᓪᓗ ᐅᖃᖅᕕᒋᓕᖅᐰᑦ. 
32ᑭᖑᓂᖓᒍᓪᓕ ᐄᓴᕅᓕᒥᐅᑦ ᐃᓄᓕᒫᖏᑦ ᑕᕝᕗᓐᖓᓕᖅᐳᑦ, ᒨᓯᓯᐅᓪᓗ ᑐᓂᓯᕕᒋᓕᖅᐰᑦ ᐱᖁᔭᓕᒫᓂᒃ ᐊᑕᓂᐅᑉ ᑐᓂᓚᐅᖅᑕᖏᓐᓂᒃ ᒨᓯᓯᒧᑦ ᖃᖅᑲᒥ ᓮᓁᒥ. 
33ᒨᓯᓯᓕ ᑖᒃᑯᓄᖓ ᐅᖃᓪᓚᒌᕋᒥ, ᑮᓇᓂ ᒪᑐᐊᕐᖕᒧᑦ ᐅᓕᒃᐹ; 
34ᒨᓯᓯᓕ ᐊᑕᓂᕐᖕᒧᑦ ᐅᖃᓪᓚᒋᐊᖅᑐᓕᑐᐊᕌᖓᒥ ᑮᓇᕐᖕᒥᓄᑦ ᐅᓕᒋᔭᓂ ᐲᖃᑦᑕᖅᐹ, ᑕᕝᕙᓐᖓᑦ ᐊᓂᓚᐅᖏᓐᓂᕐᖕᒥᓂ; ᑕᕝᕙᓐᖓᓪᓕ ᐊᓂᔭᕌᖓᒥ ᐄᓴᕅᓕᒥᐅᑦ ᐃᓄᖏᓐᓄᑦ ᐅᖃᐅᓯᖃᖃᑦᑕᖅᐳᖅ ᐱᖁᔭᐅᑦᔪᑎᓕᒫᒥᓂᒃ, 
35ᐄᓴᕅᓕᒥᐅᓂᓪᓕ ᒨᓯᓯᐅᑉ ᑮᓇᖓ ᑕᑯᔭᐅᓚᐅᖅᐳᖅ, ᑮᓇᖓᑕ ᖃᐅᒪᓂᖓ, ᑕᕝᕙ ᒨᓯᓯᐅᑉ ᑮᓇᓂ ᒪᑐᐊᕐᖕᒧᑦ ᐅᓕᒃᑲᓐᓂᖃᑦᑕᖅᐹ, ᑕᕝᕗᖓ ᐊᑕᓂᕐᖕᒥᒃ ᐅᖃᖃᑎᖃᕆᐊᖅᑐᖅᓗᓂ ᐅᑎᓚᐅᖏᓐᓂᕐᖕᒥᓂ.
