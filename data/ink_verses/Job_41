1“ᓕᕔᑖᓂᒥᒃ ᐃᖃᓗᖕᓂᐅᒻᒧᑦ ᓂᕿᑕᕐᖕᒧᑦ ᓄᓱᒃᓯᔪᓐᓇᖅᐲᑦ?
2ᕿᖓᖓᒍᑦ ᐊᒃᓱᓈᒧᑦ ᕿᓚᒍᓐᓇᖅᐱᐅᒃ,
3ᐃᓕᖕᓄᑦ ᕿᓄᓕᕋᔭᖅᐹ ᐲᖅᑎᑕᐅᔪᒪᓗᓂ?
4ᐃᓕᖕᓂᒃ ᐊᖏᖃᑎᖃᕋᓱᐊᓕᕋᔭᖅᐹ
5ᐱᓐᖑᐊᖃᑎᒋᔪᓐᓇᕋᔭᖅᐱᐅᒃ ᑎᖕᒥᐊᑎᑐᑦ ᐃᐱᖅᓯᒪᓗᒍ,
6ᐃᖃᓗᒐᓱᒃᑎᓄᑦ ᓂᐅᕕᖅᑕᐅᔪᒪᓗᓂ ᐊᑭᑭᒡᓕᒋᐊᖅᑕᐅᓇᓱᐊᕋᔭᖅᐹ?
7ᕿᓯᖓ ᐴᖅᑬᕕᒋᔪᓐᓇᖅᐱᐅᒃ ᐅᓈᕐᖕᓂᒃ,
8ᐊᑕᐅᓯᐊᖅᓗᒍ ᐊᒃᑐᕈᕕᐅᒃ ᐊᒃᑐᒃᑲᓐᓂᕈᒪᔪᓐᓁᕋᔭᖅᐸᑦ;
9ᑕᑯᒋᑦ, ᑍᒤᑦᑐᒥᒃ ᑕᑯᔪᖅ ᓴᐱᓕᑲᐅᑎᒋᓲᖑᕗᖅ;
10ᑍᒤᒻᒪᑦ ᑭᓇᓘᓐᓃᑦ ᑍᒤᑦᑐᒥᒃ ᐸᒡᕕᓴᒍᒪᓐᖏᓚᖅ.
11ᓇᓪᓕᐊᑦ ᑍᒤᑦᑐᒥᒃ ᐱᒋᐊᕈᓐᓇᖅᐹ ᐊᑭᒋᐊᖅᑕᐅᖏᓪᓗᓂ?
12ᐅᖃᐅᑎᓚᐅᖅᓚᒋᑦ ᓕᕔᑖᓂᐅᑉ ᓂᐅᖏᖕᓂᒃ,
13ᓇᓪᓕᐊᓐᓄᑦ ᐊᓐᓄᕌᖏᑕ ᓯᓚᓪᓕᖏᑦ ᐲᖅᑕᐅᔪᓐᓇᖅᐹᑦ?
14ᑭᓇᒧᑦ ᐊᒡᓕᕈᖏᒃ ᐂᑦᑕᖅᑎᑕᐅᔪᓐᓇᖅᐹᒃ,
15ᖁᓖᖓ ᓴᐴᓗᑕᖃᖅᐳᖅ ᓇᐸᐅᖅᑐᓂᒃ ᑐᓄᓕᕇᓂᒃ,
16ᐃᒻᒥᖕᓄᑦ ᐊᒃᑐᐊᖃᑦᑕᐅᑎᓗᐊᕐᖕᓂᖏᓐᓄᑦ
17ᐃᒻᒥᖕᓄᑦ ᑲᑎᓐᖓᐅᑎᕗᑦ;
18ᑕᒋᐅᕐᖕᓂᖓ ᕿᓪᓛᒡᒋᖃᑦᑕᖅᐳᖅ ᐃᑯᒪᔪᑐᑦ,
19ᖃᓂᖓᓂᑦ ᐊᓂᔪᖃᖅᐳᖅ ᐃᑯᒪᔪᓂᒃ;
20ᓱᖅᓗᖏᒃᑎᒍᑦ ᐳᔪᕐᖕᒥᒃ ᐊᓂᔪᖃᖃᑦᑕᖅᐳᖅ,
21ᐊᓂᕐᖕᓂᖓ ᐃᑯᐊᓚᔪᒥᒃ ᐊᓂᑎᑦᓯᖃᑦᑕᖅᐳᖅ;
22ᖁᖓᓯᖓ ᓄᑭᓕᐊᓘᕗᖅ,
23ᕿᓯᖓ ᓇᐅᒃᑯᓕᒫᖅ ᓵᓐᓂᖃᓐᖏᓚᖅ,
24ᐆᒻᒪᑎᖓ ᐅᔭᕋᒃᑎᑐᑦ ᓯᑎᔪᐊᓘᕗᖅ,
25ᒪᑭᓕᑐᐊᕌᖓᑦ ᐊᔪᖏᑦᑐᖅᔪᐊᑦ ᐊᒡᓛᑦ ᑲᑉᐱᐊᓱᓕᖅᐳᑦ;
26ᓴᕕᒡᔪᐊᒧᑦ ᑲᐱᒋᐊᖅᑕᐅᒐᓗᐊᕈᓂ ᑭᓪᓕᒃᑕᐅᔪᓐᓇᓐᖏᓚᖅ;
27ᓴᕕᕋᔭᒃ ᐃᕕᒐᖅᑎᑐᑦ ᐊᕿᒋᑎᒋᕚ,
28ᖃᖅᔪᒧᑦ ᕿᒫᑎᑕᐅᔪᓐᓇᓐᖏᓚᖅ;
29ᐊᓇᐅᑍᑦ ᐃᕕᒐᖅᑎᑐᑦ ᐃᓱᒪᒋᕔᑦ;
30ᓈᖓᑕ ᑲᕕᓯᖏᑦ ᒪᕐᕋᕕᓂᖅᑎᑐᑦ ᓯᖁᒥᓯᒪᔪᑎᑐᑦ ᐃᐱᒃᑎᒋᕗᑦ;
31ᐃᒪᖅᕕᒃ ᐃᑎᔪᖅ ᑎᖅᑎᑎᑉᐹ ᐅᒃᑯᓯᒃᑐᑦ ᑎᖅᑎᑦᑐᑐᑦ;
32ᓂᐸᕐᖕᒪᑦ ᑕᒪᓐᓇ ᕿᒪᒃᑕᖓ ᕿᓪᓕᑑᓕᖅᐳᖅ;
33ᓄᓇᖅᔪᐊᒥ ᓱᓇᒥᒡᓘᓐᓃᑦ ᐊᑦᔨᖃᖅᑎᑕᒃᓴᐅᓐᖏᓚᖅ;
34ᐆᒪᔪᐃᑦ ᐱᓯᑎᐅᓂᖅᐹᕋᓗᐊᖏᑦ ᓱᓇᐅᑎᖏᑦᓯᐊᖅᐰᑦ;
