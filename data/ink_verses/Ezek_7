1ᐊᑕᓂᐅᑉ ᐅᖃᐅᓯᖓᑕ ᑎᑭᑉᐹᖓ ᐅᖃᖅᓗᓂ: 
2“ᐃᕝᕕᑦ, ᐃᓅᑉ ᐃᕐᖕᓂᖓ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ ᐄᓴᕅᓕᒥᐅᓄᑦ: ᐃᓱᓕᑉᐳᖅ! ᓄᓇᓕᒫᖅ ᐃᓘᓐᓈᑦ ᐃᓱᓕᕝᕕᒃᓴᒥᓄᑦ ᑎᑭᑉᐳᖅ.
3ᒫᓐᓇ ᐃᓱᐊᓄᑦ ᑎᑭᑉᐳᓯ, ᓂᓐᖓᐅᓯᓐᓄᑦ ᕿᓚᕈᑦᔮᖅᕕᒋᓕᖅᐸᑦᓯ, ᐱᓂᐊᕐᖕᓂᓯ ᒪᓕᒡᓗᒋᑦ ᐃᖅᑲᖅᑐᕐᖕᓂᐊᓕᖅᐸᑦᓯ; ᓱᒋᐊᕐᖕᓂᐊᖅᐸᑦᓯᓗ ᓇᕐᕈᓇᖅᑐᓕᓯᒪᓂᓯ ᒪᓕᒡᓗᒋᑦ. 
4ᑕᑯᓐᖏᓮᓐᓇᕐᖕᓂᐊᓐᖏᓚᑦᓯ, ᓂᑲᒋᓂᐊᕋᓯᓗ; ᓱᒋᐊᕐᖕᓂᐊᖅᐸᑦᓯ ᐱᓂᐊᕐᖕᓂᓯ ᒪᓕᒡᓗᒋᑦ, ᓇᕐᕈᒋᔭᓐᓂᒃ ᐱᓂᐊᕐᖕᓂᖃᕋᑦᓯ ᓱᓕ. ᑕᕝᕙ ᖃᐅᔨᓂᐊᖅᐳᓯ ᐅᕙᖓ ᐊᑕᓂᐅᒐᒪ.
5ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᑕᑯᒋᑦ, ᐊᓯᕈᖅᑕᐅᓇᖅᑐᑦ ᑭᖑᓕᕇᒃᑕᖅᓗᑎᒃ ᐃᓕᑦᓯᓐᓄᑦ ᑎᑭᓕᖅᐳᑦ! 
6ᓇᒡᒐᑖᓄᑦ ᑎᑭᐅᑎᕗᓯ, ᓇᒡᒐᑖ ᑎᑭᑉᐳᖅ; ᐃᓱᐊᓃᓕᖅᐳᓯ. ᑕᑯᒋᑦ, ᑎᑭᑉᐳᖅ. 
7ᐃᓕᑦᓯᓐᓄᑦ ᓱᒋᐊᖅᑕᐅᕕᒃᓴᖅ ᓇᓪᓕᐅᑎᕗᖅ, ᐃᓕᑦᓯ ᓄᓇᒥ ᓄᓇᖃᖅᑐᓯ; ᓇᓪᓕᐅᓐᓂᖅ ᑎᑭᐅᑎᕗᖅ, ᐅᓪᓗᖅ ᖃᒡᓕᕗᖅ, ᐅᓪᓗᖅ ᐅᐃᒻᒪᒃᓯᒪᕕᒃ, ᖁᕕᐊᓱᒡᕙᓗᒃᑐᑦ ᓂᓪᓕᐊᓂᐊᕈᓐᓃᖅᐳᑦ ᖃᖅᑲᓂ.
8ᒫᓐᓇ ᐊᑯᓂᐅᖏᑦᑐᖅ ᓂᓐᖓᐅᓯᓐᓄᑦ ᑎᑭᑕᐅᑎᓐᓂᐊᓕᖅᐸᑦᓯ, ᓂᓐᖓᐅᓯᓐᓄᑦ ᐱᓇᓱᐊᖅᕕᒋᓂᐊᓕᖅᐸᑦᓯ, ᐃᖅᑲᖅᑐᖅᓗᓯᓗ ᐱᓂᐊᕐᖕᓂᓯ ᒪᓕᒡᓗᒋᑦ; ᐊᑭᓂᐊᖅᕕᒋᔪᒫᖅᐸᑦᓯᓗ ᓇᕐᕈᒋᔭᓐᓂᒃ ᐱᓇᓱᐊᕐᖕᓂᕆᓯᒪᔭᓕᒫᓯ ᒪᓕᒡᓗᒋᑦ. 
9ᑕᑯᓐᖏᓮᓐᓇᕐᖕᓂᐊᓐᖏᓚᑦᓯ, ᓂᑲᒋᓂᐊᕋᓯᓗ; ᓱᒋᐊᕐᖕᓂᐊᖅᐸᑦᓯ ᐱᓂᐊᕐᖕᓂᓯ ᒪᓕᒡᓗᒋᑦ, ᓇᕐᕈᒋᔭᓐᓂᒃ ᐱᓂᐊᕐᖕᓂᖃᕋᑦᓯ ᓱᓕ. ᑕᕝᕙ ᖃᐅᔨᓂᐊᖅᐳᓯ ᐅᕙᖓ ᐊᑕᓂᐅᒐᒪ, ᓱᒋᐊᖅᓯᔨ.
10ᑕᑯᒋᑦ, ᑕᕝᕙ ᐅᓪᓗᖅ! ᑕᑯᒋᑦ, ᑎᑭᑉᐳᖅ! ᐊᓯᕈᖅᑕᐅᓂᒃᓴᓯ ᑎᑭᑉᐳᖅ, ᐊᑦᔨᒌᓐᖏᑎᑦᓯᓂᖅ ᐱᕈᕇᖅᓯᒪᓕᕐᖕᒪᑦ, ᐱᐅᔪᕆᓂᐅᑉ ᐱᕈᕐᖕᓂᒃᓴᖓ ᐆᒻᒪᕈᖅᐳᖅ. 
11ᐱᓂᖅᓗᖕᓃᑦ ᐱᕈᖅᐸᓪᓕᐊᕗᑦ ᐱᐅᖏᑦᑐᓕᓂᖅ ᐊᖏᒡᓕᕙᓪᓕᐊᓪᓗᓂ; ᓇᓪᓕᖏᓪᓘᓐᓃᑦ ᑍᒤᓕᖎᓐᓇᕐᖕᓂᐊᓐᖏᓚᑦ, ᐅᓄᖅᓯᕙᓪᓕᐊᑦᔮᓐᖏᓚᑦ, ᐊᒃᓱᐃᑦᑐᓐᖑᕐᖕᓂᐊᕋᑎᒡᓗ; ᓇᓪᓕᐊᓪᓘᓐᓃᑦ ᐱᓪᓚᕆᓐᖑᖅᑐᖃᕐᖕᓂᐊᓐᖏᓚᑦ.
12ᓇᓪᓕᐅᑦᑐᒃᓴᖅ ᓇᓪᓕᐅᑎᕗᖅ, ᐅᓪᓗᖅ ᑎᑭᓕᖅᐳᖅ. ᓂᐅᕕᖅᐸᒃᑐᖅ ᖁᕕᐊᓱᖕᓂᐊᕋᓂ, ᓂᐅᕐᕈᑎᖃᖅᐸᒃᑐᖅᓗ ᕿᒃᓵᖕᓂᐊᕋᓂ, ᓂᓐᖓᐅᓯᐅᑉ ᐃᓄᒐᓴᒡᔪᐊᓕᒫᑦ ᑎᑭᑦᓱᒫᕐᖕᒪᒋᑦ. 
13ᓂᐅᕐᕈᓯᖅᑏᑦ ᐅᑎᖅᑎᑦᓯᔪᓐᓇᕈᒫᓐᖏᓚᑦ ᓂᐅᕐᕈᑎᕕᓂᕐᖕᒥᓂᒃ, ᐃᓅᓂᕐᖕᒥᖕᓂ. ᓂᓐᖓᐅᓯᐅᑉ ᐃᓄᒐᓴᒡᔪᐊᓕᒫᑦ ᑎᑭᑦᓱᒫᕐᖕᒪᒋᑦ; ᐅᑎᕆᐊᕈᓐᓇᕋᓂᓗ; ᐱᐅᖏᑦᑐᓕᓂᖏᑦ ᐱᑦᔪᑎᒋᓪᓗᒋᑦ, ᐃᓅᓯᕐᖕᒥᓂᒃ ᐊᐅᓚᑦᓯᔪᖃᕈᓐᓇᖏᒻᒪᑦ. 
14ᑎᑦᑐᓚᐅᑦ ᓂᓪᓕᖅᑎᑉᐹᑦ ᐊᑐᐃᓐᓇᕈᖅᑐᐃᓐᓇᐅᓗᑎᒃ; ᐅᓇᑕᕆᐊᕈᓐᓇᖅᓯᓐᖏᓚᓪᓕ, ᓂᓐᖓᐅᓯᕐᖕᒪ ᐃᓄᓕᒫᑦ ᑎᑭᒻᒪᒋᑦ.”
15“ᓴᕕᒡᔪᐊᓕᔭᖅᑐᑦ ᓯᓚᑖᓃᑉᐳᑦ, ᖃᓂᒪᓇᖅᑐᖅ ᑳᖕᓇᖅᑐᖅᓗ ᐃᓗᐊᓃᑎᓪᓗᒋᑦ; ᐱᕈᖅᓰᕕᖕᒦᑦᑐᑦ ᓴᕕᒡᔪᐊᓄᑦ ᑐᖁᑕᐅᕗᑦ; ᐃᒡᓗᒐᓴᒡᔪᐊᓃᑦᑐᓪᓗ ᑐᑯᕋᖅᐳᑦ ᐱᖅᓕᕋᕐᖕᓂᕐᖕᒧᑦ ᐋᓐᓂᐊᓇᖅᑐᓄᓪᓗ. 
16ᕿᒫᓗᑎᒡᓕ ᐊᓐᓇᑦᑐᑦ, ᖃᖅᑲᓃᓕᕈᒫᖅᐳᑦ, ᑑᕕᑎᑐᑦ ᓇᖅᓴᐅᑉ ᐃᓗᐊᓂᑦ ᕿᒫᔪᑎᑐᑦ, ᐃᓘᓐᓇᑎᒡᓗ ᐅᒡᒍᐊᕈᑎᖃᖅᓗᑎᒃ ᐊᔪᖅᑐᓕᓯᒪᓂᕐᖕᒥᖕᓂᒃ. 
17ᐊᒡᒐᓕᒫᖏᑦ ᓴᓐᖐᓕᔪᒫᖅᐳᑦ, ᓰᖅᑯᓕᒫᖏᓪᓗ ᓴᔪᓕᖅᓗᑎᒃ ᐃᒪᖅᑎᑐᑦ. 
18ᐳᑐᖅᓛᓂᒃ ᐊᓐᓄᕌᕈᒫᖅᐳᑦ, ᑲᑉᐱᐊᓱᖕᓂᕐᖕᒧᑦ ᑕᑕᒥᓯᒪᓗᑎᒃ; ᑲᓐᖑᓱᖕᓂᖅ ᑮᓇᖏᓐᓂ ᑕᑯᒃᓴᐅᔪᒫᖅᐳᖅ, ᓂᐊᖁᑎᒡᓗ ᓴᓕᓗᒋᑦ ᓄᔧᕈᑎᔪᒫᖅᐰᑦ. 
19ᓯᐅᓪᕕᕆᖁᑎᑎᒃ ᐊᖅᑯᒻᒧᑦ ᐃᒋᐅᖅᑲᕈᒫᖅᐰᑦ, ᒎᓗᖁᑎᑎᒡᓗ ᓴᓂᖅᑎᑐᑦ ᑍᒤᓕᕈᒫᖅᐰᑦ; ᓯᐅᓪᕕᕆᓄᑦ ᒎᓗᓄᓪᓗ ᓴᐳᑎᔭᐅᔪᓐᓇᕈᒫᓐᖏᓚᑦ ᐊᑕᓂᐅᑉ ᓂᓐᖓᐅᓯᖓᑕ ᐅᓪᓗᖓᓄᑦ ᑎᑭᑕᐅᒍᑎᒃ; ᑕᒪᒃᑯᓄᖓ ᑳᒍᓐᓃᖅᑎᑕᐅᔪᓐᓇᕈᒫᓐᖏᓚᑦ ᐊᕿᐊᑦᑐᖅᑎᑕᐅᔪᓐᓇᕋᑎᒡᓗ. ᑕᒪᒃᑯᓄᖓ ᐊᔪᖅᑐᓕᑎᑕᐅᕙᓚᐅᕐᖕᓂᖏᑦ ᐊᒡᕕᐊᕈᑕᐅᓕᕐᖕᒪᑕ. 
20ᐱᐅᓴᐅᑎᒥᖕᓂᒃ ᐱᔪᕆᐅᑎᖃᖅᐸᓚᐅᖅᐳᑦ, ᓇᕐᕈᓇᖅᑐᒥᒡᓕ ᒎᑎᓐᖑᐊᓕᐊᕆᓚᐅᖅᐰᑦ ᐃᑦᔪᕐᖕᓇᖅᑐᓂᒡᓗ ᐱᓇᓱᐊᕈᑎᒋᓪᓗᒋᑦ; ᑍᒤᒻᒪᑦ ᓇᕐᕈᓇᖅᓯᑎᓐᓂᐊᓕᖅᐸᒃᑲ ᑖᒃᑯᓄᖓ.
21ᓄᓇᖃᑎᑐᖃᕆᓐᖏᑕᖏᓐᓄᑦ ᐊᖅᓵᖅᑕᐅᑎᑦᓱᒫᖅᐸᒃᑲ, ᐱᐅᖏᑦᑐᓕᔪᓄᓪᓗ ᓄᓇᖅᔪᐊᕐᖕᒦᑦᑐᓄᑦ ᓇᒡᕚᖅᑖᖑᑎᓪᓗᒋᑦ; ᓇᕐᕈᓇᖅᓯᑎᑕᐅᓗᑎᒡᓗ. 
22ᑖᒃᑯᐊ ᐊᓚᕈᒫᖅᐸᒃᑲ, ᐃᑦᔪᕐᖕᓁᑦᑐᕕᖁᑎᓐᓂᒃ ᓇᕐᕈᓇᖅᓯᑎᑦᓯᔪᓐᓇᖁᓪᓗᒋᑦ; ᑎᒡᓕᒃᑎᓄᑦ ᐃᑎᖅᑕᐅᓗᓂ ᓇᕐᕈᓇᖅᓯᑎᑕᐅᔪᒫᖅᐳᖅ.
23ᓄᖑᕅᑦᔪᑎᒃᓴᓕᐅᕆᑦ; ᓇᓂᓕᒫᖅ ᓄᓇ ᐃᓄᐊᖅᑎᓂᒃ ᓈᓯᒪᖕᒪᑦ ᐃᒡᓗᒐᓴᒡᔪᐊᓪᓗ ᐱᕋᔭᒃᑎᓂᒃ ᑕᑕᓪᓗᑎᒃ. 
24ᐃᓅᖃᑎᒌᒡᔪᐊᓂᑦ ᐱᐅᖏᓐᓂᖅᐹᓂᒃ ᑎᑭᑎᑦᓯᔪᒫᖅᐳᖓ ᐃᒡᓗᖏᑦ ᑖᒃᑯᓄᖓ ᐱᑖᕆᔭᐅᖁᓪᓗᒋᑦ; ᐱᐅᔪᕆᓂᕐᖕᒧᑦ ᐊᔪᖏᑦᔪᑎᖏᑦ ᓄᖅᑲᖅᑎᑦᓱᒫᖅᐸᒃᑲ, ᐃᑦᔪᕐᖕᓁᑦᑐᖁᑎᖏᓪᓗ ᓇᕐᕈᓇᖅᓯᑎᑕᐅᔪᒫᖅᐳᑦ. 
25ᐃᓗᖏᖅᑐᕐᖕᓇᖅᑐᖅ ᑎᑭᑉᐸᑦ, ᓮᓪᓕᓇᖅᑐᒥᒃ ᕿᓂᕈᒫᖅᐳᑦ, ᐱᑕᖃᕈᒫᓐᖏᓚᓪᓕ. 
26ᐊᓯᕈᖅᑕᐅᓇᖅᑐᑦ ᑭᖑᓕᕇᒃᑕᖅᓗᑎᒃ ᓇᓪᓕᐅᑎᖃᑦᑕᕈᒫᖅᐳᑦ, ᑐᓴᐅᒪᑐᐃᓐᓇᕐᖕᓂᒃᑯᑦ ᑐᓴᖅᑎᑦᓯᓃᑦ ᑭᖑᓕᕇᒃᑕᕈᒫᖅᐳᑦ; ᒎᑎᐅᓪᓗ ᐱᔪᒫᖅᑐᒃᓴᓂᒃ ᐅᖃᖅᑎᖏᑕ ᑕᑯᑎᑕᐅᓂᖏᓐᓂᒃ ᕿᓂᖃᑦᑕᕈᒫᖅᐳᑦ, ᑐᓂᕐᕈᓯᖅᑎᑦᓯᔩᓪᓗ ᐱᖁᔭᓂᒃ ᐊᓯᐅᔨᔪᒫᖅᐳᑦ, ᐃᓄᑐᖃᐅᔪᓪᓗ ᐅᖃᐅᑦᔨᒋᐊᕈᑎᒃᓴᖃᕈᓐᓁᖅᓗᑎᒃ. 
27ᐊᖓᔪᖅᑳᖅᔪᐊᑦ ᕿᒃᓵᒃᑎᑕᐅᔪᒫᖅᐳᑦ, ᐃᕐᖕᓂᖏᓪᓗ ᓴᐱᓕᕈᒫᖅᐳᑦ, ᐃᓄᐃᓪᓗ ᓄᓇᒦᑦᑐᑦ ᐃᖅᓯᓂᕐᖕᒧᑦ ᓴᔪᒃᓱᓕᕈᒫᖅᐳᑦ. ᐱᓂᐊᕐᖕᓂᖏᑦ ᒪᓕᒡᓗᒋᑦ ᐱᓂᐊᖅᕕᒋᔪᒫᖅᐸᒃᑲ, ᐃᖅᑲᖅᑐᐃᓂᖏᑦ ᒪᓕᒡᓗᒋᑦ ᐃᖅᑲᖅᑐᕈᒫᖅᐸᒃᑲ; ᖃᐅᔨᖁᓪᓗᒋᑦ ᐅᕙᖓ ᐊᑕᓂᐅᒐᒪ.”
