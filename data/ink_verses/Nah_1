1ᐅᑯᐊ ᐅᖃᐅᓯᖃᖅᐳᑦ ᓂᓂᕕᒥᒃ, ᓇᕼᐅᒥᐅᑉ ᑕᑯᑎᑕᐅᑦᔪᑎᒋᓚᐅᖅᑕᖏᑦ, ᓄᓇᒥᑦ ᐃᓪᑰᓯᒦᑎᓪᓗᒍ.
2ᐊᑕᓂᖅ ᒎᑎᐅᕗᖅ ᐊᓯᒥᓅᖁᔨᖏᑦᑐᖅ ᐊᑭᓂᐊᖅᑎᐅᓪᓗᓂᓗ;
3ᐊᑕᓂᖅ ᕿᓄᐃᑉᐳᖅ ᐱᒃᓴᖅᑐᓂᓕᒡᔫᓪᓗᓂᓗ,
4ᐃᒪᖅᕕᒃ ᓱᐊᒃᐹ ᐸᓂᖅᑎᓪᓗᒍᓗ, ᑰᓕᒫᓪᓗ ᓴᓗᐊᖅᑎᑉᐰᑦ;
5ᖃᖅᑲᖅᔪᐊᑦ ᓴᔪᒃᐳᑦ ᐊᑕᓂᐅᑉ ᓵᖓᓂ,
6ᓂᓐᖓᓕᖅᐸᑦ, ᑭᓇ ᐊᓐᓇᒍᓐᓇᕋᔭᖅᐹ?
7ᐊᑕᓂᖅ ᐱᐅᔫᕗᖅ;
8ᐅᓗᑦᔭᐅᔪᑎᑐᑦ ᐊᑭᕋᖅᑐᖅᑎᓂ ᐊᑕᖏᖅᓗᒋᑦ ᓄᖑᑦᓱᒫᖅᐰᑦ,
9ᓱᖕᒪᑦ ᐃᓱᒪᒃᓴᖅᓯᐅᕋᓱᒃᐱᓰ ᐊᑭᕋᖅᑐᕈᒪᓪᓗᓯ ᐊᑕᓂᕐᖕᒧᑦ?
10ᑲᑭᓪᓚᕐᖕᓇᖅᑎᑐᑦ ᓂᒐᕕᓯᒪᑎᓪᓗᒋᑦ, ᐋᖓᔮᖅᑎᑎᑐᓪᓗ ᐋᖓᔮᖅᑎᓪᓗᒋᑦ, ᓄᖑᑕᐅᔪᒫᖅᐳᑦ ᐃᑯᒪᒧᑦ ᐃᕕᒃᓱᒐᖅᑎᑐᑦ ᑭᓪᓗᖅᑕᐅᓯᒪᓪᓗᑎᒃ ᐸᓂᖅᑐᑎᑐᑦ.
11ᑕᕝᕙ ᐃᓕᖕᓂᑦ ᓂᓂᕖ, ᐃᓄᖕᒥᒃ ᐱᐅᖏᑦᑐᖅᔪᐊᒥᒃ ᓯᓔᕐᕆᒃᓯᔨᒥᒃ ᓴᖅᑭᑦᑐᖃᖅᐳᖅ, ᐊᑕᓂᕐᖕᒥᒃ ᐱᓂᐊᕐᖕᓂᕐᖕᒥᒍᑦ ᐊᑭᕋᖅᑐᖅᑐᒥᒃ, ᐱᐅᖏᑦᑐᒥᒡᓗ ᐃᓱᒪᓕᐅᖅᓯᒪᔪᒥᒃ. 
12ᐊᑕᓂᖅ ᐃᒫᒃ ᐅᖃᖅᐳᖅ: “ᐊᑭᕋᓯ ᓴᓐᖏᔫᓪᓗᑎᒃ ᐅᓄᕋᓗᐊᕐᖕᒪᑕ, ᓄᖑᑕᐅᔪᒫᖅᐳᑦ ᐊᓯᐅᓗᑎᒡᓗ. ᐃᓄᖁᑎᒃᑲ, ᐊᒃᓱᕈᕐᖕᓇᖅᑐᒃᑰᖅᑎᓚᐅᕋᓗᐊᖅᐸᑦᓯ, ᑍᒤᑦᑐᒃᑰᖅᑎᒃᑲᓐᓂᕐᖕᓂᐊᓐᖏᓚᑦᓯᓕ. 
13ᒫᓐᓇ ᐊᑭᕋᑦᓯ ᐃᓕᑦᓯᓐᓄᑦ ᐱᔪᓐᓇᕐᖕᓂᖃᕐᖕᓂᖓᑦ ᓄᖅᑲᖅᑎᓐᓂᐊᖅᐸᕋ ᐊᑦᓱᖏᐅᑏᓪᓗ ᐃᓕᑦᓯᓐᓂᒃ ᕿᒃᑐᕋᖅᓗᒋᑦ.”
14ᐊᑕᓂᖅ ᐱᖁᔭᓕᐅᓚᐅᖅᐳᖅ ᐊᑭᕋᑦᓯᓐᓄᑦ: “ᑭᖑᕚᒃᓴᖃᕐᖕᓂᐊᕈᓐᓁᖅᐳᓯ; ᒎᑎᓯᓗ ᑐᒃᓯᐊᖅᕕᑦᓯᓐᓃᑦᑐᑦ ᓴᓇᓐᖑᐊᖅᓯᒪᔪᑦ ᖄᐹᓕᖅᓯᒪᔪᓪᓗ ᓴᕕᕋᔭᖕᒥᒃ ᓄᖑᑎᓐᓂᐊᖅᐸᒃᑲ. ᒫᓐᓇ ᐃᑎᖅᓴᓕᐅᕆᓕᖅᐳᖓ ᐃᓗᕕᖅᕕᒃᓴᑦᓯᓐᓂᒃ ᐊᑑᑎᖃᕈᓐᓃᕋᑦᓯ.”
15ᑕᑯᒋᑦ, ᐅᖃᕆᐊᖅᑐᖅᑐᖅ ᕾᓕᖅᐳᖅ ᖃᖅᑲᑎᒍᑦ ᐅᖃᕆᐊᖅᑐᖅᑐᖅ ᑐᓴᕈᒥᓇᖅᑐᒥᒃ, ᓵᓚᖃᕐᖕᓂᕐᖕᒥᒃ ᐅᖃᕆᐊᖅᑐᖅᐳᖅ! ᐃᓕᑦᓯ ᔫᑕᐅᑦ ᐃᓄᖏᑦ, ᓇᓪᓕᐅᓐᓂᖅᓯᐅᓕᕆᑦᓯ ᓇᓪᓕᐅᑎᕙᒃᑐᓂᒃ, ᐊᖏᕈᑎᒋᓯᒪᔭᓯᓗ ᑲᔪᓯᑎᓪᓗᒋᑦ, ᐱᐅᖏᑦᑐᓄᑦ ᓄᓇᓯ ᓵᓚᒋᔭᐅᒃᑲᓐᓂᕐᖕᓂᐊᕈᓐᓃᖅᐳᖅ, ᑕᒪᑐᒪ ᑭᖑᕐᖓᒍᑦ ᐱᕕᒃᓮᕈᑦᔭᐅᖕᒪᑕ.
