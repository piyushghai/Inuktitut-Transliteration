1“ᐃᒫᒃ ᑕᕝᕙ ᐱᔪᒃᓴᐅᕗᑎᑦ ᐂᕈᓂᒧᑦ ᐃᕐᖕᓂᖏᓐᓄᓪᓗ ᑐᓂᕐᕈᓯᖅᑎᑦᓯᔨᓐᖑᖅᑎᑕᐅᖁᓪᓗᒋᑦ ᑐᓂᔭᐅᖁᓪᓗᒋᓪᓗ ᐅᕙᓐᓄᑦ, ᐃᒻᒧᒃᓯᐅᒐᐅᑉ ᐸᖕᓂᖓᓂᒃ ᐊᖑᓴᓪᓗᕐᖕᒥᒃ ᐊᑕᐅᓯᕐᖕᒥᒃ ᓰᐱᐅᓪᓗ ᐊᖑᓴᓪᓗᖏᖕᓂᒃ ᒪᕐᕉᖕᓂᒃ ᖃᓄᐃᑦᔪᑎᖃᖏᑦᓯᐊᖅᑐᓂᒃ ᓇᒃᓴᖅᑐᒃᓴᐅᕗᑎᑦ. 
2ᓂᐊᖂᔭᒃᓴᓂᓪᓗ ᐱᐅᓂᖅᐹᓂᑦ ᐱᓯᒪᔪᓂᒃ ᐳᕙᓪᓚᖅᓴᐅᑎᖃᖏᑦᑐᓂᒃ ᓂᐊᖂᔭᓂᒃ ᓇᒃᓴᖅᑐᒃᓴᐅᕗᑎᑦ, ᓂᐊᖂᔭᓂᒃ ᓇᒃᓴᖅᑐᒃᓴᐅᒋᕗᑎᑦ ᓇᐹᖅᑑᑉ ᐅᖅᓱᖓᓂᒃ ᐃᓚᓯᒪᔪᓂᒃ, ᓯᕙᓂᒡᓗ ᐸᓂᖅᑎᓯᒪᔪᓂᒃ ᐅᖅᓱᒧᑦ ᒥᖑᐊᖅᓯᒪᔪᓂᒃ. 
3ᑕᒪᒃᑯᐊᓗ ᐃᕕᐅᔭᒧᑦ ᐴᖅᓗᒋᑦ ᑐᓂᔭᒃᓴᕆᕙᑎᑦ ᐅᕙᓐᓄᑦ ᑐᓂᕐᕈᓯᓕᖅᑎᓪᓗᑎᑦ ᐃᒻᒧᒃᓯᐅᒐᐅᑉ ᐸᖕᓂᖓᓂᒃ ᓰᐱᐅᓪᓗ ᐊᖑᓴᓪᓗᖏᖕᓂᒃ ᒪᕐᕉᖕᓂᒃ.
4ᐂᕈᓂᒃᑯᓪᓗ ᐃᕐᖕᓂᕇᑦ ᕾᖁᔭᒃᓴᕆᕙᑎᑦ ᑐᐱᐅᑉ ᓇᔪᒐᕆᔭᒪ ᐃᑎᖅᑕᖅᕕᖓᑕ ᐹᖓᓄᑦ, ᑕᕝᕙᓂᓗ ᐃᒥᕐᖕᒧᑦ ᐅᐊᓴᖁᔭᒃᓴᕆᕙᑎᑦ ᑎᒥᓕᒫᒥᖕᓂᒃ ᐅᒃᐱᕐᖕᓂᒃᑯᑦ ᓴᓗᒻᒪᖅᑕᐅᖁᓪᓗᒋᑦ. 
5ᑕᕝᕙ ᐂᕈᓂ ᑐᓂᕐᕈᓯᖅᑎᑦᓯᔨᓯᐅᑎᓂᒃ ᑕᕝᕙᓂ ᐊᓐᓄᕌᖅᑎᑕᒃᓴᕆᕙᑦ; ᐱᒋᐊᖅᑎᓪᓗᒍ ᐃᓗᓪᓕᕐᖕᒥᒃ ᐅᕕᓂᕈᕐᖕᒥᒃ, ᑕᑭᔪᒥᒡᓗ ᐅᓕᒡᔪᐊᒥᒃ ᐊᑎᑎᓪᓗᒍ, ᑭᐊᑎᒥᒡᓗ ᐃᐹᑎᒥᒃ ᐊᑎᓕᖕᒥᒃ, ᓴᒡᕕᖕᒥᐅᑕᒥᒡᓗ, ᑕᑦᓯᕈᓯᖅᑎᓪᓗᒍᓗ ᖃᓪᓗᓈᖅᑕᒥᒃ. 
6ᓇᓴᖅᓗᒍᓗ ᓂᐊᖁᖓᓄᑦ ᓂᒥᐅᑎᓯᒪᔪᒥᒃ, ᑕᕝᕗᖓᓗ ᕿᓚᒡᓗᒍ ᖃᐅᕈᑎᒃᓴᖓ ᓇᓗᓁᒃᑯᑕᖅ ᐃᑦᔪᕐᖕᓁᑎᑕᐅᓂᕐᖕᒧᑦ ᑎᑎᕋᖅᕕᒋᓯᒪᓗᓂ ‘ᐊᑕᓂᕐᖕᒧᑦ ᑐᓂᕐᕈᑕᐅᓯᒪᔪᖅ.’ 
7ᑕᕝᕙ ᓇᐹᖅᑑᑉ ᐅᖅᓱᖓ ᑎᒍᓗᒍ, ᓂᐊᖁᖓᓄᑦ ᑯᕕᔭᒃᓴᕆᕙᑦ, ᒥᖑᐊᖅᓗᒍᓗ ᑕᒪᑐᒧᖓ.
8ᐃᕐᖕᓂᖏᑦᑕᐅᖅ ᑕᕝᕗᓐᖓᖅᑎᓪᓗᒋᑦ ᐅᕕᓂᕈᖅᑎᑕᒃᓴᕆᕙᑎᑦ; 
9ᑕᑦᓯᕈᓯᖅᓗᒋᓪᓗ ᓇᓴᖅᓗᒋᓪᓗ ᓂᒥᖅᓗᒋᑦ. ᑍᒫᒃ ᑕᕝᕙ ᐂᕈᓂᒃᑯᑦ ᐃᕐᖕᓂᕇᑦ ᑐᓂᕐᕈᓯᖅᑎᑦᓯᔨᓐᖑᖅᑎᑕᒃᓴᕆᕙᑎᑦ, ᑖᒃᑯᐊᓗ ᑭᖑᕚᖏᓪᓗ ᑐᓂᕐᕈᓯᖅᑎᑦᓯᔨᐅᓂᕐᖕᒧᑦ ᐱᔨᑦᓯᖁᓪᓗᒋᑦ ᐅᕙᓐᓂᒃ ᑍᒪᓐᖓᑦ ᐃᓱᖃᖏᑦᑐᒧᑦ.
10ᑕᕝᕙ ᐃᒻᒧᒃᓯᐅᒐᐅᑉ ᐸᖕᓂᖓ ᑕᕝᕗᓐᖓᖅᑎᑕᒃᓴᕆᕙᑦ ᑐᐱᐅᑉ ᐃᑎᖅᑕᖅᕕᖓᑕ ᐹᖓᓄᑦ ᐂᕈᓂᓗ ᐃᕐᖕᓂᖏᓪᓗ ᐅᖃᐅᑎᔭᒃᓴᕆᕙᑎᑦ ᐃᒻᒧᒃᓯᐅᒐᐅᑉ ᐸᖕᓂᖓᑕ ᓂᐊᖁᐊᓂᒃ ᐸᑎᒻᒥᓯᖁᓗᒋᑦ. 
11ᑕᕝᕙᓂᓗ ᐃᒻᒧᒃᓯᐅᒐᐅᑉ ᐸᖕᓂᖓ ᑐᖁᑕᒃᓴᕆᕙᑦ ᐊᑕᓂᐅᑉ ᓵᖓᓂ, ᑐᐱᐅᑉ ᓇᔪᒐᕆᔭᒪ ᐃᑎᖅᑕᕕᖓᓂ. 
12ᐸᖕᓂᐅᓪᓗ ᐊᐅᖓᑕ ᐃᓚᖓᓂᒃ ᐱᓗᑎᑦ ᑐᓂᕐᕈᓯᖅᕕᐅᑉ ᓇᒡᔪᖏᑦ ᐊᐅᒃᑎᖅᑕᒃᓴᕆᕙᑎᑦ ᐊᒡᒐᖕᓄᑦ, ᐊᐅᓪᓕ ᐊᒥᐊᒃᑯᖓ ᑯᕕᔭᒃᓴᕆᕙᑦ ᑐᓂᕐᕈᓯᖅᕕᐅᑉ ᑐᓐᖓᕕᖓᑕ ᑭᒡᓕᖓᓄᑦ. 
13ᐃᕐᕋᕕᖏᑕ ᐃᓗᓕᒫᖏᑦ ᐲᔭᖅᑕᒃᓴᕆᕙᑎᑦ, ᑭᒃᓴᐅᑎᖓᓗ ᑎᖒᑉ ᖄᖓᓃᑦᑐᖅ, ᑕᖅᑐᖏᒃᑕᓗ ᐃᒡᓗᒃᑐᑦ ᑕᖅᑐᕈᑎᖏᑦ, ᑕᒪᕐᖕᒥᒃ ᐃᑯᐊᓪᓚᒐᒃᓴᕆᕙᑎᑦ ᑐᓂᕐᕈᓯᖅᕕᖕᒥ ᑐᓂᕐᕈᑎᒋᓗᒋᑦ. 
14ᐃᒻᒧᒃᓯᐅᒐᐅᓪᓕ ᓂᕿᖓ ᐃᑯᐊᓪᓚᒐᒃᓴᕆᕙᑦ, ᐊᒥᖓ ᐱᖃᓯᐅᑎᓗᒍ, ᐃᕐᕋᕕᖏᓪᓗ ᐱᖃᓯᐅᑎᓗᒋᑦ ᓄᓇᓖᑦ ᓯᓚᑖᓂ. ᑕᒪᒃᑯᐊ ᑐᓂᕐᕈᑎᒃᓴᐅᖕᒪᑕ ᑐᓂᕐᕈᓯᖅᑎᑦᓯᔩᑦ ᐊᔪᕐᖕᓂᖏᑦ ᐱᓪᓗᒋᑦ.
15ᓰᐱᐅᑉ ᐊᖑᓴᓪᓗᖓᑕ ᐂᑉᐸᖓ ᑕᒪᐅᓐᖓᐅᑎᓗᒍ, ᐂᕈᓂᒃᑯᑦ ᐃᕐᖕᓂᕇᑦ ᐅᖃᐅᑎᔭᒃᓴᕆᔭᕙᑎᑦ ᓂᐊᖁᐊᓂᒃ ᐸᑎᒻᒥᒃᓯᖁᓗᒋᑦ. 
16ᑕᕝᕙᓂᓗ ᑐᖁᑕᒃᓴᕆᕙᑦ, ᐊᐅᖓᓂᓪᓗ ᐱᓗᑎᑦ ᑯᕝᕕᖅᓴᐅᑎᒋᔭᒃᓴᕆᕙᑦ ᑐᓂᕐᕈᓯᖅᕕᐅᑉ ᐊᕙᓗᖏᓐᓄᑦ ᓯᑕᒪᓄᑦ. 
17ᓂᕿᖓᓗ ᑕᕝᕙᓂ ᐊᕕᒃᑐᕋᒃᓴᕆᕙᑦ ᓯᖁᑦᑎᖅᓗᒍ, ᐃᕐᕈᖅᑐᒐᓴᕆᕙᑎᓪᓗ ᐃᕐᕋᕕᖏᑦ ᓂᐅᖏᓪᓗ, ᓂᐊᖁᖓᑕᓗ ᖄᖓᓄᑦ ᐃᓕᓗᒋᑦ ᐊᒡᒍᖅᓯᒪᔪᓪᓗ ᐊᓯᖏᑦ ᑕᕝᕗᓐᖓᖃᓯᐅᑎᓗᒋᑦ, 
18ᑕᕝᕙ ᑐᓂᕐᕈᓯᖅᕕᖕᒥ ᐃᑯᐊᓪᓚᒃᑕᒃᓴᕆᕙᑎᑦ; ᐃᑯᐊᓚᑎᑕᐅᓂᒃᑯᑦ ᑐᓂᕐᕈᑎᐅᖕᒪᑦ ᐊᑕᓂᕐᖕᒧᑦ; ᑎᐱᖓᓗ ᒪᒪᖅᑑᓪᓗᓂ ᐊᑕᓂᕐᖕᒧᑦ, ᐃᑯᐊᓪᓚᒃᑕᐅᓪᓗᓂ ᑐᓂᕐᕈᑕᐅᖕᒪᑦ ᐊᑕᓂᕐᖕᒧᑦ.
19ᑖᑦᓱᒪᓕ ᐂᑉᐸᖓ ᓰᐱᐅᑉ ᐊᖑᓴᓪᓗᖓ ᑕᒪᐅᓐᖓᖅᑎᑕᒃᓴᕆᒋᕙᑦ; ᐂᕈᓂᒃᑯᑦ ᐃᕐᖕᓂᕇᑦ ᑖᑦᓱᒥᖓ ᓂᐊᖁᐊᒍᑦ ᐸᑎᒻᒥᓯᔪᒃᓴᐅᕗᑦ, 
20ᑕᕝᕙᓂᓗ ᑖᓐᓇ ᑐᖁᑕᒃᓴᕆᕙᑦ, ᐊᐅᖓᑕᓗ ᐃᓚᖓᓂᒃ ᑕᕝᕙᓐᖓᑦ ᐱᓗᑎᑦ ᐂᕈᓂᐅᑉ ᓯᐅᑎᖓᑕ ᑕᓕᖅᐱᐊᑕ ᐳᕝᕙᖓ ᐊᐅᒃᑎᖅᑕᒃᓴᕆᕙᑦ ᐃᕐᖕᓂᖏᑕᓗ ᓯᐅᑎᖏᑕ ᑕᓕᖅᐱᖏᑕ ᐳᕝᕙᖏᑦ ᑍᒤᓕᐅᕐᖕᒥᓗᒋᑦ, ᑕᓕᖅᐱᖏᑕᓗ ᑯᓪᓗᖏᑦ ᐊᐅᒃᑎᕐᖕᒥᓗᒋᑦ, ᑕᓕᖅᐱᖏᑕᓗ ᐳᑐᒍᖏᑎᒍᑦ ᐊᐅᒃᑎᖅᑕᒃᓴᕆᒋᕙᑎᑦ, ᐊᐅᓪᓕ ᐊᒥᐊᒃᑯᖓ ᑯᕝᕕᖅᓴᐅᑎᒋᔭᒃᓴᕆᕙᑦ ᑐᓂᕐᕈᓯᖅᕕᐅᑉ ᓴᓂᕋᖏᓐᓄᑦ ᓯᑕᒪᓄᑦ. 
21ᐊᐅᓪᓕ ᐃᓚᖓ ᑐᓂᕐᕈᓯᖅᕕᖕᒦᑦᑐᖅ ᐱᔭᒃᓴᕆᕙᑦ; ᓇᐹᖅᑑᓪᓗ ᐅᖅᓱᖓᓂᒃ ᒥᖑᐊᖅᓯᒍᑎᒃᓴᒥᒃ ᐃᓚᓗᒍ, ᓯᖅᐸᖅᓴᐅᑎᒋᔭᒃᓴᕆᕙᑦ ᐂᕈᓂᒧᑦ ᐊᓐᓄᕌᖏᓐᓄᓪᓗ ᐃᕐᖕᓂᖏᓐᓄᓪᓗ ᐃᕐᖕᓂᖏᑕᓗ ᐊᓐᓄᕌᖏᓐᓄᑦ. ᑕᕝᕙ ᑖᒃᑯᐊᓕᒫᑦ ᐊᓐᓄᕌᖏᓪᓗ ᐱᖃᓯᐅᑎᓗᒋᑦ ᐃᑦᔪᕐᖕᓁᖅᑎᑕᐅᓂᐊᖅᐳᑦ ᐊᑕᓂᕐᖕᒧᑦ.
22ᓰᐱᐅᑉ ᐊᖑᓴᓪᓗᖓᑕ ᑐᓐᓄᖏᑦ ᐲᖅᑕᒃᓴᕆᕙᑎᑦ, ᐸᒥᐊᓪᓗᐊᑕᓗ ᑐᓐᓄᖏᒃ, ᐃᕐᕋᕕᖏᑕᓗ ᐃᓗᖏᑦ, ᑎᖑᖓᑕᓗ ᐱᐅᓂᖓ, ᑕᖅᑐᖏᒡᓗ ᐃᒡᓗᒃᑐᑦ ᑕᖅᑐᕈᑎᖏᑦ ᐱᖃᓯᐅᑎᓗᒋᑦ, ᒥᒥᖓᓗ ᑕᓕᖅᐱᐊ. (ᑎᓕᔭᐅᓂᕐᖕᒧᑦ ᑖᓐᓇ ᓰᐱ ᑐᓂᕐᕈᑎᒋᔭᐅᖕᒪᑦ). 
23ᐃᕕᐅᔭᕐᖕᒥᑦ ᓂᐊᖂᔭᒃᑯᕕᖕᒥᑦ ᐳᕙᓪᓚᖅᓴᐅᑎᖃᖏᑦᑐᓂᒃ ᑐᓂᕐᕈᑕᐅᓯᒪᔪᓂᑦ ᐊᑕᓂᕐᖕᒧᑦ; ᐱᔪᒃᓴᐅᕗᑎᑦ ᓂᐊᖂᔭᒥᒃ ᐊᑕᐅᓯᕐᖕᒥᒃ, ᐆᓯᒪᔪᒥᒡᓗ ᓵᑦᑐᒥᒃ ᐅᖅᓲᑎᓕᖕᒥᒃ, ᓯᕙᒥᒡᓗ ᐸᓂᖅᑎᓯᒪᔪᒥᒃ; 
24ᑕᒪᒃᑯᐊᓕᒫᓪᓗ ᐂᕈᓂᒧᑦ ᐃᕐᖕᓂᖏᓐᓄᓪᓗ ᑐᓂᔭᒃᓴᕆᕙᑎᑦ, ᑖᒃᑯᐊ ᑎᒍᓯᓗᑎᒃ ᑖᒃᑯᓂᖓ ᐃᓴᐅᑎᓗᒋᑦ ᓄᓗᕋᕈᑎᒋᓗᒋᓪᓗ ᑐᓂᓯᖁᓪᓗᒋᑦ ᐊᑕᓂᕐᖕᒧᑦ. 
25ᑕᕝᕙ ᑭᖑᓂᖓᒍᑦ ᑖᒃᑯᓇᓐᖓᑦ ᑎᒍᓗᒋᑦ, ᑐᓂᕐᕈᓯᖅᕕᖕᒥ ᐃᑯᐊᓪᓚᒃᑎᑕᒃᓴᕆᕙᑎᑦ ᑐᓂᕐᕈᓯᐅᑎᒋᓗᒋᑦ ᐃᑯᐊᓚᑦᓯᓂᒃᑯᑦ ᑐᓂᕐᕈᑎᐅᔪᓄᑦ ᐃᓚᓕᐅᑎᖁᓪᓗᒋᑦ, ᑕᒪᒃᑯᐊ ᑎᐱᖏᑦ ᒪᒪᖅᑑᖕᒪᑕ ᐊᑕᓂᕐᖕᒧᑦ; ᑐᓂᕐᕈᓯᕈᑎᐅᓪᓗᑎᒡᓗ ᐃᑯᐊᓚᑦᓯᓂᒃᑯᑦ ᐊᑕᓂᕐᖕᒧᑦ.
26ᑖᑦᓱᒪᓕ ᑐᓂᕐᕈᑕᐅᔫᑉ ᓰᐱᐅᑉ ᐊᖑᓴᓪᓗᖓᑕ ᓴᑭᐊᖏᑦ ᐲᖅᓗᒋᑦ ᑐᓂᕐᕈᑎᒋᔭᒃᓴᕆᕙᑎᑦ ᐊᑕᓂᕐᖕᒧᑦ ᐃᓴᐅᑎᓗᒋᑦ ᓄᓗᕋᐅᑎᒋᓗᒋᓪᓗ; ᑖᒃᑯᐊᓕ ᐃᕝᕕᑦ ᓂᕿᒃᓴᖅᑖᕆᔭᒃᓴᕆᕙᑎᑦ.
27ᑖᒃᑯᐊᓗ ᓰᐱᐅᑉ ᐊᖑᓴᓪᓗᖓᑕ ᓴᑭᐊᖏᑦ ᑐᒃᓯᐅᑎᔭᒃᓴᕆᕙᑎᑦ ᐃᑦᔪᕐᖕᓁᑎᑕᐅᖁᓪᓗᒋᑦ, ᒥᒥᖏᓪᓗ ᓂᕿᒃᓴᕆᔭᐅᖁᓪᓗᒋᑦ ᑐᓂᕐᕈᓯᖅᑎᑦᓯᔨᓄᑦ, ᐃᓴᐅᑎᔭᐅᓪᓗᑎᒃ ᓄᓗᕋᐅᑕᐅᓪᓗᑎᒡᓗ ᑐᓂᔭᐅᓯᒪᖕᒪᑕ, ᑐᓂᕐᕈᑎᐅᓯᒪᓪᓗᑎᒡᓗ ᑎᓕᔭᐅᓂᕐᖕᒧᑦ, ᑕᒪᒃᑯᐊ ᓴᓂᖅᕙᒃᑕᐅᔪᒃᓴᐅᕗᑦ ᐂᕈᓂᐅᑉ ᐃᕐᖕᓂᖏᑕᓗ ᓂᕿᒃᓴᕆᔭᕆᐊᖃᕐᖕᒪᒋᑦ. 
28ᑕᒪᓐᓇᓗ ᑍᒪᓐᖓᑦ ᓱᖁᓯᔪᐃᑦᑐᒥᒃ ᐂᕈᓂᒃᑯᑦ ᐃᕐᖕᓂᖏᑕᓗ ᒪᓕᒐᕆᔭᒃᓴᕆᕚᑦ ᐄᓴᕅᓕᒥᐅᑦ ᐃᓄᖏᑕ ᑐᓂᕐᕈᓯᖃᑦᑕᕐᖕᓂᒃᓴᖓᑦ, ᑕᒪᓐᓇ ᑍᒤᑦᑐᖅ ᑐᓂᕐᕈᓯᕐᖕᓂᖅ ᑐᓂᕐᕈᓯᖅᑎᑦᓯᔨᓄᑦ ᓂᕿᒃᓴᕆᔭᐅᔪᒃᓴᐅᕗᖅ ᐄᓴᕅᓕᒥᐅᑦ ᐃᓄᖏᓐᓄᑦ ᑐᓂᔭᐅᖃᑦᑕᕆᐊᓕᒃ; ᐃᓚᒌᑦᓯᐊᓕᕐᖕᓂᕐᖕᒧᑦ ᑐᓂᕐᕈᓯᕐᖕᓂᐅᖕᒪᑦ ᐊᑕᓂᕐᖕᒧᑦ.
29ᐂᕈᓂᐅᓪᓕ ᑐᓂᕐᕈᓯᖅᑎᑦᓯᔨᐅᓂᕐᖕᒧᑦ ᐊᓐᓄᕌᖏᑦ ᐃᑦᔪᕐᖕᓁᑎᑕᐅᓯᒪᔪᑦ ᐃᕐᖕᓂᖏᓐᓄᑦ ᐱᔭᐅᔭᕆᐊᖃᕈᒫᖅᐳᑦ ᐂᕈᓂᐅᑉ ᑭᖑᓂᖓᓂ, ᒥᖑᐊᖅᑕᐅᓂᒃᑯᑦ ᑎᓕᔭᐅᓂᒃᑯᓪᓗ ᐱᒋᐊᕐᖕᓂᖃᖅᓗᑎᒃ. 
30ᐂᕈᓂᐅᑉ ᐃᕐᖕᓂᖓ ᑐᓂᕐᕈᓯᖅᑎᑦᓯᔨᖑᖅᑐᖅ ᐂᕈᓂᒧᑦ ᐃᓇᖏᐅᑎᓗᓂ ᑐᐱᕐᖕᒧᑦ ᑲᑎᒪᕕᐅᔪᒧᑦ ᐃᑦᔪᕐᖕᓁᑦᑐᕕᖕᒧᑦ ᐱᔨᑦᓯᕆᐊᖅᑐᖅᓗᓂ ᐃᑎᖅᑐᒃᓴᖅ ᑖᓐᓇ ᐊᓐᓄᕌᓂᒃ ᐃᑦᔪᕐᖕᓁᑎᑕᐅᓯᒪᔪᓂᒃ ᑖᒃᑯᓂᖓ ᐊᑐᕆᐊᖃᖅᐳᑦ ᐅᓪᓗᓂᒃ 7-ᓂᒃ.
31ᓰᐱᐅᑉ ᐊᖑᓴᓪᓗᖓᑕ ᓂᕿᖓ ᑎᓕᓯᓂᕐᖕᒧᑦ ᑐᓂᕐᕈᑕᐅᔫᑉ ᐆᔪᓕᐊᖑᔪᒃᓴᐅᕗᖅ ᑕᕝᕙᓂ ᐃᑦᔪᕐᖕᓁᑦᑐᕕᖕᒥ; 
32ᐂᕈᓂᐅᓪᓗ ᐃᕐᖕᓂᓂ ᐃᓚᒋᓗᒋᑦ ᓰᐱᐅᑉ ᐊᖑᓴᓪᓗᖓᑕ ᓂᕿᖓ ᓂᕆᔭᒃᓴᕆᕚᑦ ᓂᐊᖂᔭᓪᓗ ᐃᕕᐅᔭᕐᖕᒦᑦᑐᑦ ᑐᓂᕐᕈᑎᒋᔭᐅᓯᒪᔪᑦ, ᑐᐱᐅᑉ ᐃᑎᖅᑕᖅᕕᖓᓂ. 
33ᑖᒃᑯᐊ ᓂᕆᔪᒃᓴᐅᕗᑦ ᐃᓱᒪᒋᔪᓐᓁᖅᑕᐅᓂᒃᓴᒧᑦ ᑐᓂᕐᕈᑕᐅᓯᒪᔪᓂᒃ ᑎᓕᔭᐅᓕᖅᑎᓪᓗᒋᑦ ᐃᑦᔪᕐᖕᓁᑎᑕᐅᓕᖅᑎᓪᓗᒋᓪᓗ ᑐᓂᕐᕈᑕᐅᓯᒪᔪᑦ, ᑐᓂᕐᕈᓯᖅᑎᑦᓯᔨᓄᓪᓕ ᑭᓯᐊᓂ ᓂᕆᔭᐅᔪᒃᓴᐅᕗᑦ ᐃᑦᔪᕐᖕᓁᑎᑕᐅᓯᒪᖕᒪᑕ. 
34ᓂᕿᓂᒡᓕ ᓂᐊᖂᔭᓂᒡᓗ ᑎᓕᓯᓂᕐᖕᒧᑦ ᑐᓂᕐᕈᑕᐅᔪᑦ ᓱᓕ ᐊᒥᐊᒃᑯᖃᖅᑐᖃᖅᐸᑦ ᐅᓪᓛᖑᓕᑎᓪᓗᒍ, ᑕᕝᕙ ᑕᒪᒃᑯᐊ ᐃᑯᐊᓪᓚᒃᑕᐅᔪᒃᓴᐅᕗᑦ ᓄᖑᑕᐅᓗᑎᒃ; ᓂᕆᔭᐅᔪᒃᓴᐅᓐᖏᓚᑦ, ᐃᑦᔪᕐᖕᓁᑦᑑᖕᒪᑕ.
35ᑍᒫᒃ ᑕᕝᕙ ᑐᓂᕐᕈᓯᖅᑎᑦᓯᔨᐅᓂᕐᖕᒧᑦ ᑎᓕᓯᔪᒃᓴᐅᕗᑎᑦ ᐂᕈᓂᒥᒃ ᐃᕐᖕᓂᖏᓐᓂᒡᓗ; ᐱᖁᔨᓯᒪᓂᕋ ᒪᓕᒡᓗᒍ; ᐅᓪᓗᓂᒃ 7-ᓂᒃ, 
36ᖃᐅᑕᒫᑦ ᑐᓂᕐᕈᓯᖅᑐᒃᓴᐅᕗᑎᑦ ᐃᒻᒧᒃᓯᐅᒐᐅᑉ ᐸᖕᓂᖓᓂᒃ ᐊᔪᕐᖕᓃᑦ ᐃᓱᒪᒋᔪᓐᓁᖅᑕᖁᓪᓗᒋᑦ, ᑐᓂᕐᕈᓯᖅᕕᐅᓪᓗ ᓴᓗᒻᒪᖅᑕᐅᓂᒃᓴᖓᓄᑦ, ᑭᖑᓂᖓᒍᑦ ᑕᕝᕙ ᒥᖑᐊᖅᑕᒃᓴᕆᕙᑦ ᓇᐹᖅᑑᑉ ᐅᖅᓱᖓᓄᑦ ᐃᑦᔪᕐᖕᓁᑦᑕᐅᓕᖁᓪᓗᒍ. 
37ᑍᒤᓕᐅᖅᑐᒃᓴᐅᕗᑎᑦ ᖃᐅᑕᒫᑦ ᐅᓪᓗᓂᒃ 7-ᓂᒃ, ᑕᕝᕙ ᑕᒪᑐᒪ ᑭᖑᕐᖓᒍᑦ ᑐᓂᕐᕈᓯᖅᕕᒃ ᐃᑦᔪᕐᖕᓁᑎᑕᐅᒻᒪᕆᖕᓂᐊᖅᐳᖅ, ᓱᓇᑐᐃᓐᓇᖅᓗ ᑐᓂᕐᕈᓯᖅᕕᖕᒧᑦ ᐊᒃᑑᑎᔪᖅ ᑕᕝᕙ ᐃᑦᔪᕐᖕᓁᓕᕐᖕᓂᐊᖅᐳᖅ.”
38“ᑐᓂᕐᕈᓯᖅᕕᒥ ᐃᒤᑦᑐᓂᒃ ᑕᕝᕙ ᑐᓂᕐᕈᓯᖅᑐᒃᓴᐅᕗᑎᑦ; ᓰᐱᐅᑉ ᓄᕐᕋᖏᖕᓂᒃ ᒪᕐᕉᖕᓂᒃ ᐊᑕᐅᓯᕐᖕᒥᒃ ᐊᕐᕌᒍᓖᖕᓂᒃ ᑐᓂᕐᕈᓯᖃᑦᑕᖅᑐᒃᓴᐅᕗᑎᑦ ᖃᐅᑕᒫᑦ ᑍᒫᓐᖓᓕᒫᖅ. 
39ᐅᓪᓛᒃᑯᑦ ᓰᐱᐅᑉ ᓄᕐᕋᖓᓂᒃ ᐊᑕᐅᓯᕐᖕᒥᒃ ᑐᓂᕐᕈᓯᖅᑐᒃᓴᐅᕗᑎᑦ, ᐂᑉᐸᖓᓕ ᓰᐱᐅᑉ ᓄᕐᕋᖓ ᐅᓐᓄᒃᑯᑦ ᑐᓂᕐᕈᑎᒋᔭᒃᓴᕆᕙᑦ; 
40ᓯᕗᓪᓕᖅ ᓰᐱᐅᑉ ᓄᕐᕋᖓ ᑐᓂᕐᕈᑎᒋᓕᕈᕕᐅᒃ ᓂᐊᖂᔭᒃᓴᒥᒃ ᓯᖃᓪᓕᑦᓯᐊᖅᓯᒪᔪᒥᒃ ᐅᖁᒤᓐᓂᖃᖅᑐᒥᒃ 1-ᑭᓗᒍᕌᒻᒥᒃ ᐃᓚᔭᒃᓴᕆᕙᑦ ᓇᐹᖅᑑᓪᓗ ᐅᖅᓱᖓᓂᒃ ᐃᓚᓗᒍ 1-ᓖᑕᒥᒃ. ᐸᐅᕐᖎᓪᓗ ᐃᑦᑎᖓᓂᒃ 1-ᓖᑕᒥᒃ ᐊᖏᓂᓕᖕᒥᒃ ᖄᖓᒍᑦ ᑯᕝᕕᕆᔭᒃᓴᕆᕙᑦ. 
41ᐂᑉᐸᖓᓕ ᓰᐱᐅᑉ ᓄᕐᕋᖓ ᑐᓂᕐᕈᑎᒋᔭᒃᓴᕆᕙᑦ ᐅᓐᓄᒃᑯᑦ, ᑐᓂᕐᕈᑎᒋᓕᕈᕕᐅᒃ ᑍᒫᑦᓮᓐᓇᖅ ᓂᐊᖂᔭᒃᓴᒥᒃ ᓯᖃᓪᓕᖅᓯᐊᖅᓯᒪᔪᒥᒃ ᐃᓚᔭᒃᓴᕆᕙᑦ, ᓇᐹᖅᑑᓪᓗ ᐅᖅᓱᖓᓂᒃ ᑍᒫᑦᓮᓐᓇᖅ, ᐸᐅᕐᖎᓪᓗ ᐃᑦᑎᖓᓂᒃ ᑍᒫᑦᓮᓐᓇᖅ ᐅᓪᓛᒃᑯᑦ ᑐᓂᕐᕈᑎᒋᖅᑲᐅᔭᖅᑐᑦ, ᑕᒪᑐᒪ ᑎᐱᖓ ᒪᒪᖅᑑᕗᖅ ᐊᑕᓂᕐᖕᒧᑦ ᑐᓂᕐᕈᑕᐅᔪᖅ ᐃᑯᐊᓚᑎᑕᐅᓪᓗᓂ. 
42ᑕᒪᓐᓇᓗ ᐃᑯᐊᓚᑦᓯᓂᒃᑯᑦ ᑐᓂᕐᕈᓯᕐᖕᓂᖅ ᑍᒫᓐᖓᑦ ᑲᔪᓯᑎᑕᐅᔪᒃᓴᐅᕗᖅ ᑭᖑᕚᓯᓐᓄᑦ ᑐᐱᐅᑉ ᐃᑎᖅᑕᖅᕕᖓᓂ ᐊᑕᓂᐅᑉ ᓵᖓᓂ, ᑕᕝᕙᓂ ᐃᓕᖕᓄᑦ ᕾᔪᒪᕗᖓ, ᑕᕝᕙᓂᓗ ᐅᖃᖃᑎᒋᓗᑎᑦ. 
43ᑕᕝᕙᓂ ᐄᓴᕅᓕᒥᐅᑦ ᐃᓄᖏᑦ ᑲᑎᔪᒪᕙᒃᑲ, ᑖᓐᓇᓗ ᐃᑦᔪᕐᖕᓁᑎᑕᐅᓂᐊᖅᐳᖅ ᓇᔫᑎᓂᕐᖕᒪ ᖃᐅᒻᒪᕆᖕᓂᖓᓄᑦ. 
44ᑐᐱᖅᓗ ᑐᓂᕐᕈᓯᖅᕕᓕᒫᓪᓗ ᐃᑦᔪᕐᖕᓁᑦᑐᓐᖑᖅᑎᓐᓂᐊᖅᐸᒃᑲ; ᐂᕈᓂᓗ ᐃᕐᖕᓂᖏᓪᓗ ᐃᑦᔪᕐᖕᓁᑦᑐᓐᖑᖅᑎᓪᓗᒋᑦ ᓴᓂᖅᕙᒃᑕᐅᑎᓐᓂᐊᖅᐸᒃᑲ ᑐᓂᕐᕈᓯᖅᑎᑦᓯᔨᐅᓕᖁᓪᓗᒋᑦ ᐅᕙᓐᓄᑦ. 
45ᐄᓴᕅᓕᒥᐅᓪᓗ ᐃᓄᖏᓐᓂ ᐃᓂᖃᕈᒪᕗᖓ ᑖᒃᑯᓄᖓᓗ ᒎᑎᒋᔭᐅᔪᒪᓪᓗᖓ. 
46ᖃᐅᔨᓂᐊᖅᐳᓪᓗ ᐅᕙᖓ ᐊᑕᓂᐅᒐᒪ ᒎᑎᒋᔭᖓᑦ, ᑖᓐᓇ ᑖᒃᑯᓂᖓ ᐊᓂᑎᑦᓯᓚᐅᖅᑐᖅ ᐃᑦᔨᑉᑎᒥᐅᓂᑦ ᑖᒃᑯᓇᓂ ᐃᓂᖃᕈᓐᓇᖁᓪᓗᖓ; ᐅᕙᖓ ᐊᑕᓂᐅᒐᒪ ᒎᑎᒋᔭᖓᑦ.”
