1ᐊᖓᔪᖅᑳᖅᔪᐊᑉ ᑍᕉᓯᐅᑉ ᒦᑎᒥᐅᑕᐅᑉ ᐊᖓᔪᖅᑲᐅᓂᖓᑕ ᐊᕐᕌᒍᑦ ᓯᕗᓪᓕᖅᐹᖓᓂ, ᒪᑭᒋᐊᓚᐅᖅᐳᖓ ᐃᑲᔪᖅᓯᖅᓗᒍᓗ ᓴᐳᑎᔪᒪᓪᓗᒍ. 
2“ᒫᓐᓇᓕ ᐅᖃᐅᓯᕆᓂᐊᖅᑕᕋ ᐃᓕᖕᓄᑦ ᓱᓕᑦᓯᐊᖅᐳᖅ: ᐊᖓᔪᖅᑳᖅᔪᐊᑦ ᓱᓕ ᐱᖓᓱᑦ ᓴᖅᑭᑦᓱᒫᖅᐳᑦ ᐴᕐᓯᐊᒥ, ᓯᑕᒪᖓᓪᓗ ᓴᖅᑭᑦᓱᒫᕆᕗᖅ, ᑖᓐᓇ ᐊᔪᖅᓴᖏᓐᓂᖅᐹᖑᔪᒫᖅᐳᖅ ᐊᓯᓕᒫᒥᓂᑦ, ᐱᔪᓐᓇᕐᖕᓂᖃᓕᕈᓂ ᐊᔪᖅᓴᖏᓐᓂᕐᖕᒥᓄᑦ, ᑲᑐᑦᔨᓕᖅᑎᑦᓯᔪᒫᖅᐳᖅ, ᐊᑭᕋᖅᑐᓕᖅᓗᑎᒃ ᒍᕇᓯᐅᑉ ᐊᖓᔪᖅᑲᐅᕕᖓᓄᑦ.
3ᑕᕝᕙ ᐊᖓᔪᖅᑳᖅᔪᐊᖅ ᐱᔪᓐᓇᕐᖕᓂᓕᒃ ᓴᖅᑭᑦᓱᒫᕆᕗᖅ, ᐊᐅᓚᑦᓯᔪᒫᖅᐳᖅᓗ ᐱᔪᓐᓇᕐᖕᓂᖅᔪᐊᖃᖅᓗᓂ, ᖃᓄᐃᓕᐅᕈᒪᑦᔪᑎᓕᒫᒥᓂᒃ ᐱᓂᐊᕐᖕᓂᖃᖅᓗᓂ. 
4ᓴᖅᑭᓯᒪᓕᖅᐸᑦ, ᐊᖓᔪᖅᑲᐅᕕᖓ ᐊᒡᒍᕈᒫᖅᐳᖅ, ᑐᓂᐅᖅᑲᐅᑕᐅᓗᓂᓗ ᕿᓚᐅᑉ ᐊᓄᕆᖏᓐᓄᑦ ᓯᑕᒪᓄᑦ; ᑭᖑᕚᖏᓐᓂᑦ ᑭᖑᕝᕕᖅᑕᐅᔪᒫᓐᖏᓚᖅ, ᐱᔪᓐᓇᕐᖕᓂᕆᓚᐅᖅᑕᒥᑐᓪᓗ ᐱᔪᓐᓇᖅᑎᒋᔪᓐᓃᖅᓗᓂ, ᐊᖓᔪᖅᑲᐅᕕᖓ ᐊᒫᖏᓐᓂᑦ ᓄᓱᒃᑕᐅᔪᒫᕐᖕᒪᑦ, ᑐᓂᔭᐅᓗᓂᓗ ᐊᓯᖏᓐᓄᑦ.
5ᐊᖓᔪᖅᑳᖅᔪᐊᖅ ᓯᕿᓂᐅᑉ ᓇᓛᓂᑦ ᐱᔪᖅ ᓴᓐᖏᔪᖅᔪᐊᖑᓕᕈᒫᕐᖕᒪᑦ, ᐅᓇᑕᖅᑐᒃᓴᖁᑎᖏᑕ ᐊᖓᔪᖅᑳᖏᑦ ᑖᑦᓱᒪᓐᖓᑦ ᐊᔪᖏᓐᓂᖅᓴᒻᒪᕆᐅᓕᕈᒫᖅᐳᑦ, ᐊᖓᔪᖅᑲᐅᕕᓂᓗ ᐊᐅᓚᑎᑦᓱᒫᖅᐹ ᐱᔪᓐᓇᕐᖕᓂᖅᔪᐊᖃᖅᓗᓂ. 
6ᐊᕐᕌᒍᐃᑦ ᑖᒃᑯᐊ ᐊᓂᒍᖅᐸᑕ, ᑖᒃᑯᐊ ᑲᑎᓗᑎᒃ ᑕᐱᕇᓕᕈᒫᖅᐳᑦ; ᐊᖓᔪᖅᑳᖅᔪᐊᑉ ᓯᕿᓂᐅᑉ ᓇᓛᓂᑦ ᐱᓯᒪᔫᑉ ᐸᓂᐊ ᐂᔪᒫᖅᐳᖅ ᐊᖓᔪᖅᑳᖅᔪᐊᒧᑦ ᐅᓐᓄᐊᑉ ᓇᓛᓂ ᐊᖓᔪᖅᑲᐅᔪᒧᑦ, ᑕᐱᕇᓕᖅᑎᑦᓯᓗᓂᓗ, ᑭᓯᐊᓂᓕ ᐱᔪᓐᓇᕐᖕᓂᓂ ᐱᓯᒤᓐᓇᕈᒫᓐᖏᓛ, ᐊᖓᔪᖅᑳᖅᔪᐊᓪᓗ ᑖᑦᓱᒪ ᐱᔪᓐᓇᕐᖕᓂᓂ ᐱᓯᒤᓐᓇᕈᒫᖏᓐᓂᕚ, ᐅᓪᓗᓂ ᑍᒃᑯᓇᓂ ᐊᖓᔪᖅᑳᔪᐊᑉ ᓯᕿᓂᐅᑉ ᓇᓛᓃᑦᑑᑉ ᐸᓂᐊ ᕿᑐᕐᖓᖓᓗ ᐊᑖᑕᖓᓗ ᐃᑲᔪᖅᑐᖅᑎᖓᓗ ᑖᒃᑯᐊ ᑐᖁᑕᐅᔪᒫᖅᐳᑦ. 
7ᐊᕐᖕᓇᐅᑉ ᓇᖕᒥᓂᖅ ᐃᓚᖏᓐᓂᑦ ᒪᑭᑦᑐᖃᕈᒫᖅᐳᖅ ᑭᖑᕝᕕᖅᑕᐅᓗᓂᓗ, ᑖᑦᓱᒪ ᐊᖓᔪᖅᑳᖅᔪᐊᖅ ᐅᓐᓄᐊᑉ ᓇᓛᓂ ᓄᓇᖃᖅᑐᖅ ᐅᓇᑕᕆᐊᖅᑐᕈᒫᖅᐹ, ᐃᒡᓗᒐᓴᒡᔪᐊᖏᑕᓗ ᐊᕙᓗᖅᔪᐊᖓᓄᑦ ᐃᑎᖅᓗᓂ; ᐅᓇᑕᕈᒫᖅᐰᑦ ᓵᓚᒋᓗᒋᓪᓗ. 
8ᑖᑦᓱᒪ ᑎᒍᔪᒫᖅᐰᑦ ᒎᑎᓐᖑᐊᖏᑦ, ᐃᓄᓐᖑᐊᑦ ᓴᕕᕋᔧᑦ ᐱᖁᑎᖏᓪᓗ ᐊᑭᑐᔪᑦ ᓯᐅᓪᕕᕇᑦ, ᒎᓗᐃᓪᓗ ᐊᐅᓪᓚᕈᑎᓗᒋᑦ ᐃᑦᔨᑉᑎᒧᑦ, ᐊᕐᕌᒍᓂᒡᓗ ᐅᓄᖅᑐᓂᒃ ᐊᖓᔪᖅᑳᖅᔪᐊᖅ ᐅᓐᓄᐊᑉ ᓇᓛᓃᑦᑐᖅ ᑲᒪᒋᓐᖏᑬᓐᓇᕈᒫᖅᐹ. 
9ᐊᖓᔪᖅᑳᖅᔪᐊᖅ ᐅᓐᓄᐊᑉ ᓇᓛᓂᑦ ᐱᔪᖅ, ᐅᓇᑕᕆᐊᕈᒫᖅᐳᖅ ᐊᖓᔪᖅᑳᖅᔪᐊᒧᑦ ᓯᕿᓂᐅᑉ ᓇᓛᓂᑦᑐᒧᑦ, ᐅᑎᕈᒫᕆᕗᖅᓕ ᓄᓇᒥᓄᑦ.
10ᑖᑦᓱᒪᓕ ᐃᕐᖕᓂᖏᑦ ᐸᕐᖕᓇᓕᕈᒫᕆᕗᑦ ᐅᓇᑕᖅᑐᒃᓴᓂᒡᓗ ᐅᓄᖅᑐᖅᔪᐊᓂᒃ ᑲᑎᑦᓯᓗᑎᒃ, ᐃᖏᕐᕋᔪᒫᖅᐳᑦ ᐃᒪᖅᑐᑦ ᐊᑭᕋᖅᑐᖅᑕᐅᔪᓐᓇᖏᓪᓗᓂ ᐅᓕᒃᓯᕙᓪᓕᐊᔪᑎᑐᑦ, ᐅᓇᑕᕈᒫᖅᐳᓪᓗ ᓄᓇᓕᒃᔪᐊᖏᑦ ᑎᑭᐅᒪᓗᒋᑦ. 
11ᑕᕝᕙ ᐊᖓᔪᖅᑳᖅᔪᐊᖅ ᓯᕿᓂᐅᑉ ᓇᓛᓃᑦᑐᖅ ᓄᓇᒥᓂᑦ ᐊᓂᔪᒫᖅᐳᖅ ᓂᓐᖓᐅᒪᓗᓂ, ᐅᓇᑕᓕᖅᓗᓂᓗ ᐊᖓᔪᖅᑳᖅᔪᐊᒧᑦ ᐅᓐᓄᐊᑉ ᓇᓛᓂᑦ ᐱᓯᒪᔪᒧᑦ, ᐅᓇᑕᖅᑐᒃᓴᖅᔪᐊᖁᑎᖃᖅᑐᒧᑦ, ᑭᓯᐊᓂᓕ ᓵᓚᒋᔪᒫᖅᐹ. 
12ᐅᓇᑕᖅᑐᒃᓴᖅᔪᐊᓪᓕ ᐊᐅᓪᓚᖅᑎᑕᐅᒃᐸᑕ, ᐊᖓᔪᖅᑳᖅᔪᐊᖅ ᓯᕿᓂᐅᑉ ᓇᓛᓃᑦᑐᖅ ᐱᐅᔪᕆᓕᕈᒫᖅᐳᖅ ᑐᖁᕅᓗᓂᓗ ᑕᐅᓴᓐᑎᓂᒃ ᐅᓄᖅᑐᓂᒃ, ᓵᓚᖃᕐᖕᓂᖓᓕ ᑲᔪᓯᔪᒫᓐᖏᓚᖅ.
13ᐊᖓᔪᖅᑳᖅᔪᐊᖅ ᐅᓐᓄᐊᑉ ᓇᓛᓂᑦ ᐱᓯᒪᔪᖅ, ᐅᓇᑕᖅᑐᒃᓴᓂᒃ ᐅᓄᖅᑐᖅᔪᐊᓂᒃ ᑲᑎᑎᑦᓯᒃᑲᓐᓂᕈᒫᕐᖕᒪᑦ, ᓯᕗᓪᓕᕐᖕᒥᑦ ᐅᓄᕐᖕᓂᖅᓴᓂᒃ; ᐊᕐᕌᒍᑦ ᖃᑦᓯᑲᓪᓔᑦ ᐊᓂᒍᖅᐸᑕ, ᓱᖅᔪᓕᕈᒫᕆᕗᖅ+ ᐅᓇᑕᖅᑐᒃᓴᖅᔪᐊᖁᑎᖃᖅᓗᓂ ᐅᓇᑕᐅᑎᑦᓯᐊᕆᒃᑐᓂᒃ. 
14ᑍᑦᓱᒪᓂ ᐅᓄᖅᑐᑦ ᐊᑭᕋᖅᑐᕋᓱᐊᖃᑦᑕᕈᒫᕐᖕᒪᑕ ᐊᖓᔪᖅᑳᖅᔪᐊᒥᒃ ᓯᕿᓂᐅᑉ ᓇᓛᓃᑦᑐᒥᒃ, ᐱᕋᔧᓪᓗ ᐃᕝᕕᑦ ᐃᓅᖃᑎᖕᓂᑦ ᐱᓯᒪᔪᑦ ᑕᑯᑎᑕᐅᓂᕐᖕᒥᒃ ᓇᓪᓕᐅᑎᑎᑦᓯᓇᓱᐊᕈᒫᕆᕗᑦ, ᓵᓚᖃᕐᖕᓂᐊᓐᖏᓚᓪᓕ. 
15ᐊᖓᔪᖅᑳᖅᔪᐊᖅ ᑕᕝᕙ ᐅᓐᓄᐊᑉ ᓇᓛᓂᑦ ᐱᔪᖅ ᑎᑭᑦᓱᒫᕆᕗᖅ, ᓯᕿᓂᐅᑉ ᓇᓛᓃᑦᑐᒧᑦ, ᐃᒡᓗᒐᓴᒡᔪᐊᑦ ᐊᕙᓗᓗᒋᑦ ᐅᓇᑕᖅᑐᒃᓴᖁᑎᒥᓂᒃ, ᐃᑎᕈᑎᒃᓴᒥᖕᓂᒡᓗ ᐊᕙᓗᖅᔪᐊᓄᑦ ᐋᖅᑭᒃᓱᐃᓗᑎᒃ, ᐃᒡᓗᒐᓴᒡᔪᐊᑦ ᓵᓚᐅᔪᒫᖅᐳᑦ, ᓯᕿᓂᐅᑉ ᓇᓛᓃᑦᑐᑦ ᐊᑭᒪᔪᓐᓁᓪᓕᔪᒫᖅᐳᑦ ᐱᔪᓐᓇᕐᖕᓂᖃᕈᓐᓁᖅᓗᑎᒃ; ᐅᓇᑕᖅᑐᒃᓴᖁᑎᖏᑦ ᐊᔪᖏᓐᓂᖅᐹᑦ ᓄᑭᖃᕈᓐᓁᕈᒫᖅᐳᑦ ᐊᒡᓛᑦ. 
16ᓵᓚᖃᖅᑐᖅ ᖃᓄᐃᓕᐅᕈᒪᔭᒥᓂᒃ ᐃᓱᒪᖅᓱᑦᓯᐊᕈᒫᖅᐳᖅ; ᑭᐊᓘᓐᓃᑦ ᐊᑭᒪᔪᓐᓇᕈᒫᓐᖏᓛ, ᐃᓂᑖᕈᒫᖅᓗᓂᓗ ᓄᓇᒥ ᑕᑯᒥᓇᖅᑐᒥᒃ ᐊᑎᖃᖅᑐᒥ, ᐱᔪᓐᓇᕐᖕᓂᖃᖅᓗᓂᓗ ᑖᒃᑯᐊ ᐃᒡᓗᒐᓮᑦ ᓯᖁᒥᑦᓱᓐᓇᖅᓗᒋᑦ ᐱᔪᒪᒍᓂ.
17ᐊᖓᔪᖅᑲᐅᕕᓕᒫᓂ ᐱᔪᓐᓇᕐᖕᓂᖅᔪᐊᖅᑖᖁᒧᑦ, ᐊᖓᔪᖅᑳᖅᔪᐊᖅ ᓯᕿᓂᐅᑉ ᓇᓛᓂᒥᐅᑕᖅ ᑕᐱᕆᓕᕈᒫᖅᐹ; ᑐᓂᓯᕕᒋᓗᒍᓗ ᐸᓂᖕᒥᓂᒃ, ᐊᖓᔪᖅᑲᐅᕕᖓ ᓄᑭᖃᕈᓐᓁᖅᑯᓪᓗᒍ, ᐃᓱᒪᒋᔭᖓ ᑲᔪᓯᔪᒫᓐᖏᓚᖅ, ᐱᕙᓪᓕᕈᑎᒋᓇᒍᓘᓐᓃᑦ. 
18ᐃᒫᐅᑉ ᓯᓈᓃᑦᑐᓄᑦ ᓄᓇᓕᖕᓄᑦ ᓵᓐᖓᓕᕈᒫᕆᕗᖅ, ᐅᓄᖅᑐᓪᓗ ᐃᒪᐅᑉ ᓯᓈᓃᑦᑐᑦ ᓄᓇᓖᑦ ᐱᑖᕆᔪᒫᖅᐰᑦ, ᐊᖓᔪᖅᑳᖁᑎᖓᑕ ᕿᓂᕐᖕᓂᖓ ᓄᓇᓖᑦ ᐊᓯᖏᓐᓄᑦ ᓄᖅᑲᖅᑎᑦᓱᒫᖅᐹ, ᐃᒻᒥᓄᓪᓗ ᓵᓐᖓᑎᓕᖅᓗᒍ. 
19ᑕᒪᑐᒪ ᑭᖑᓂᖓᒍᑦ, ᓄᓇᒥᓄᑦ ᐃᒡᓗᒐᓴᒡᔪᐊᖁᑎᒥᓄᑦ ᐅᑎᓕᕈᒫᖅᐳᖅ, ᐊᖅᑯᑎᒥᓂᓕ ᐅᕐᕈᔪᒫᖅᐳᖅ, ᑕᑯᔭᐅᒃᑲᓐᓂᕈᓐᓁᖅᓗᓂᓗ.
20ᑭᖑᕝᕕᖅᑎᖓ ᑎᓕᓯᔪᒫᖅᐳᖅ ᐃᓄᐃᑦ ᑖᒃᓰᔭᖅᑎᓪᓗᒋᑦ, ᐊᖓᔪᖅᑲᐅᕕᖓᑕ ᑕᑯᒥᓇᕐᖕᓂᐊᓗᐊᓄᑦ ᐊᑐᖅᑕᐅᓂᐊᖅᑐᓂᒃ, ᐊᑯᓂᐅᖏᑦᑐᖅᓕ ᑖᓐᓇ ᑐᖁᑕᐅᔪᒫᖅᐳᖅ, ᓂᓐᖓᐅᒪᓂᒃᑰᖏᑦᑐᖅ ᐅᓇᑕᕐᖕᓂᒃᑰᖏᑦᑐᖅᓘᓐᓃᑦ.”
21“ᑭᖑᕝᕕᖅᑕᐅᔪᒫᖅᐳᖅ ᐱᐅᖏᑦᑐᐊᓗᖕᒧᑦ, ᐊᖓᔪᖅᑳᖅᔪᐊᑎᑐᑦ ᐅᐱᒋᔭᐅᖏᑦᑐᒧᑦ, ᐊᖓᔪᖅᑲᐅᕕᒃ ᐅᓇᑕᕆᐊᕈᒫᖅᐹ, ᐃᓄᖏᑦ ᓵᓚᐅᓂᐊᕐᖕᓂᕐᖕᒥᒃ ᐃᓱᒪᖏᑦᓯᐊᖅᑎᓪᓗᒋᑦ, ᐅᐃᕕᕐᕆᒃᓯᓂᕐᖕᒥᓄᑦ ᐊᖓᔪᖅᑲᐅᕕᒃ ᑎᒍᔪᒫᖅᐹ. 
22ᐅᓇᑕᖅᑐᒃᓴᒐᓴᒡᔪᐊᑦ ᓴᓂᖅᑕᐅᔪᑎᑐᑦ ᓵᓚᒋᔪᒫᖅᐰᑦ; ᐊᖓᔪᖅᑳᖅᔪᐊᒃᓴᖅᓗ ᐊᖏᖃᑎᒌᒍᑕᐅᓯᒪᔪᖅ ᑐᖁᓪᓗᒍ. 
23ᐃᓅᖃᑎᒌᒡᔪᐊᓂᒃ ᐊᓯᖏᓐᓂᒃ ᐊᖏᖃᑎᒌᒍᑎᖃᖃᑦᑕᕈᒫᖅᐳᖅ, ᐅᐃᕕᕐᕆᒃᓯᓂᕐᖕᒥᒍᑦ, ᓄᓇᓕᖁᑎᖏᑦ ᐃᓄᑭᑦᑑᒐᓗᐊᖅᓗᑎᒃ ᐱᔪᓐᓇᕐᖕᓂᖅᔪᐊᖃᓕᕈᒫᖅᐳᑦ. 
24ᓄᓇᐅᑉ ᐊᕕᒃᑐᖅᓯᒪᓂᖏᓐᓂ ᓄᓇᖃᖅᑐᑦ ᐊᔪᖅᓴᖏᓐᓂᖅᐹᑦ ᓵᓚᐅᓂᐊᕋᓱᒋᓐᖏᑎᓪᓗᒋᑦ, ᐅᓇᑕᕆᐊᖃᑦᑕᕈᒫᖅᐰᑦ, ᓵᓚᖃᕈᒫᖅᓗᓂᓗ, ᓯᕗᓕᖏᑕ ᓯᕗᓕᑐᖃᖏᑕᓘᓐᓃᑦ ᐱᓚᐅᖅᓯᒪᓐᖏᑕᖏᓐᓂᒃ ᓵᓚᖃᕈᒫᖅᐳᖅ, ᓵᓚᒃᓴᕈᑎᓂ ᐱᖁᑏᑦ, ᑮᓇᐅᔧᓪᓗ, ᐊᔪᖅᓴᖏᑦᔪᑎᒃᓮᓪᓗ ᓱᓇᑐᐃᓐᓁᑦ ᑐᓂᐅᖅᑲᖅᓗᒋᑦ ᒪᓕᒃᑎᒥᓄᑦ, ᐃᓱᒪᓕᐅᖃᑦᑕᕈᒫᖅᓗᓂᓗ ᓄᓇᓖᑦ ᐊᕙᓗᖅᔪᐊᖏᓐᓂᒃ ᓵᓚᖃᕈᑎᒃᓴᒥᓂᒃ ᐅᓇᑕᕐᖕᓂᒃᑯᑦ, ᑭᓯᐊᓂ ᐱᕕᒃᓴᑭᑦᑑᔪᒫᖅᐳᖅ.
25ᐅᓇᑕᖅᑐᒃᓴᖁᑎᖏᑦ ᐅᓄᖅᑐᐊᓘᓗᑎᒃ ᐱᔪᓐᓇᕐᖕᓂᖃᖅᔪᐊᓕᕈᒫᖅᐳᖅ, ᓯᕘᕋᔪᓐᓃᖅᓗᓂᓗ ᐊᑭᕋᖅᑐᕆᐊᒃᓴᖅ ᓯᕿᓂᐅᑉ ᓇᓛᓂ ᐊᖓᔪᖅᑳᖅᔪᐊᒧᑦ, ᓯᕿᓂᐅᑉ ᓇᓛᓃᑦᑐᖅ ᐊᖓᔪᖅᑳᖅᔪᐊᖅ ᐅᓇᑕᕈᒫᖅᐳᖅ ᐅᓇᑕᖅᑐᒃᓴᒐᓴᖕᓂᒃ ᐱᔪᓐᓇᖅᑐᖅᔪᐊᓂᒃ, ᓇᖏᕈᓐᓇᕈᒫᓐᖏᓚᖅᓕ ᓵᓚᐅᓂᒃᓴᒧᑦ ᐋᖅᑭᒃᓲᑦᔭᐅᓯᒪᔪᒫᕋᒥ. 
26ᐊᖓᔪᖅᑳᖅᔪᐊᑉ ᓂᕿᒃᓴᖏᓐᓂᒃ ᓂᕆᖃᑕᐅᕙᒃᑐᓂᑦ, ᑐᖁᑕᐅᔪᒫᕐᖕᒪᑦ; ᐅᓇᑕᖅᑐᒃᓴᖁᑎᖏᓪᓗ ᐊᖑᐊᖅᑕᐅᔪᑎᑐᑦ ᓵᓚᐅᔪᒫᖅᐳᑦ, ᐅᓄᖅᑐᑦ ᑐᖁᑕᐅᓗᑎᒃ. 
27ᑖᒃᑯᐊᒃ ᐊᖓᔪᖅᑳᖅᔪᐊᒃ ᒪᕐᕉᒃ, ᑕᒪᕐᖕᒥᒃ ᐱᐅᖏᑦᑐᒥᒃ ᐆᒻᒪᑎᖃᖅᓗᑎᒃ, ᓂᕆᕕᖕᒥ ᐃᒃᓯᕙᖃᑎᒌᒍᒫᖅᐴᒃ ᓴᒡᓗᓂᕐᖕᒥᒡᓗ ᐃᒻᒥᖕᓄᑦ ᓂᓪᓕᐊᖃᑎᒌᒡᓗᑎᒃ, ᓵᓚᒌᖃᑦᑕᐅᑎᔪᒫᓐᖏᓚᒃ ᐱᕕᒃᓴᖓᒃ ᓈᒻᒪᒃᓯᖏᒻᒪᑦ ᓱᓕ. 
28ᐅᓐᓄᐊᑉ ᓇᓛᓂ ᐊᖓᔪᖅᑳᖅᔪᐊᖅ ᓄᓇᒥᓄᑦ ᐅᑎᕈᒫᖅᐳᖅ ᐊᔪᖅᓴᖏᑦᑐᖅᔪᐊᖑᓗᓂ, ᒎᑎᐅᓪᓗ ᐊᖏᖃᑎᒌᒍᑎᒋᓯᒪᓪᓗᒋᑦ ᐃᓄᖁᑎᖏᑦ ᐅᓇᖕᒥᔪᒫᖅᐰᑦ ᐆᒻᒪᑎᒥᓂ, ᐃᓱᒪᖅᓱᑦᓯᐊᖅᓗᓂ ᓱᒃᑯᔨᐊᖃᕈᒫᖅᐳᖅ, ᓄᓇᒥᓄᓪᓗ ᐅᑎᕈᒫᖅᐳᖅ.
29ᐱᕕᒃᓴᖓ ᓈᒻᒪᒃᓯᒃᐸᑦ, ᓯᕿᓂᐅᑉ ᓇᓛᓃᑦᑐᓄᑦ ᐅᓇᑕᕆᐊᕈᒫᕆᕗᖅ, ᑭᓯᐊᓂᓕ ᓯᕗᓪᓕᖅᑐᑦ ᓵᓚᖃᕈᓯᕆᓚᐅᖅᑕᒥᑐᑦ ᑍᒤᑦᓱᓐᓃᕈᒫᖅᐳᖅ. 
30ᐅᒥᐊᖅᔪᐊᑦ ᓯᕿᓂᐅᑉ ᓄᐃᕕᐊᑕ ᓇᓛᓂᑦ ᐱᔪᑦ ᐃᒪᐅᑉ ᓯᓈᓃᑦᑐᑦ ᑭᑎᒻᒥᑦ ᐊᑭᕋᖅᑐᕈᒫᖅᐳᑦ ᑖᑦᓱᒧᖓ, ᑕᕝᕙ ᑲᑉᐱᐊᓱᒻᒪᕆᓕᕈᒫᖅᐳᖅ, ᐅᑎᓕᕈᒫᖅᐳᖅᓗ, ᓂᓐᖓᐅᒪᓂᓂᓗ ᓵᑎᑦᓱᒫᖅᐹ ᐃᑦᔪᕐᖕᓁᑦᑐᓄᑦ ᐊᖏᖃᑎᒌᒍᑕᐅᓯᒪᔪᓄᑦ. ᑭᖑᓂᖓᒍᑦ ᐅᑎᕈᒫᖅᐳᖅ ᐱᑦᓯᐊᖅᕕᒋᓕᖅᓗᒋᓪᓗ ᐃᑦᔪᕐᖕᓁᑦᑐᒥᒃ ᐊᖏᖃᑎᒌᒍᑕᐅᓯᒪᔪᒥᒃ ᕿᒤᓯᒪᔪᑦ ᓈᓚᖔᓕᖅᓗᒋᑦ. 
31ᐅᓇᑕᖅᑐᒃᓴᖅᔪᐊᖁᑎᖏᑦ ᓱᖅᔪᒍᒫᖅᐳᑦ+ ᑐᒃᓯᐊᖅᕕᒡᔪᐊᑉ ᐊᕙᓗᖅᔪᐊᖓ ᐃᑦᔪᕐᖕᓇᖅᓯᑎᓪᓗᒍ, ᓄᖅᑲᖅᑎᑦᓯᓗᑎᒡᓗ ᐆᒪᔪᓂᒃ ᖃᐅᑕᒫᑦ ᑐᓂᕐᕈᓯᖃᑦᑕᕐᖕᓂᕐᖕᒥᒃ; ᑕᕝᕙ ᐃᓕᓯᔪᒫᖅᐳᑦ ᐃᑦᔪᕐᖕᓇᖅᑐᖅᔪᐊᒥᒃ ᑲᑉᐱᓇᖅᑐᖅᔪᐊᒥᒃ. 
32ᓯᓔᕐᕆᒃᓯᓂᕐᖕᒥᒍᑦ ᓱᕈᖅᑎᑦᓯᔪᒫᖅᐳᖅ ᒎᑎᐅᑉ ᐊᖏᖃᑎᒌᒍᑎᖓᓂᒃ ᓈᓚᖏᑦᑐᓂᒃ, ᒎᑎᒥᒡᓕ ᖃᐅᔨᒪᔪᑦ ᑲᔪᓯᓪᓚᕆᒃᑐᒥᒃ ᐊᑭᕋᖅᑐᕈᒫᖅᐳᑦ ᑖᑦᓱᒥᖓ. 
33ᑐᑭᓯᒪᑦᓯᐊᖅᑐᑦ ᐃᓕᓐᓂᐊᖅᑎᑦᓯᔪᒫᖅᐳᑦ ᑖᑦᓱᒪ ᐱᐅᓯᖓᓂᒃ, ᐅᓪᓗᓂᒃ ᐅᓄᖅᑐᓂᒃ ᓴᕕᒡᔪᐊᒧᑦ ᐃᓚᖏᑦ ᑐᖁᑕᐅᒐᓗᐊᖅᑎᓪᓗᒋᑦ, ᐃᑭᑕᐅᓗᑎᒡᓘᓐᓃᑦ, ᑎᒍᔭᐅᓗᑎᒡᓘᓐᓃᑦ, ᐱᖁᑍᕈᑦᔭᐅᓗᑎᒡᓘᓐᓃᑦ. 
34ᑐᖁᑕᐅᔭᕌᖓᑕ, ᐃᑲᔪᖅᑎᒃᓴᖃᕈᒫᓐᖏᓚᑦ, ᐅᓄᖅᑐᐊᓗᐃᑦ ᓱᓕᓪᓚᕆᖏᑦᑐᑦ ᐅᐃᕕᕐᕆᔭᐅᓂᕐᖕᒧᑦ ᓵᓚᐅᔪᒫᖅᐳᑦ. 
35ᓯᓚᑐᔪᑦ ᐃᓚᖏᑦ ᑐᖁᑕᐅᔪᒫᖅᐳᑦ, ᑲᔪᓯᔪᑦ ᓴᓗᒻᒪᖅᓴᖅᑕᐅᑦᓯᐊᖁᓪᓗᒋᑦ, ᑕᖅᓴᖃᖏᑦᑐᑐᑦ ᐃᓱᐊᓄᑦ ᑎᑭᑦᓱᓐᓇᖁᓪᓗᒋᑦ, ᓂᕈᐊᖅᑕᐅᓯᒪᔪᖅ ᓇᓪᓕᐅᓐᓂᖅ ᑎᑭᑦᓱᒫᕐᖕᒪᑦ.
36ᐊᖓᔪᖅᑳᖅᔪᐊᖅ ᐱᓂᐊᕐᖕᓂᖃᕈᒫᖅᐳᖅ ᖃᓄᑐᐃᓐᓇ ᐱᔪᒪᔭᒥᓂᒃ, ᐃᒻᒥᓂᒃ ᐊᖏᔪᕈᖅᑎᑦᓱᒫᕐᖕᒪᑦ ᓂᖅᑐᖅᑕᐅᔪᒪᓗᓂᓗ ᒎᑎᓐᖑᐊᓕᒫᓂᑦ ᐊᖏᓂᖅᓴᐅᔪᒪᓗᓂ; ᑐᓴᖅᑕᐅᓚᐅᖅᓯᒪᖏᑦᑐᓂᒃ ᓂᓪᓕᐊᔪᒫᖅᐳᖅ ᒎᑎᒋᔭᐅᔪᓕᒫᓂᑦ ᒎᑎᐅᓂᖅᐹᖑᔪᒧᑦ, ᐱᓇᓱᐊᕈᒪᔭᓕᒫᒥᓂᒃ ᐊᒡᕕᐊᖅᑕᐅᖏᓪᓗᓂ ᐃᓱᒪᖅᓱᕈᒫᖅᐳᖅ ᓇᓪᓕᐅᓐᓂᖅ ᒎᑎᐅᑉ ᓂᓐᖓᐅᒪᓂᖓ ᐃᓱᓕᖅᑳᖅᑎᓐᓇᒍ, ᐋᖅᑭᒃᑕᐅᓯᒪᔪᑦ ᑲᔪᓯᔭᕆᐊᖃᕐᖕᒪᑕ. 
37ᓯᕗᓕᕕᓂᕐᖕᒥ ᒎᑎᖏᓐᓂᒃ ᑲᒪᔪᒫᓐᖏᓚᖅ ᐊᕐᖕᓇᓂᒃ ᐃᒃᓕᒍᖕᓂᖃᕈᒫᓐᖏᓚᖅ, ᒎᑎᒥᒡᓘᓐᓂᑦ ᓇᓪᓕᐊᓐᓂᒃ ᒎᑎᖃᕈᒫᓐᖏᓚᖅ, ᐃᒻᒥᓂᒃ ᐊᖏᓂᖅᓴᐅᑎᑦᓱᒫᕐᖕᒪᑦ ᑕᒪᒃᑯᓇᓐᖓᓕᒫᖅ. 
38ᑕᒪᒃᑯᐊ ᐊᓯᖏᑎᒍᑦ ᐅᐱᒍᓱᒍᒫᖅᐳᖅ ᒎᑎᓐᖑᐊᒥᒃ ᐃᒡᓗᒐᓴᒡᔪᐊᑦ ᐊᕙᓗᖅᔪᐊᖏᓐᓂ ᓴᐳᑦᔨᔪᒥᒃ; ᒎᑎ ᓯᕗᓕᕕᓂᖏᑕᓘᓐᓃᑦ ᖃᐅᔨᒪᓐᖏᑕᖓᑦ, ᐅᐱᒋᔪᒫᖅᐹ ᑐᓂᓯᕕᒋᕙᒡᓗᒍ ᒎᓗᒥᒃ, ᓯᐅᓪᕕᕆᒥᒡᓗ, ᐅᔭᕋᖕᓂᒡᓗ ᐱᓐᓇᕐᖕᓇᖅᑐᓂᒃ, ᐱᖁᑎᓂᒡᓗ ᐊᑭᑐᔪᓂᒃ. 
39ᐅᓇᑕᕆᐊᖃᑦᑕᕈᒫᖅᐳᖅ ᐃᒡᓗᒐᓴᒡᔪᐊᓂᒃ ᓴᐳᓐᓂᐊᕈᑎᒥᖕᓂᒃ ᐊᕙᓗᖅᔪᐊᓕᖕᓂᒃ, ᐃᑲᔪᖅᑎᖃᖅᓗᓂ ᒎᑎᓐᖑᐊᒥᓂᒃ ᐱᒋᓚᐅᖅᓯᒪᓐᖏᑕᒥᖕᓂᒃ, ᐊᖏᔪᒥᒃ ᐅᐱᒋᔪᒪᖅᐰᑦ ᑖᑦᓱᒥᖓ ᑲᒪᑦᓯᐊᖅᑐᑦ ᐅᖃᐅᓯᖃᑦᓯᐊᖅᑐᓪᓗ ᑖᑦᓱᒥᖓ, ᑍᒤᑦᑐᑦ ᐊᖓᔪᖅᑳᓐᖑᖅᑎᑦᓱᒫᖅᐰᑦ ᐃᓄᖕᓄᑦ ᐅᓄᖅᑐᓄᑦ ᓄᓇ ᓂᐅᕐᕈᑎᒋᔪᒫᖅᐹ ᐱᕚᓪᓕᕈᑎᒃᓴᒥᓄᑦ.
40ᑍᑦᓱᒪ ᐃᓱᐊᓂ ᐊᖓᔪᖅᑳᖅᔪᐊᖅ ᓯᕿᓂᐅᑉ ᓇᓛᓂᑦ ᐱᔪᖅ ᐅᓇᑕᖃᑎᒋᔪᒫᖅᐹ, ᐊᖓᔪᖅᑳᖅᔪᐊᓪᓗ ᐅᓐᓄᐊᑉ ᓇᓛᓂᑦ ᐱᔫᑉ ᓱᖅᔪᒍᒫᕆᕚ+ ᕿᒧᒃᓯᐅᑎᑦ ᐃᑭᒪᕝᕕᖕᒥᒃ ᐅᓂᐊᖅᑐᑦ ᐊᑐᖅᓗᒋᑦ, ᐅᓇᑕᖅᑐᒃᓴᒐᓴᒃᔪᐊᖃᖅᓗᓂ, ᐅᒥᐊᖅᔪᐊᖁᑎᖏᓪᓗ ᐅᓄᖅᑐᑦ ᐊᑐᖅᓗᒋᑦ, ᓄᓇᓕᒡᔪᐊᑦ ᐅᓄᖅᑐᑦ ᐅᓇᑕᕈᒫᖅᐰᑦ ᐃᒪᖅᑐᑦ ᖄᒥᑦᑐᑐᑦ. 
41ᓄᓇ ᑕᑯᒥᓇᖅᑐᖅᔪᐊᖅ ᐅᓇᑕᕆᐊᕈᒫᕆᕚ ᐊᖏᔫᑎᖅᔪᐊᓂᒃ ᓄᓇᖃᖅᑐᑦ ᐅᓄᖅᑐᑦ ᓵᓚᒋᔪᒫᖅᐰᑦ, ᑭᓯᐊᓂ ᓄᓇᒥ ᐄᑐᒥ, ᒧᐊᐱᒥᓗ, ᐊᒧᓁᑎᒥᓗ ᐊᐅᓚᑦᓯᔩᑦ ᐊᓐᓇᒍᒫᖅᐳᑦ. 
42ᐊᖓᔪᖅᑲᐅᓂᖓ ᑎᑭᑦᓱᒫᖅᐳᖅ ᓄᓇᖃᑎᒌᒃᔪᐊᓄᑦ ᐅᓄᖅᑐᓄᑦ; ᐃᑦᔨᑉᑎ ᐊᓐᓇᒍᒫᖏᓐᓂᕗᖅ. 
43ᐊᖓᔪᖅᑳᖅᔪᐊᖅ ᑖᓐᓇ ᐊᐅᓚᑦᓯᓕᕈᒫᖅᐳᖅ ᒎᓗᓂᒃ ᓯᐅᓪᕕᕆᓂᒡᓗ ᐃᑦᔨᑉᑎᒥᐅᓪᓗ ᐊᔪᖅᓴᖏᑦᔪᑎᓕᒫᖏᓐᓂᒃ; ᓕᐱᐊᓐᒥᐅᓪᓗ ᐃᑎᐅᐱᐊᒥᐅᓪᓗ ᓵᓚᐅᔪᒫᕆᕗᑦ. 
44ᑐᓴᖅᑕᒥᓂᒃ ᐅᖃᐅᓯᕐᖕᓂᒃ ᓯᕿᓂᐅᑉ ᓂᐱᕕᐊᑕ ᓇᓛᓂᑦ ᐱᔪᓂᒃ, ᐅᓐᓄᐊᓪᓗ ᓇᓛᓂᑦ ᐱᔪᓂᒃ ᐃᓱᒪᔮᕈᑎᖃᕈᒫᖅᐳᖅ, ᓱᖅᔪᒍᒫᖅᓗᓂᓗ ᓂᓐᖓᐅᒪᓗᓂ ᓯᖁᒥᑦᓯᔪᒪᓗᓂ ᓱᓇᐅᔪᓐᓃᖅᑎᑦᓯᔪᒪᓪᓗᓂᓗ ᐅᓄᖅᑐᓂᒃ. 
45ᐊᖓᔪᖅᑳᖅᔪᐊᖅᓯᐅᑎᓂᒃ ᑐᐱᖅᓯᒪᔪᒫᖅᐳᖅ ᐃᒪᐅᓪᓗ ᖃᖅᑲᐅᓪᓗ ᐃᑦᔪᕐᖕᓁᑦᑑᑉ ᐊᑯᓐᓂᖓᓂ. ᑕᕝᕙᓂᓕ ᑐᖁᔪᒫᖅᐳᖅ ᑭᓇᒧᓪᓘᓐᓃᑦ ᐃᑲᔪᖅᑕᐅᔪᓐᓇᖏᓪᓗᓂ.”
