1ᓲᓗᒨᓂᓕ ᓴᓇᕙᓪᓕᐊᔪᒪᓕᖅᐳᖅ ᑐᒃᓯᐊᖅᕕᒡᔪᐊᒥᒃ ᐊᑕᓂᕐᖕᒧᑦ ᑐᒃᓯᐊᖅᕕᒃᓴᒥᒃ, ᐃᒡᓗᒃᓴᒥᓂᒡᓗ ᐊᖓᔪᖅᑳᖅᔪᐊᒃᑯᕕᒃᓴᒥᒃ. 
2ᓲᓗᒨᓂᓗ ᑲᑎᖅᓱᐃᕗᖅ 70,000-ᓂᒃ ᐊᒃᔭᖅᑐᖅᑐᒃᓴᓂᒃ 80,000-ᓂᒡᓗ ᐅᔭᕋᖕᓂᒃ ᓇᑲᑎᕆᔪᒃᓴᓂᒃ ᖃᖅᑲᒥᑦ, 3,600-ᓂᒡᓗ ᑖᒃᑯᓄᖓ ᑲᒪᔨᐅᓂᐊᖅᑐᓂᒃ.
3ᓲᓗᒨᓂᓗ ᑎᑎᕋᖅᐳᖅ ᕼᐅᕋᒻᒧᑦ ᑍᕆᐅᑉ ᐊᖓᔪᖅᑳᖅᔪᐊᓄᑦ, ᐅᖃᖅᓗᓂ: “ᐊᑖᑕᒐ ᑍᕕᑎ ᐱᓇᓱᐊᖃᑎᒋᓚᐅᕋᕕᐅᒃ ᕿᔪᖕᓂᒡᓗ ᓰᑕᕆᓂᒃ ᐃᒻᒥᓄᑦ ᐃᒡᓗᓕᐅᕈᑎᒃᓴᖏᓐᓂᒃ ᑐᓂᓚᐅᕋᕕᐅᒃ, ᑍᒫᒃᑕᐅᖅ ᐱᓇᓱᐊᖅᕕᒋᓐᖓ. 
4ᑕᑯᒋᑦ, ᑐᒃᓯᐊᖅᕕᒡᔪᐊᓕᐅᕈᒪᓕᕋᒪ ᐊᑕᓂᐅᑉ ᐅᐱᒋᔭᐅᓂᒃᓴᖓᓄᑦ ᒎᑎᒪ, ᑖᑦᓱᒧᖓᓗ ᑐᓂᓂᐊᖅᓗᒍ ᐃᑯᐊᓪᓔᓗᖓᓗ ᑎᐱᑦᓯᐊᕆᒃᑐᓂᒃ ᑖᑦᓱᒧᖓ ᑎᐱᑦᓯᐊᕆᒃᑑᖁᓪᓗᒋᑦ, ᑐᓂᕐᕈᓯᖅᕕᒋᖃᑦᑕᖅᓗᒍᓗ ᓂᐊᖂᔭᓂᒃ ᑕᑯᔭᒃᓴᓂᒃ, ᑐᓂᕐᕈᑎᓂᒡᓗ ᐃᑯᐊᓚᑎᑕᒃᓴᓂᒃ ᐅᓪᓛᒃᑯᑦ ᐅᓐᓄᒃᑯᓪᓗ, ᓴᐸᑎᒥ ᑕᖅᑭᓂᕋᑖᒥᓗ ᐊᑕᓂᑦᑕᓗ ᒎᑎᑦᑕ ᓇᓪᓕᐅᓐᓂᖅᓯᐅᕕᖁᑎᖏᓐᓂ, ᐊᑐᖅᑕᐅᖃᑦᑕᕐᖕᓂᐊᓕᖅᓗᓂᓗ ᐃᓱᖃᖏᑦᑐᒧᑦ ᐄᓴᕅᓕᒥᐅᓄᑦ. 
5ᑐᒃᓯᐊᖅᕕᒡᔪᐊᖅᓗ ᓴᓇᔪᒫᖅᑕᕋ ᐊᖏᔪᖅᔪᐊᖑᔪᒫᖅᐳᖅ, ᒎᑎᕗᑦ ᐊᖏᓂᖅᐸᐅᖕᒪᑦ ᒎᑎᒋᔭᐅᔪᓕᒫᓂᑦ. 
6ᑭᐊᓕ ᑐᒃᓯᐊᖅᕕᒡᔪᐊᓕᐅᕈᓐᓇᖅᐸᐅᒃ, ᕿᓚᒃ, ᕿᓔᓪᓗ ᖁᑦᓯᖕᓂᖅᐹᖏᑕ ᐱᓯᒪᔪᓐᓇᓐᖏᑎᓪᓗᓂᐅᒃ? ᖃᓄᐃᑦᑑᒐᒪᓕ ᑐᒃᓯᐊᖅᕕᒡᔪᐊᓕᐅᖅᑐᒃᓴᐅᕗᖓ ᑖᑦᓱᒧᖓ, ᑎᐱᑦᓯᐊᕆᒃᑐᓂᒃ ᐃᑯᐊᓚᑎᑦᓯᔪᓐᓇᑐᐃᓐᓇᖅᓗᖓ ᑖᑦᓱᒪ ᓵᖓᓂ? 
7ᑍᒤᒻᒪᑦ ᐊᖑᒻᒥᒃ ᑎᓕᓯᓚᐅᕆᑦ ᓴᓇᔪᓐᓇᖅᑐᒥᒃ ᒎᓗᓂᒃ ᓯᐅᓪᕕᕆᓂᒃ, ᑲᓐᓄᔭᓂᒃ, ᓴᕕᕋᔭᖕᓂᒡᓗ, ᐃᑦᓯᐅᔭᓂᒃ ᐊᐅᐸᓪᓚᕆᑦᑐᓂᒡᓗ, ᑐᖑᔪᖅᑐᓂᒡᓗ ᖃᓪᓗᓈᖅᑕᓂᒃ ᓴᓇᔪᓐᓇᖅᑐᒥᒃ, ᐃᑎᖅᓴᓕᐅᖅᓗᓂᓗ ᑎᑎᕋᕈᓐᓇᖅᑐᒥᒃ, ᐱᔪᓐᓇᖅᑐᓂᒃ ᐅᕙᓐᓃᑦᑐᓂᒃ ᓴᓇᖃᑎᖃᕈᓐᓇᖅᑐᒥᒃ ᔫᑕᒥ ᔪᕉᓴᓚᒥᓗ, ᐊᑖᑕᒪ ᑍᕕᑎᐅᑉ ᐊᑐᐃᓐᓇᕈᖅᑎᓚᐅᖅᑕᖏᓐᓂᒃ. 
8ᓇᒃᓯᐅᑦᔨᓗᑎᓪᓗ ᓰᑕᕆᓂᒃ, ᓮᐳᕋᔅᓂᒡᓗ, ᓇᐹᖅᑐᕕᓂᕐᖕᓂᒡᓗ ᐰᓂᓂᒃ ᓕᐸᓇᓂᒥᐅᑕᕐᖕᓂᒃ, ᖃᐅᔨᒪᒐᒪ ᓴᓇᔨᑎᑦ ᓇᑲᑎᕆᔪᓐᓇᕐᖕᒪᑕ ᓇᐹᖅᑐᓂᒃ ᓕᐸᓇᓂᒥ. ᓴᓇᔨᖁᑎᒃᑲᓗ ᑎᓕᔪᒫᖅᐸᒃᑲ ᓴᓇᔨᖁᑎᖕᓂᒃ ᐃᑲᔪᖁᓗᒋᑦ. 
9ᐊᑐᐃᓐᓇᕈᐃᓗᑎᒃ ᕿᔪᖕᓂᒃ ᐊᒥᒐᖏᑦᑐᓂᒃ, ᑖᓐᓇ ᐃᒡᓗᖅᔪᐊᖅ ᓴᓇᔪᒫᖅᑕᕋ ᐊᔪᐊᓘᔪᒫᕐᖕᒪᑦ ᐱᐅᔫᓗᓂᓗ. 
10ᐱᔨᑎᓪᓗ ᕿᔪᖕᓂᒃ ᓇᑲᑎᕆᔩᑦ, ᑐᓂᔪᒫᖅᐸᒃᑲ 20,000-ᓂᒃ ᐅᖁᒤᓐᓂᓕᖕᓂᒃ ᓂᐊᖂᔭᒃᓴᓂᒃ ᓇᕿᑎᖅᓯᒪᔪᓂᒃ, 20,000-ᓂᒡᓗ ᐅᖁᒤᓐᓂᓕᖕᓂᒃ ᐹᕐᓕᓂᒃ, 20,000-ᓂᒡᓗ ᖃᓪᓗᑎᓂᒃ ᕔᓂᓂᒃ, 20,000-ᓂᒡᓗ ᖃᓪᓗᑎᓂᒃ ᐅᖅᓱᒥᒃ.”
11ᑭᖑᓂᖓᒍᑦ ᕼᐅᕋᒻ ᑍᕆᒥ ᐊᖓᔪᖅᑳᖅᔪᐊᖅ ᑭᐅᕗᖅ ᑎᑎᕋᖅᓗᓂ, ᓲᓗᒨᓂᒧᑦ: “ᐊᑕᓂᐅᑉ ᐃᓄᖁᑎᓂ ᓇᒡᓕᒋᖕᒪᒋᑦ ᑖᑦᓱᒪ ᐊᖓᔪᖅᑳᖅᔪᐊᓐᖑᖅᑎᓚᐅᖅᐹᑎᑦ.” 
12ᕼᐅᕋᒻ ᐅᖃᓚᐅᕆᕗᖅ: “ᐊᑕᓂᖅ ᐄᓴᕅᓕᒥᐅᑉ ᒎᑎᖓ ᓂᖅᑐᖅᑕᐅᓕ, ᕿᓚᖕᒥᒃ ᓄᓇᒥᒡᓗ ᓴᓇᓚᐅᖅᑐᖅ, ᐊᖓᔪᖅᑳᖅᔪᐊᖅ ᑍᕕᑎ ᐃᕐᖕᓂᖅᑖᖅᑎᓚᐅᕐᖕᒪᒍ ᓯᓚᑐᔪᒥᒃ, ᓇᓗᓁᖅᓯᑦᓯᐊᕈᓐᓇᖅᑐᒥᒃ ᑐᑭᓯᓯᒪᑦᓯᐊᖅᑐᒥᒡᓗ, ᓴᓇᓂᐊᖅᑐᒥᒃ ᐊᑕᓂᐅᑉ ᑐᒃᓯᐊᖅᕕᒡᔪᐊᖁᑎᖓᓂᒃ, ᐃᒡᓗᖅᔪᐊᒃᓴᒥᓂᒡᓗ ᓴᓇᓂᐊᖅᑐᒥᒃ. 
13ᒫᓐᓇᓕ ᑎᓕᓯᕕᒋᕙᒋᑦ ᐱᔪᓐᓇᑦᓯᐊᖅᑐᒥᒃ ᓯᓚᑐᔪᒥᒃ ᑐᑭᓯᓯᒪᑦᓯᐊᖅᑐᒥᒡᓗ, ᕼᐅᕋᒪᐱᒥᒃ. 
14ᑖᓐᓇ ᑖᓐ ᑭᖑᕚᖏᓐᓄᑦ ᐸᓂᒋᔭᐅᔫᑉ ᐃᕐᖕᓂᖓ, ᐊᑖᑕᖓᓗ ᑍᕋᒥᐅᑕᐅᕗᖅ. ᑖᓐᓇ ᐃᓕᓐᓂᐊᖅᓯᒪᑦᓯᐊᖅᐳᖅ ᒎᓗᓕᕆᓂᕐᖕᒥᒃ ᓯᐅᓪᕙᓕᕆᓂᕐᖕᒥᒃ, ᑲᓐᓄᔭᓂᒃ ᓴᕕᕋᔭᖕᓂᒡᓗ, ᐅᔭᕋᖕᓂᒃ ᕿᔪᖕᓂᒡᓗ, ᐃᑦᓯᐅᔭᓂᒃ ᑐᖑᔪᖅᑐᓂᒡᓗ, ᕿᑐᒪᔪᓂᒃ ᖃᓪᓗᓈᖅᑕᓂᒡᓗ ᓵᑦᑐᓂᒃ, ᐃᑎᖅᓴᓕᐅᖅᓯᒪᔪᓂᒡᓗ ᑎᑎᕋᕈᓐᓇᖅᑐᖅ ᓴᓇᖁᔭᐅᔪᓕᒫᓂᒡᓗ ᐱᓇᓱᐊᕈᓐᓇᖅᑐᖅ, ᐃᓄᖁᑎᑎᑦ ᓴᓇᔪᓐᓇᖅᑐᑦ ᐊᑖᑕᕕᓪᓗ ᐊᖓᔪᖅᑳᒪ ᑍᕕᑎᐅᑉ ᐃᓄᖁᑎᖏᓐᓂᒃ ᓴᓇᔪᓐᓇᖅᑐᓂᒃ ᓴᓇᖃᑎᖃᑦᓯᐊᕈᓐᓇᖅᑐᖅ. 
15ᒫᓐᓇ ᑍᒤᒻᒪᑦ ᓂᐊᖂᔭᒃᓮᑦ ᐹᕐᓖᓪᓗ, ᐅᖅᓱᐃᑦ ᕔᓃᓪᓗ, ᐊᖓᔪᖅᑳᒪ ᐅᖃᐅᓯᕆᓚᐅᖅᑕᖏᑦ, ᓇᒃᓯᐅᑎᓕᒃᑭᑦ ᐱᔨᖕᓄᑦ; 
16ᕿᔪᖕᓂᒡᓗ ᓇᑲᑎᕆᔪᓐᓇᖅᐳᒍᑦ ᓕᐸᓇᓂᒥᑦ ᐱᔭᕆᐊᖃᖅᑕᓕᒫᕐᖕᓂᒃ, ᓇᒃᓯᐅᑎᔪᓐᓇᖅᐸᕗᑦ ᐃᒪᒃᑯᑦ ᐅᓯᑲᖅᑕᐅᑎᒃᑰᖅᑎᓪᓗᒋᑦ ᔮᐸᒧᑦ, ᑍᑲᓐᖓᓪᓕ ᔪᕉᓴᓚᒧᐊᕈᑎᔪᒫᕋᕕᒋᑦ.”
17ᑕᕝᕙ ᓲᓗᒨᓂᐅᑉ ᐃᓄᐃᑦ ᓈᓴᖅᐰᑦ ᓄᓇᓕᑐᖃᐅᖏᑦᑐᑦ ᐄᓴᕅᓕᒥᐅᑉ ᓄᓇᖓᓃᑦᑐᑦ, ᐊᑖᑕᖓᑕ ᑍᕕᑎᐅᑉ ᓈᓮᓚᐅᕐᖕᓂᖓᑐᑦ; ᑖᒃᑯᐊ ᓄᓇᓕᑐᖃᐅᖏᑦᑐᑦ 153,600-ᐅᕗᑦ.
18ᑖᒃᑯᐊ 70,000-ᐅᓮᑦ ᐊᒡᔭᖅᓯᔨᓐᖑᖅᑎᑉᐰ, 80,000-ᐅᓮᑦ ᐅᔭᕋᖕᓂᒃ ᓇᑲᑎᕆᔨᓐᖑᖅᑎᓪᓗᒋᑦ ᖃᖅᑲᓂ, 3,600-ᐃᑦ ᑲᒪᔨᓐᖑᖅᑎᓪᓗᒋᑦ ᓴᓇᔪᓄᑦ.
