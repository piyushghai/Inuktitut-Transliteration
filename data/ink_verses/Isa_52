1ᑐᐸᓕᕆᑦ, ᑐᐸᓕᕆᑦ! ᐱᔪᓐᓇᕐᖕᓃᑦ ᐊᑎᓗᒍ ᓮᐅᓃ; ᐊᓐᓄᕌᑎᑦ ᐱᐅᔪᐊᓗᐃᑦ ᐊᑎᒃᑭᑦ, ᔪᕉᓴᓚᒻ, ᐃᒡᓗᒐᓴᒡᔪᐊᖑᔪᑎᑦ ᐃᑦᔪᕐᖕᓁᑦᑐᑦ; ᑎᑭᕝᕕᐅᖃᑦᑕᕐᖕᓂᐊᕈᓐᓃᕋᕕᑦ ᑭᐱᔭᐅᓯᒪᖏᑦᑐᓄᑦ ᓴᓗᒪᖏᑦᑐᓄᓪᓗ. 
2ᓴᓃᔭᖅᓗᑎᑦ ᒪᑭᓕᕆᑦ; ᐊᐅᓪᓚᕈᑦᔭᐅᓯᒪᓚᐅᖅᑐᑎᑦ ᔪᕉᓴᓚᒻ; ᐊᖅᓵᖅᑑᔧᓪᓗ ᖁᖓᓯᕐᖕᓃᑦᑐᑦ ᐲᔭᖅᓗᒋᑦ, ᑎᒍᔭᐅᓯᒪᓚᐅᖅᑐᑎᑦ ᓮᐅᓂᐅᑉ ᐸᓂᖓ. 
3ᐃᒫᒃ ᐊᑕᓂᖅ ᐅᖃᖅᐳᖅ: “ᓂᐅᕐᕈᑕᐅᓚᐅᕋᑦᓯ ᐊᑭᖃᕋᓯ, ᓂᐅᕕᐊᖑᓗᓯ ᐅᑎᖅᑎᑕᐅᔪᒫᕆᕗᓯ ᑮᓇᐅᔭᒨᖏᑦᑐᖅ.” 
4ᐃᒫᒃ ᐊᑕᓂᖅ ᒎᑎ ᐅᖃᖅᐳᖅ: “ᐃᓄᖁᑎᒃᑲ ᓯᕗᓪᓕᕐᖕᒥᒃ ᐃᑦᔨᑉᑎᒧᐊᖅᑳᓚᐅᖅᐳᑦ ᓄᓇᖃᓕᖅᓗᑎᒃ ᑕᕝᕙᓂ; ᐊᒻᒪ ᐊᓯᕆᐊᒥᐅᓄᑦ ᐅᖁᒤᒃᓴᖅᑎᑕᐅᓕᓚᐅᕆᕗᑦ ᐱᑦᔪᑎᒃᓴᖃᕋᑎᒃ. 
5ᒫᓐᓇᓕ ᑍᒤᒻᒪᑦ, ᐊᑕᓂᖅ ᐅᖃᖅᐳᖅ, ᐃᓄᖁᑎᒃᑲ ᓂᐅᕕᐊᖑᓇᑎᒃ ᑎᒍᔭᐅᑐᐃᓐᓇᓚᐅᕐᖕᒪᑕ; ᑍᒃᑯᐊᓗ ᐊᐅᓚᑦᓯᓕᖅᑐᑦ ᒥᑕᐅᑎᖃᓚᐅᖅᐳᑦ ᐅᓇᖕᒥᓁᔭᖅᓗᑎᒡᓗ ᑖᒃᑯᓄᖓ, ᐅᓪᓗᓕᒫᖅᓗ ᐊᑎᕋ ᓇᕐᕈᓇᖅᓯᑎᑕᐅᓚᐅᖅᐳᖅ, ᐊᑕᓂᖅ ᐅᖃᖅᐳᖅ. 
6ᑍᒤᒻᒪᑦ ᐃᓄᖁᑎᒪ ᐊᑎᕋ ᖃᐅᔨᔪᒫᖅᐹᑦ; ᐅᓪᓗᖅ ᑕᒪᓐᓇ ᓇᓪᓕᐅᑎᒃᐸᑦ ᖃᐅᔨᔪᒫᖅᐹᑦ ᐅᕙᖓᐅᒐᒪ ᐅᖃᓚᐅᖅᑐᖅ ᑕᒪᓐᓇ ᐊᑐᓕᕈᒫᕐᖕᓂᕋᖅᓗᒍ; ᑕᑯᒋᑦ, ᑖᓐᓇᐅᕗᖓ.” 
7ᖁᕕᐊᓇᖅᐳᖅ ᖃᖅᑲᑎᒍᑦ ᐊᓚᒃᑲᖅᑐᖃᖃᑦᑕᓕᕌᖓᑦ ᐅᓪᓚᒃᑐᒥᒃ ᑐᓴᕈᒥᓇᖅᑐᒥᒃ ᐅᖃᕆᐊᖅᑐᖅᑐᒥᒃ, ᓮᒪᓇᖅᑐᒥᒃ ᑐᓴᖅᑎᑦᓯᔭᖅᑐᖅᑐᒥᒃ, ᐊᓕᐊᓁᑦᑐᓂᒃ ᐅᖃᕆᐊᖅᑐᖅᑐᒥᒃ ᐱᐅᔪᓂᒃ, ᐱᐅᓕᔭᐅᓛᕐᖕᓂᕅᔪᓂᒃ, ᐅᖃᖅᓗᑎᒡᓗ ᓮᐅᓂᒧᑦ, “ᒎᑎᓯ ᐊᐅᓚᑦᓯᔨᐅᕗᖅ.” 
8ᐅᐊᑦᓯᔨᓯᓗ ᖁᕕᐊᓱᒡᓗᑎᒃ ᕾᒐᓛᓕᕈᒫᖅᐳᑦ, ᐃᓐᖏᖅᓯᓗᑎᒃ ᐊᑕᐅᑦᓯᒃᑯᑦ; ᓇᖕᒥᓂᖅ ᑕᑯᓕᕈᓂᑦᔪᒃ ᐊᑕᓂᖅ ᐅᑎᖅᑎᓪᓗᒍ ᓮᐅᓂᒧᑦ. 
9ᐊᑕᐅᑦᓯᒃᑯᑦ ᐃᓐᖏᓕᕆᑦᓯ ᖁᕕᐊᓱᖕᓂᕐᖕᒧᑦ, ᓯᖁᒥᓯᒪᔪᓯ ᔪᕉᓴᓚᒻ! ᐊᑕᓂᐅᑉ ᐃᓄᖁᑎᓂ ᓮᒻᒪᖅᓴᕐᖕᒪᒋᑦ, ᔪᕉᓴᓚᒻᓗ ᓂᐅᕕᐊᕆᓪᓗᒍ ᐅᑎᖅᑎᒻᒪᒍ. 
10ᐊᑕᓂᐅᑉ ᑕᓕᕐᖕᒥ ᐂᖓ ᐃᑦᔪᕐᖕᓁᑦᑐᖅ ᓯᖀᖅᑎᕐᖕᒪᒍ ᐃᓅᖃᑎᒌᒡᔪᐊᑦ ᑕᒤᑕ ᑕᑯᓐᓈᖅᑎᓪᓗᒋᑦ; ᓄᓇᖅᔪᐊᕐᖕᒥᐅᓕᒫᑦ ᒎᑎᑦᑕ ᐱᐅᓕᒃᓯᓂᖓ ᑕᑯᔪᒫᖅᐹᑦ. 
11ᐊᐅᓪᓚᕆᑦᓯ! ᐊᐅᓪᓚᕆᑦᓯ! ᓴᓗᒤᑦᑐᓂᒃ ᐊᒃᑐᖅᓯᑦᑍᓕᒋᑦᓯ; ᑕᕝᕙᓐᖓᑦ ᐊᓂᒍᑦᓯ ᓴᓗᒻᒪᖅᓴᑦᓯᐊᕆᑦᓯ, ᐊᑕᓂᐅᑉ ᐱᖁᑎᖏᓐᓂᒃ ᐊᒡᔭᖅᓯᔨᐅᔪᓯ. 
12ᑐᐊᕕᖅᑎᑕᐅᓗᓯ ᐊᐅᓪᓚᕐᖕᓂᐊᓐᖏᓐᓇᑦᓯ, ᕿᒫᓂᕐᖕᒧᓪᓗ ᐊᐅᓪᓚᕐᖕᓂᐊᖏᓐᓇᑦᓯ; ᐊᑕᓂᐅᑉ ᓯᕗᓪᓕᕐᖕᓂᐊᕐᖕᒪᓯ, ᐄᓴᕅᓕᐅᓪᓗ ᒎᑎᖓᑦᑕ ᒪᓕᖕᓂᐊᖅᐹᓯ ᑭᖑᓂᑦᓯᓐᓂ ᐃᓕᑦᓯᓐᓂᒃ ᓴᐳᓐᓂᐊᖅᓗᓂ.
13ᑕᑯᒋᑦ, ᐱᔨᒐ ᐱᓇᓱᐊᖅᑕᒥᓂᒃ ᐊᔪᖏᑦᓯᐊᕈᒫᖅᐳᖅ, ᑖᓐᓇ ᐊᖏᒡᓕᑎᖅᑕᐅᔪᒫᖅᐳᖅ, ᖃᖓᑦᑕᖅᑎᑕᐅᓗᓂᓗ, ᖁᒻᒧᒃᑎᑕᐅᒻᒪᕆᒍᒫᖅᓗᓂᓗ. 
14ᑍᒫᒃᑕᐅᖅ ᐅᓄᖅᑐᓄᑦ ᑕᑕᒥᓂᐊᕈᑕᐅᓚᐅᖅᐳᖅ, ᑮᓇᖓᑕ ᑕᐅᑦᑐᐊ ᐊᓯᑦᔨᖅᑕᐅᓚᐅᕐᖕᒪᑦ ᐃᓅᑉ ᑕᐅᑦᑐᕆᕙᒃᑕᖓᑐᑦ ᑍᒤᑦᓱᓐᓃᖅᓗᓂ, ᐃᓅᓂᖓᑕᓗ ᑕᐅᑦᑐᐊ ᐃᓅᑉ ᐃᕐᖕᓂᖏᑎᑐᑦ ᑍᒤᑦᓱᓐᓃᓚᐅᖅᐳᖅ. 
15ᐃᓅᖃᑎᒌᒡᔪᐊᓂᒃ ᐅᓄᖅᑐᓂᒃ ᖁᐊᖅᓵᖓᑎᑦᓯᔪᒫᖅᐳᖅ; ᐊᖓᔪᖅᑳᖅᔪᐊᑦ ᓂᓪᓕᕈᓐᓇᕈᒫᓐᖏᓚᑦ ᑕᑕᒥᓐᓂᐊᕈᑎᒋᓗᒍ, ᑖᒃᑯᓄᖓ ᐅᖃᐅᓯᐅᓚᐅᖅᓯᒪᖏᑦᑐᒥᒃ ᑕᑯᔪᒫᕐᖕᒪᑕ, ᑐᓴᓚᐅᖅᓯᒪᓐᖏᑕᒥᖕᓂᒡᓗ ᑐᑭᓯᓗᑎᒃ.
