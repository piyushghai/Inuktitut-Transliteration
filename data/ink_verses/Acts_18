1ᑕᒪᑐᒪ ᑭᖑᕐᖓᒍᑦ ᐸᐅᓗᓯ ᐋᑎᓐᓯᒥᑦ ᐊᐅᓪᓚᖅᐳᖅ ᑯᕆᓐᑎᒧᐊᖅᓗᓂᓗ. 
2ᑕᕝᕙᓂᓗ ᑲᑎᓯᕗᖅ ᔫᑎᒥᒃ ᐋᑯᐃᓛᒥᒃ ᐊᑎᓕᖕᒥᒃ, ᐹᓐᑕᓯᒥ ᐃᓅᓕᖅᓯᒪᔪᒥᒃ, ᑕᕝᕗᓐᖓᕋᑖᖅᑐᕕᓂᖅ ᐃᑕᓕᒥᑦ ᓄᓕᐊᓂ ᐱᕇᓯᓚ ᐂᑉᐸᕆᓪᓗᒍ, ᐊᖓᔪᖅᑳᖅᔪᐊᑉ ᑲᓚᐅᑎᐊᓯᐅᑉ ᔫᑎᓕᒫᑦ ᐊᐅᓪᓚᖁᓚᐅᕐᖕᒪᒋᑦ ᕉᒪᒥᑦ. ᐸᐅᓗᓯᐅᓪᓗ ᑕᑯᔭᖅᑐᕋᒥᒋᒃ; 
3ᐱᓇᓱᐊᖃᑎᒋᓕᖅᐹᒃ ᓇᔪᖅᑎᒋᓪᓗᒋᒃ, ᑐᐱᓕᐅᖅᑏᓐᓇᐅᒐᒥᒃ ᑐᐱᕐᖕᓂᒃ ᓴᓇᓪᓗᑎᒃ ᓂᐅᕐᕈᑎᒃᓴᓕᐅᖃᑦᑕᖅᐳᑦ. 
4ᐅᖃᖃᑎᖃᖃᑦᑕᖅᐳᖅᓗ ᓴᐸᑎᐅᓕᕌᖓᑦ ᔫᑎᑦ ᐅᒃᐱᕐᖕᓂᕐᖕᒧᑦ ᑲᑎᒪᕕᖓᓂ, ᑐᑭᓯᑎᓐᓇᓱᐊᖅᓗᒋᑦ ᔫᑎᑦ ᒍᕇᑭᓪᓗ.
5ᓮᓚᓯᒃᑯᒡᓕ ᑎᒧᑎᒃᑯᒃ ᒪᓯᑑᓂᐊᒥᑦ ᑎᑭᒻᒪᑎᒃ, ᐸᐅᓗᓯ ᐊᔪᕆᖅᑐᐃᖏᓐᓇᕐᖕᓂᖅᓴᐅᓕᖅᐳᖅ ᑎᓕᔭᐅᑦᔪᑎᒥᓂᒃ, ᓇᓗᓁᔧᓪᓗᓂᓗ ᔫᑎᓄᑦ ᔩᓱᓯᐅᑉ ᙭ᔅᑑᓯᐅᓂᖓᓂᒃ. 
6ᑖᒃᑯᐊᓕ ᐊᑭᕋᖅᑐᕐᖕᒪᑕ ᐅᖃᕐᖕᓂᖅᓘᑎᖃᕐᖕᒪᑕᓗ ᐸᐅᓗᓯᒥᒃ; ᐊᓐᓄᕌᓂ ᐳᔪᕋᖏᑦ ᐃᑦᓱᒃᐰᑦ ᐊᖏᖃᑎᒋᖏᒻᒪᕆᒃᓗᒋᓪᓗ ᐅᖃᐅᑎᕔᑦ, “ᑕᕐᖕᓂᓯ ᐊᓯᐅᒃᐸᑕ ᐃᓕᑦᓯᓐᓂᒃ ᓇᖕᒥᓂᖅ ᐱᔭᕆᓂᐊᖅᐳᓯ! ᐅᕙᖓ ᐸᓯᔭᒃᓴᐅᓂᐊᓐᖏᓚᖓ. ᒫᓐᓇᒥᑦ ᔫᑎᐅᖏᑦᑐᑦ ᐊᔪᕆᖅᑐᖔᕐᖕᓂᐊᓕᖅᐸᒃᑲ.” 
7ᕿᒪᒃᑲᒥᒋᓪᓗ ᐂᕗᖅ ᑍᑑᓯ ᔭᔅᑕᓯᐅᑉ ᐃᒡᓗᖓᓄᑦ, ᑕᕝᕙᓂᓗ ᑐᔪᕐᖕᒥᓕᖅᓗᓂ, ᑖᓐᓇ ᒎᑎᒧᑦ ᑐᒃᓯᐊᖅᐸᒃᑐᖅ, ᑖᑦᓱᒪᓗ ᐃᒡᓗᖓ ᔫᑎᑦ ᐅᒃᐱᕐᖕᓂᕐᖕᒧᑦ ᑲᑎᒪᕕᖓᑦᑕ ᓴᓂᑦᑎᐊᖓᓃᑉᐳᖅ. 
8ᑯᕆᔅᐸᓯ ᔫᑎᑦ ᐅᒃᐱᕐᖕᓂᕐᖕᒧᑦ ᑲᑎᒪᕕᖓᓄᑦ ᐊᖓᔪᖅᑳᖑᔪᖅ, ᐊᑕᓂᕐᖕᒧᑦ ᐅᒃᐱᓕᖅᐳᖅ, ᐃᒡᓗᒥᐅᖃᑎᓂ ᐃᓚᒋᓪᓗᒋᑦ; ᐅᓄᖅᑐᓪᓗ ᑯᕆᓐᑎᒥᐅᑦ ᐸᐅᓗᓯᐅᑉ ᐅᖃᐅᓯᖏᓐᓂᒃ ᑐᓴᖅᑐᑦ ᐅᒃᐱᓕᕋᒥᒃ ᐹᑉᑎᑕᐅᕗᑦ.
9ᐅᓐᓄᐃᑦ ᐃᓚᖓᓐᓂ ᐊᑕᓂᖅ ᐸᐅᓗᓯᒧᑦ ᐅᖃᖅᐳᖅ ᑕᑯᑎᑦᔪᑎᒃᑯᑦ, “ᓯᕘᕋᖏᓪᓗᑎᑦ, ᐊᔪᕆᖅᑐᐃᑐᐃᓐᓇᕆᑦ ᓄᖅᑲᖅᑍᓕᓗᑎᑦ; 
10ᐃᓚᒋᒐᒃᑭᑦ, ᑭᓇᒧᓪᓘᓐᓃᑦ ᐋᓐᓂᖅᑕᐅᓂᐊᓐᖏᓚᑎᑦ, ᐅᓄᖅᑐᓂᒃ ᐃᓄᖁᑎᖃᕋᒪ ᑕᕝᕙᓂ ᐃᒡᓗᒐᓴᖕᓂ.” 
11ᑍᒤᒻᒪᑦ ᑕᕝᕙᓃᓚᐅᖅᐳᖅ ᐊᕐᕌᒍᒥᒃ ᐊᑕᐅᓯᕐᖕᒥᒃ ᑕᖅᑭᓂᒡᓗ ᐱᖓᓲᔪᖅᑐᓂᒃ, ᒎᑎᐅᑉ ᐅᖃᐅᓯᖏᓐᓂᒃ ᐊᔪᕆᖅᑐᐃᓪᓗᓂ ᑖᒃᑯᓇᓂ.
12ᒑᓕᐅᓕ ᐊᖓᔪᖅᑳᓐᖑᖅᑎᑕᐅᖕᒪᑦ ᐊᑬᐊᒥ, ᔫᑎᑦ ᐃᓚᒌᓕᖅᓗᑎᒃ ᐸᐅᓗᓯ ᑎᒍᕚᑦ ᐃᖅᑲᖅᑐᐃᕕᖕᒧᓪᓗ ᐱᑎᑉᐹᑦ. 
13ᐅᖃᖅᓗᑎᒃ, “ᐅᓇ ᐃᓄᖕᓂᒃ ᑐᒃᓯᐊᖅᑎᑦᓯᖃᑦᑕᕋᓱᒃᑐᖅ ᒎᑎᒧᑦ, ᐱᖁᔭᑦᑎᓐᓄᑦ ᐊᑭᕋᖅᑐᖅᑐᒥᒃ ᐊᑐᖅᓗᓂ.”
14ᐸᐅᓗᓯᓕ ᓂᓪᓕᕐᖕᓂᐊᓕᖅᑎᓪᓗᒍ, ᒑᓕᐅ ᔫᑎᓄᑦ ᐅᖃᖅᐳᖅ, “ᑕᒪᓐᓇ ᐱᐅᖏᑦᑐᓕᓂᐊᓘᒃᐸᑦ ᐱᕋᔭᖕᓂᐅᒃᐸᓪᓘᓐᓃᑦ, ᐃᓕᑦᓯᓐᓄᑦ ᔫᑎᐅᔪᓯ ᓈᓚᒐᓱᐊᕋᔭᖅᐳᖓ, 
15ᑭᓯᐊᓂᓕ ᐅᖃᐅᓯᕐᖕᓂᒃ ᐊᑎᕐᖕᓂᒡᓗ ᓇᖕᒥᓂᖅᓗ ᐱᖁᔭᑦᓯᓐᓂᒃ ᐱᑦᔪᑎᒃᓴᖃᖅᑎᓪᓗᒍ, ᐃᓕᑦᓯ ᓇᖕᒥᓂᖅ ᐋᖅᑭᒐᓱᐊᓕᖅᓯᐅᒃ; ᐅᕙᖓᓕ ᑕᒪᒃᑯᓄᖓ ᐃᖅᑲᖅᑐᐃᔨᐅᔪᒪᓐᖏᓚᖓ.” 
16ᑕᕝᕙᓐᖓᓪᓗ ᐃᖅᑲᖅᑐᐃᕕᖕᒥᑦ ᐊᓂᖁᕔᑦ. 
17ᑖᒃᑯᐊᓗ ᓲᔅᑎᓃᓯ ᔫᑎᑦ ᑲᑎᒪᕕᖓᓐᓄᑦ ᐊᖓᔪᖅᑳᖑᔪᖅ ᑎᒍᕚᑦ, ᐃᖅᑲᖅᑐᐃᔪᑦ ᑕᑯᓐᓇᖅᑎᓪᓗᒋᑦ ᐊᓇᐅᓕᓕᖅᐹᑦ. ᒑᓕᐅᓪᓕ ᑲᒪᒋᓐᖏᓔᑦ.
18ᑕᒪᑐᒪ ᑭᖑᕐᖓᒍᑦ ᐸᐅᓗᓯ ᑯᕆᓐᑎᒦᓚᐅᖅᐳᖅ ᐅᓪᓗᓂᒃ ᐅᓄᖅᑐᓂᒃ, ᐅᒃᐱᖅᑑᖃᑎᒌᓪᓗ ᕿᒪᓚᐅᕆᕔᑦ ᓯᕆᐊᒧᓪᓗ ᐅᒥᐊᖅᑐᖅᐳᖅ ᐱᕇᓯᓚ ᐋᑯᐃᓛᓗ ᐃᓚᒋᓪᓗᒋᒃ. ᓯᓐᑯᕅᒥ ᐸᐅᓗᓯᐅᑉ ᓄᔭᓂ ᕿᐅᖅᑕᖅᐰᑦ, ᓱᓕᓂᐊᕐᖕᓂᕋᖅᓗᓂ ᑍᒫᒃ ᐊᖏᕈᑎᖃᖅᓯᒪᒐᒥ. 
19ᐃᐱᓱᓯᒧᑦ ᑎᑭᓐᓇᒥᒃ ᐃᓚᓂ ᐱᕇᓯᓚ ᐋᑯᐃᓛᓗ ᕿᒪᒃᐹᒃ; ᔫᑎᓪᓗ ᐅᒃᐱᕐᖕᓂᕐᖕᒧᑦ ᑲᑎᒪᕕᖓᓄᐊᖅᓗᓂ, ᔫᑎᑦ ᐅᖃᖃᑎᒋᕔᑦ. 
20ᐃᓄᐃᓪᓗ ᐊᑯᓂᒃᑲᓐᓂᖅ ᑕᕝᕙᓃᖁᒐᓗᐊᖅᐹᑦ ᐊᖏᓐᖏᓔᓪᓕ; 
21ᕿᒪᓕᕋᒥᒋᑦ ᐅᖃᐅᑎᕔᑦ, “ᒎᑎ ᐱᖁᔨᒃᐸᑦ ᐃᓕᑦᓯᓐᓄᑦ ᐅᑎᓛᕆᕗᖓ.” ᐅᒥᐊᒃᑯᓪᓗ ᐃᐱᓱᓯᒥᑦ ᐊᐅᓪᓚᖅᐳᖅ.
22ᓯᓴᕆᐊᒧᑦ ᑎᑭᓐᓇᒥ, ᔪᕉᓴᓚᒧᐊᖅᐳᖅ ᐅᒃᐱᖅᑑᖃᑎᖐᓂᒡᓗ ᑲᑎᓯᓚᐅᖅᓗᓂ, ᐊᓐᑎᐅᑭᐊᒧᑦ ᐊᐅᓪᓚᓕᕆᕗᖅ. 
23ᐊᑯᓂ ᑕᕝᕙᓃᓚᐅᖅᓗᓂ ᐊᐅᓪᓚᕆᕗᖅ, ᒐᓔᑎᐊ ᐊᖅᑯᑎᒋᓪᓗᒍ ᐴᕐᒋᐊᓗ, ᐃᓕᓐᓂᐊᖅᑎᓕᒫᓪᓗ ᐱᕙᓪᓕᖅᑎᑉᐰᑦ.
24ᑍᑦᓱᒪᓂ ᐊᖑᑦ ᔫᑎ ᐊᐴᓗᓯᒥᒃ ᐊᑎᓕᒃ, ᐊᓕᒃᔮᓐᑐᕆᐊᒥ ᐃᓅᓕᕐᖕᓂᑯ, ᐃᐱᓱᓯᒧᑦ ᑎᑭᑉᐳᖅ. ᑖᓐᓇ ᐅᖃᓪᓚᑦᓯᐊᕈᓐᓇᖅᑑᕗᖅ, ᐊᒡᓚᓂᒡᓗ ᖃᐅᔨᒪᑦᓯᐊᖅᓗᓂ. 
25ᑖᓐᓇᓗ ᐊᑕᓂᕐᖕᒥᒃ ᒪᓕᖕᓂᕐᖕᒥᒃ ᐊᔪᕆᖅᑐᖅᑕᐅᓯᒪᕗᖅ; ᑕᒪᑐᒥᖓ ᑲᑦᓱᖕᒊᖅᓯᒪᑦᓯᐊᖅᓗᓂ, ᐊᔪᕆᖅᑐᐃᕗᖅ ᓈᒻᒪᓈᖅᓯᒪᑦᓯᐊᖅᓗᓂ ᔩᓱᓯᐅᑉ ᒥᒃᓵᓄᑦ, ᔪᐊᓇᓯᐅᓪᓕ ᐹᑉᑎᑦᓯᑦᔪᑖᓂᒃ ᖃᐅᔨᒪᔭᑐᐊᖃᖅᐳᖅ. 
26ᑖᓐᓇᓗ ᐊᔪᕆᖅᑐᐃᓕᖅᐳᖅ ᓯᕘᕋᓇᓂ ᔫᑎᑦ ᐅᒃᐱᕐᖕᓂᕐᖕᒧᑦ ᑲᑎᒪᕕᖓᓐᓂ; ᐱᕇᓯᓚᐅᓪᓕ ᐋᑯᐃᓛᓪᓗ ᑐᓵᒐᒥᒃᑯᒃ, ᐊᖏᕐᕋᐅᑎᕚᒃ ᐊᔪᕆᖅᑐᕆᐊᒃᑲᓐᓂᖅᓗᒍᓗ ᒎᑎᒧᑦ ᒪᓕᒃᑎᐅᓂᕐᖕᒥᒃ. 
27ᐊᐴᓗᓯᓗ ᐊᑬᐊᒧᐊᕈᒪᖕᒪᑦ, ᐅᒃᐱᖅᑑᖃᑎᒌᑦ ᐃᑲᔪᖅᑐᖅᐹᑦ, ᑎᑎᕋᖅᓗᑎᒡᓗ ᐃᓕᓐᓂᐊᖅᑎᓄᑦ ᐃᓚᓕᐅᖅᑕᐅᖁᓪᓗᒍ. ᑍᑯᖓᓗ ᑎᑭᒻᒪᑦ, ᐊᖏᔪᒥᒃ ᐃᑲᔪᖅᐳᖅ ᒎᑎᐅᑉ ᐱᔪᓐᓇᖅᑎᑦᓯᓂᖓᓄᑦ ᐅᒃᐱᖅᑐᓐᖑᖅᑎᑕᐅᓚᐅᖅᑐᓂᒃ. 
28ᐅᖃᕈᓐᓇᑦᓯᐊᕐᖕᓂᕐᖕᒥᓄᓪᓗ ᔫᑎᑦ ᓵᓚᒋᕔᑦ ᐃᓄᐃᑦ ᑕᒃᑯᐊᓂ, ᐊᒡᓔᑦ ᐅᖃᐅᓯᖏᑦ ᓇᓗᓁᓕᓪᓗᒋᑦ ᔩᓱᓯᐅᑉ ᙭ᔅᑑᓯᐅᓂᖓᓂᒃ.
