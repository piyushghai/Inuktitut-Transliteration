1ᐅᓪᓗᐃᓪᓕ ᐅᓄᖏᑦᑐᑦ ᑭᖑᕐᖓᒍᑦ ᔩᓱᓯ ᐅᑎᖅᐳᖅ ᑲᐲᕐᓂᐊᒧᑦ, ᐅᖃᐅᓯᐅᑲᑕᓕᕆᕗᖅᓗ ᐊᖏᕐᕋᕐᖕᓂᖓᓂᒃ. 
2ᐃᓄᐃᓪᓗ ᐅᓄᖅᑐᑦ ᑕᕝᕗᓐᖓᖅᐳᑦ ᐃᓂᒃᓮᕈᑦᔨᓪᓗᑎᒡᓗ, ᐅᒃᑯᐊᖓᑕᓘᓐᓃᑦ ᓯᓚᑖ ᐃᓂᒃᓴᖃᕈᓐᓃᖅᐳᖅ; ᔩᓱᓯᓕ ᐊᔪᕆᖅᑐᐃᓕᖅᐳᖅ ᑖᒃᑯᓄᖓ. 
3ᐊᖑᑎᓪᓕ ᓯᑕᒪᑦ ᑕᕝᕗᓐᖓᖅᐳᑦ, ᐊᒡᔭᖅᓯᓪᓗᑎᒃ ᐊᖑᒻᒥᒃ ᓄᑭᖃᖏᑦᑐᒥᒃ ᔩᓱᓯᒧᐊᖁᓪᓗᒍ. 
4ᐃᓄᖃᓗᐊᕐᖕᓂᖓᓄᑦ ᔩᓱᓯᒧᐊᖅᑎᑦᓱᓐᓇᖏᓐᓇᒥᑦᔪᒃ, ᐃᒡᓘᑉ ᖄᖓᒍᑦ ᐊᖕᒪᖅᓯᕗᑦ, ᔩᓱᓯᐅᑉ ᓇᔪᖅᑕᖓᑕ ᖁᓛᒍᑦ; ᐃᒡᓘᑉ ᖁᓛᖓ ᐊᖕᒪᕇᕋᒥᑦᔪᒃ, ᐊᖑᑦ ᓄᕿᖃᖏᑦᑐᖅ ᓂᖏᑎᑉᐹᑦ ᓇᓚᕕᖕᒥᓃᑎᓪᓗᒍ. 
5ᔩᓱᓯᐅᓪᓕ ᐊᖑᑎᑦ ᑕᑯᒐᒥᒋᑦ ᐅᒃᐱᕐᖕᓂᖅᒥᒍᑦ ᑲᔪᓯᓂᖃᓪᓚᕆᒃᑐᑦ, ᐊᖑᑦ ᓄᑭᖃᖏᑦᑐᖅ ᐅᖃᐅᑎᕚ, “ᐃᕐᖕᓃᒃ ᐊᔪᕐᖕᓂᑎᑦ ᐃᓱᒪᒋᔭᐅᔪᓐᓁᖅᐳᑦ.”
6ᐱᖁᔭᓂᒡᓕ ᐃᓕᓮᔩᑦ ᐃᓚᖏᑦ ᑕᕝᕙᓂ ᐃᒃᓯᕙᖃᑕᐅᔪᑦ, ᐃᓗᒥᒍᑦ ᐃᓱᒪᓕᖅᐳᑦ, 
7“ᓱᖕᒪᓄᓇ? ᑍᒫᒃ ᐅᖃᓕᕆᕙ? ᑕᒪᓐᓇ ᒎᑎᒥᒃ ᐅᖃᕐᖕᓂᖅᓘᑦᔨᖕᓂᐅᕗᖅ! ᒎᑎ ᑖᓐᓇᑐᐊᑦᓯᐊᖅ ᐊᔪᕐᖕᓂᕐᖕᓂᒃ ᐃᓱᒪᒋᔪᓐᓁᖅᓯᔪᓐᓇᕐᖕᒪᑦ.”
8ᑕᕝᕔᓐᓇᖅᓕ ᔩᓱᓯᐅᑉ, ᐊᓂᕐᖕᓂᕐᖕᒥᒍᑦ ᖃᐅᔨᒐᒥᒋᒃ ᓱᓇᒥᒃ ᐃᓱᒪᖕᒪᖔᑕ, ᐅᖃᐅᑎᕔᑦ, “ᓱᖕᒪᑦ ᑕᒪᑐᒧᖓ ᐊᐱᖅᓲᑎᖃᖅᐱᓰ? 
9ᓇᓪᓕᐊᑦ ᐅᖃᖅᓗᓂ ᐊᔪᕐᖕᓇᖏᓐᓂᖅᓴᐅᕚ? ᐆᒧᖓ ᓄᑭᖃᖏᑦᑐᒧᑦ, ‘ᐊᔪᕐᖕᓂᑎᑦ ᐃᓱᒪᒋᔪᓐᓁᖅᑕᐅᕗᑦ,’ ᐅᕝᕙᓗ ᐅᖃᖅᓗᓂ, ‘ᒪᑭᑦᑎᑦ, ᓇᓪᓚᖓᕖᑦ ᑎᒍᓪᓗᒍ, ᐱᓱᓕᕆᑦ?’ 
10ᖃᐅᔨᓂᐊᕋᑦᓯ ᐃᓅᑉ ᐃᕐᖕᓂᖓ ᐱᔪᓐᓇᕐᖕᓂᖃᕐᖕᒪᑦ ᑕᒫᓂ ᓄᓇᒥ ᐊᔪᕐᖕᓂᕐᖕᓂᒃ ᐃᓱᒪᒋᔪᓐᓁᖅᓯᔪᓐᓇᕐᖕᒪᑦ,” ᑖᑦᓱᒧᖓ ᓄᑭᖃᖏᑦᑐᒧᑦ ᐅᖃᖅᐳᖅ, 
11“ᐅᖃᐅᑎᕙᒋᑦ, ᒪᑭᑦᑎᑦ, ᓇᓪᓚᖓᕖᑦ ᑎᒍᓗᒍ ᐊᖏᕐᕋᓕᕆᑦ.”
12ᑖᓐᓇᓗ ᒪᑭᑉᐳᖅ, ᑕᕝᕔᓐᓇᖅᓗ ᓇᓪᓚᖓᕕᓂ ᑎᒍᓪᓗᓂᐅᒃ ᑕᕝᕙᓐᖓᑦ ᐊᓂᕗᖅ ᑕᑯᓐᓇᖅᑎᓪᓗᒋᑦ; ᑖᒃᑯᐊᓗ ᑕᒪᕐᖕᒥᒃ ᑲᒪᓂᐊᒻᒪᕆᒃᐳᑦ ᒎᑎᓗ ᓂᖅᑐᖅᓗᒍ, ᐅᖃᖅᐳᑦ, “ᑍᒤᑦᑐᒥᒃ ᑕᑯᓚᐅᖅᓯᒪᖏᒻᒪᕆᒃᐳᒍᑦ!”
13ᔩᓱᓯᓗ ᐊᒻᒪ ᐊᓂᒋᕗᖅ ᒐᓕᓕᐊᑉ ᑕᓯᖓᑕ ᓯᓈᓄᑦ; ᐃᓄᒋᐊᒃᑐᖅᔪᐊᓪᓗ ᔩᓱᓯᐅᑉ ᐊᕙᑖᓂᓕᖅᐳᑦ, ᐊᔪᕆᖅᑐᓕᖅᐰᓪᓗ. 
14ᔩᓱᓯᓗ ᐱᓱᒃᓗᓂ, ᑕᑯᕗᖅ ᓕᕔᒥᒃ ᐊᐅᓪᐱᐊᓯᐅᑉ ᐃᕐᖕᓂᖓᓂᒃ ᑖᒃᓰᔧᕕᖕᒥ ᐱᓇᓱᐊᖅᕕᖕᒥᓂ ᐃᒃᓯᕙᔪᒥᒃ, ᔩᓱᓯᐅᓪᓗ ᐅᖃᐅᑎᕚ, “ᒪᓕᓐᖓ.” ᒪᑭᓐᓇᒥᓗ ᔩᓱᓯ ᒪᓕᓕᖅᐹ.
15ᑭᖑᓂᖓᒍᑦ ᔩᓱᓯ ᓂᕆᖃᑕᐅᓕᖅᐳᖅ ᑖᑦᓱᒪ ᓕᕔᑉ ᐃᒡᓗᖓᓂ, ᕉᒪᒥᐅᓪᓗ ᑮᓇᐅᔧᖅᑎᑦᓯᔨᖁᑎᖏᑦ ᐅᓄᖅᑐᑦ ᐊᔪᖅᑐᓕᔪᓪᓗ ᐃᒃᓯᕙᖃᑕᐅᒋᕗᑦ ᔩᓱᓯᒧᑦ ᐃᓕᓐᓂᐊᖅᑎᖏᓐᓄᓪᓗ; ᐅᓄᖅᑐᑦ ᒪᓕᓚᐅᕐᖕᒪᑕ. 
16ᐱᖁᔭᓂᒡᓗ ᐃᓕᓮᔩᑦ ᐹᕋᓰᓪᓗ, ᑕᑯᒐᒥᒃ ᔩᓱᓯᐅᑉ ᓂᕆᖃᑎᖃᕐᖕᓂᖓᓂᒃ ᐊᔪᖅᑐᓕᔪᓂᒃ ᕉᒪᒥᐅᓪᓗ ᑮᓇᐅᔧᖅᑎᑦᓯᔨᖏᓐᓂᒃ, ᐃᓕᓐᓂᐊᖅᑎᖏᓐᓄᑦ ᐅᖃᖅᐳᑦ, “ᓱᖕᒪᓄᓇ ᓂᕆᖃᑎᖃᖅᐸ ᕉᒪᒥᐅᑦ ᑮᓇᐅᔧᖅᑎᑦᓯᔨᖏᓐᓂᒃ ᐊᔪᖅᑐᓕᔪᓂᒡᓗ?”
17ᔩᓱᓯᐅᓪᓗ ᑐᓴᕋᒥᒋᑦ, ᐅᖃᐅᑎᕔᑦ, “ᖃᓄᐃᖏᑦᑐᑦ ᐋᓐᓂᐊᓯᐅᖅᑎᖃᕆᐊᖃᓐᖏᓚᑦ, ᖃᓂᒪᔪᓪᓕ ᑭᓯᒥ; ᐃᓱᐊᖅᑐᓂᒃ ᕾᖁᔨᔭᖅᑐᖅᓯᒪᓐᖏᓚᖓ, ᐊᔪᖅᑐᓕᔪᓂᒡᓕ.”
18ᑍᑦᓱᒪᓂᓕ ᔪᐊᓇᓯ ᐹᑉᑎᑎᕆᔨᐅᑉ ᒪᓕᒃᑎᖏᑦ ᐹᕋᓰᓪᓗ ᓂᕆᑦᑍᓕᓚᐅᖅᐳᑦ; ᐃᓄᐃᓪᓗ ᔩᓱᓯᒧᐊᖅᓗᑎᒃ ᐊᐱᕆᕗᑦ, “ᓱᖕᒪᓂᒃᑯᐊ ᔪᐊᓇᓯ ᐹᑉᑎᑎᕆᔨᐅᑉ ᐃᓕᓐᓂᐊᖅᑎᖏᑦ ᐹᕆᓰᓪᓗ ᐃᓕᓐᓂᐊᖅᑎᖏᑦ ᓂᕆᑦᑍᓕᕙᒃᐹᑦ? ᐃᓕᓐᓂᐊᖅᑎᑎᑦ ᓂᕆᑦᑍᓕᓚᐅᖅᓯᒪᑎᓐᓇᒋᑦ?”
19ᔩᓱᓯᐅᑉ ᐅᖃᐅᑎᕔᑦ, “ᑲᑎᑎᑕᐅᔪᖃᖅᑎᓪᓗᒍ ᓂᕆᔭᖅᑐᖁᔭᐅᓯᒪᔪᑦ ᓂᕆᑦᑍᓕᓲᖑᕚᑦ ᐅᐃᒃᓴᖅ ᑕᕝᕙᓃᑎᓪᓗᒍ? ᖃᐅᔨᒪᕗᓯ ᐅᐃᒃᓴᖅ ᑕᕝᕙᓃᑎᓪᓗᒍ, ᓂᕆᑦᑍᓕᔪᓐᓇᖏᑦᑐᑦ. 
20ᐅᓪᓗᐃᓪᓕ ᓇᓪᓕᐅᑎᔪᒫᖅᐳᑦ, ᐅᐃᒃᓴᒥᒃ ᐊᖅᓵᖅᑕᐅᕕᖓᑦ, ᑕᕝᕙ ᓂᕆᑦᑍᓕᓕᑍᓐᓇᕈᒫᖅᐳᑦ ᑕᕝᕙᓂ ᐅᓪᓗᒥ.
21ᐊᓐᓄᕌᑐᖃᕐᖕᒥᒃ ᐃᓚᓯᔪᖃᖅᐸᓐᖏᓚᖅ ᓄᑖᒥᒃ ᐃᕿᔭᑦᑐᒥᒃ; ᐊᓐᓄᕌᑐᖃᖅ ᐃᕿᔭᑦᑐᒥᒃ ᐃᓚᔭᐅᒍᓂ, ᓄᑕᐅᖏᑦᑐᖅ ᐊᓕᒃᑐᕋᔭᕐᖕᒪᒍ, ᐊᓐᓄᕌᑐᖃᖅᓗ ᐊᖏᓂᖅᓴᒥᒃ ᐊᖕᒪᔪᖃᓕᕋᔭᖅᐳᖅ. 
22ᕔᓂᒥᒡᓗ ᓄᑖᒥᒃ ᕔᓂᖃᐅᑎᑐᖃᕐᖕᒧᑦ ᕿᓯᖕᒧᑦ ᑯᕕᓯᔪᖃᖅᐸᓐᖏᓚᖅ; ᓄᑖᑉ ᕔᓂᖃᐅᑎᑐᖃᖅ ᕿᓯᒃ ᖄᑐᐃᓐᓇᕐᖕᓂᐊᕐᖕᒪᒍ, ᕔᓂᓗ ᐊᓯᕈᑐᐃᓐᓇᕋᔭᖅᐳᖅ, ᕔᓂᖃᐅᑎᑐᖃᖅᓗ; ᑍᒤᒻᒪᑦ ᕔᓂ ᓄᑖᖅ ᑯᕕᔭᐅᔭᕆᐊᖃᖅᐳᖅ ᕔᓂᖃᐅᑎᒧᑦ ᓄᑖᒧᑦ.”
23ᑍᑦᓱᒪᓂ ᔩᓱᓯ ᓴᐸᑎᐅᑎᓪᓗᒍ ᐱᓱᓚᐅᖅᐳᖅ ᓂᐊᖂᔭᒃᓴᖅᑕᓕᒃᑯᑦ; ᐃᓕᓐᓂᐊᖅᑎᖏᓪᓗ ᐱᓱᒃᓗᑎᒃ ᓂᐊᖂᔭᒃᓮᑦ ᓄᕗᖏᓐᓂᒃ ᑎᒍᓯᖃᑦᑕᓕᖅᐳᑦ. 
24ᐹᕋᓰᓪᓗ ᔩᓱᓯᒧᑦ ᐅᖃᖅᐳᑦ, “ᑕᑯᒋᑦ, ᐃᓕᓐᓂᐊᖅᑎᑎᑦ ᐱᖁᔭᑦᑎᓐᓂᒃ ᒪᓕᒍᓐᓃᖅᐳᑦ ᓴᐸᑎᒥ ᑍᒤᓕᐅᖅᑎᓪᓗᒋᑦ!”
25ᔩᓱᓯᐅᑉ ᐅᖃᐅᑎᕔᑦ, “ᐊᑐᐊᖅᓯᓚᐅᖅᓯᒪᓐᖏᓚᓰ? ᑍᕕᑎᐅᑉ ᐱᓂᐊᕐᖕᓂᕆᓚᐅᖅᓯᒪᔭᖓᓂᒃ, ᓂᕿᒃᓴᖃᕈᓐᓃᕋᒥᒃ ᑳᓕᖅᓗᑎᒡᓗ, ᓇᖕᒥᓂᖅ ᐃᓚᒋᔭᖏᓪᓗ; 
26ᑍᕕᑎ ᒎᑎᐅᑉ ᐃᒡᓗᖓᓄᐊᓚᐅᖅᐳᖅ, ᓂᕆᓪᓗᓂᓗ ᓂᐊᖂᔭᓂᒃ ᒎᑎᒧᑦ ᑐᓂᕐᕈᑎᒋᔭᐅᓯᒪᔪᓂᒃ, ᐊᐰᐊᑕ ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑳᖑᑎᓪᓗᒍ, ᐱᖁᔧᑦ ᒪᓕᒡᓗᒋᑦ ᓂᐊᖂᔧᑦ ᑐᓂᕐᕈᓯᖅᑎᑦᓯᔨᓄᑦ ᑭᓯᐊᓂ ᓂᕆᔭᐅᔭᕆᐊᖃᖅᑎᓪᓗᒋᑦ, ᑍᕕᑎᓕ ᓂᕆᓚᐅᖅᐳᖅ ᐃᓚᒥᓄᓪᓗ ᐊᒡᓛᑦ ᑐᓂᓯᓪᓗᓂ.”
27ᔩᓱᓯᓗ ᐅᖃᖅᐳᖅ, “ᓴᐸᑎ ᐋᖅᑭᒃᑕᐅᓯᒪᕗᖅ ᐃᓄᖕᒧᑦ; ᐃᓄᒡᓕ ᐋᖅᑭᒃᑕᐅᓯᒪᓐᖏᓚᖅ ᓴᐸᑎᒧᑦ; 
28ᐃᓅᑉ ᐃᕐᖕᓂᖓ ᐊᑕᓂᐅᕗᖅ ᐊᒡᓛᑦ ᓴᐸᑎᒧᑦ.”
