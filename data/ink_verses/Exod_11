1ᐊᑕᓂᖅᓗ ᒨᓯᓯᒧᑦ ᐅᑲᖅᐳᖅ, “ᐊᑕᐅᓯᑐᐃᓐᓇᐅᓕᖅᐳᖅ ᓱᒋᐊᖅᓯᑦᔪᑎᒋᔪᒪᔭᕋ ᐃᑦᔨᑉᑎᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᐃᓄᖁᑎᖏᓐᓄᓪᓗ, ᑕᒪᓐᓇ ᐱᔭᕇᖅᐸᑦ ᐊᐅᓪᓚᕈᓐᓇᖅᓯᑎᓐᓂᐊᖅᐹᓯ ᓱᓇᒥᒍᓐᓇᖅᓯᓗᓯ ᐊᒡᓛᑦ. 
2ᐊᑏ ᐄᓴᕅᓕᒥᐅᑦ ᐅᖃᐅᑎᓂᐊᖅᐸᑎᑦ ᓯᓚᖅᑲᑎᒥᖕᓂᑦ ᑐᒃᓯᕋᖁᓗᒋᑦ ᒎᓗᓂᒃ ᓯᐅᓪᕕᕆᓂᒡᓗ.” 
3ᐊᑕᓂᐅᓪᓗ ᐃᑦᔨᑉᑎᒥᐅᑦ ᖁᕕᐊᓲᑎᖃᖅᑎᑉᐰᑦ ᐄᓴᕅᓕᒥᐅᓂᒃ, ᐊᒡᓛᑦ ᒨᓯᓯ ᐊᖓᔪᖅᑳᖅᔪᐊᖑᔪᓄᑦ ᐃᓄᖕᓄᓪᓗ ᐊᔪᖏᑦᑐᐊᓘᓇᓱᒋᔭᐅᓕᖅᑎᑉᐹ.
4ᑕᕝᕙ ᒨᓯᓯ ᐊᖓᔪᖅᑳᖅᔪᐊᕐᖕᒧᑦ ᐅᖃᖅᐳᖅ, “ᐊᑕᓂᖅ ᐅᖃᖅᐳᖅ ᐅᓐᓄᐊᓪᓗᐊᖑᓕᖅᐸᑦ ᐃᑦᔨᑉᑎᒃᑯᑦ ᐃᖏᕐᕋᓂᐊᖅᐳᖓ, 
5ᐊᖓᔪᒃᓯᖅᐹᖁᑎᓕᒫᖏᓪᓗ ᐃᑦᔨᑉᑎᒥ ᑐᖁᓂᐊᖅᐳᑦ, ᐊᖓᔪᖅᑳᖅᔪᐊᓪᓗ ᐃᕐᖕᓂᖅᑖᕆᐅᕈᑎᖓ ᑖᓐᓇ ᑭᖑᕝᕕᖅᑎᒃᓴᕆᒐᔭᖅᑕᖓ ᐊᖓᔪᖅᑳᖅᔪᐊᑉ ᐊᒡᓛᑦ ᑐᖁᓂᐊᕆᕗᖅ, ᓯᐊᓛᖑᔪᑦ, ᓱᒃᑯᐃᓪᓗ, ᐊᖓᔪᒃᓯᖅᐹᖁᑎᓕᒫᖏᑦ ᑖᒃᑯᐊ ᓂᐊᖂᔭᒃᓴᓂᒃ ᓯᖁᑦᑎᕆᔨᐅᔪᑦ; ᐃᒻᒧᒃᓯᐅᒊᓪᓗᑦᑕᐅᖅ ᐊᖓᔪᒃᓯᖅᐹᖁᑎᖏᑦ ᑐᖁᓂᐊᕆᕗᑦ. 
6ᓂᐱᖅᑯᖅᑐᓗᑎᒃ ᕿᐊᔪᖃᕐᖕᓂᐊᖅᐳᖅ ᐃᑦᔨᑉᑎᓕᒫᒥ, ᑍᒫᑎᒋ ᓯᕗᓂᖓᒍᑦ ᐱᔪᖃᓚᐅᖅᓯᒪᓐᖏᓚᖅ ᑍᒫᒡᓗ ᐱᔪᖃᒃᑲᓐᓂᕐᖕᓂᐊᕋᓂ ᑭᖑᓂᖓᒍᑦ. 
7ᕿᒻᒦᓪᓘᓐᓃᑦ ᕿᓗᖕᓂᐊᓐᖏᓚᑦ ᐄᓴᕅᓕᒥᐅᓄᑦ ᓂᖅᔪᑎᖁᑎᖏᓐᓄᓪᓗ, ᑕᕝᕙ ᖃᐅᔨᓂᐊᖅᐳᓯ ᐅᕙᖓ ᐊᑕᓂᖅ ᐃᑦᔨᑉᑎᒥᐅᓂᒃ ᐄᓴᕅᓕᒥᐅᓂᒡᓗ ᐊᑦᔨᒌᓐᖏᑎᑦᓯᓂᓐᓂᒃ.” 
8ᒨᓯᓯ ᑭᖑᓪᓕᖅᐹᒥᒃ ᐅᖃᓕᖅᐳᖅ, “ᐱᔨᑎᑦ ᐅᕙᓐᓄᑦ ᕾᓂᐊᖅᐳᑦ ᓵᓐᓄᓪᓗ ᐹᒻᒪᒃᑎᖅᓗᑎᒃ, ᐅᕙᓐᓂᒡᓗ ᐊᐅᓪᓚᖁᔨᕕᒃᔪᐊᕐᖕᓂᐊᖅᐳᑦ ᐃᓄᖁᑎᒃᑲ ᐱᖃᑎᒋᓗᒋᑦ, ᑭᖑᓂᖓᒍᓪᓗ ᐊᐅᓪᓚᕐᖕᓂᐊᖅᐳᖓ.” ᒨᓯᓯᒧᓗ ᐊᑲᐅᒃᓴᖏᑦᑐᒻᒪᕆᐊᓘᓪᓗᓂ ᐊᖓᔪᖅᑳᖅᔪᐊᖅ ᕿᒪᓕᖅᐹ.
9ᐊᑕᓂᖅᓗ ᐅᖃᖅᓯᒪᕗᖅ ᒨᓯᓯᒧᑦ ᐃᒫᒃ, “ᐊᖓᔪᖅᑳᖅᔪᐊᖅᓗ ᐅᖃᐅᓯᕆᔭᕐᖕᓂᒃ ᓈᓚᒍᒪᖃᑦᑕᕐᖕᓂᐊᓐᖏᓚᖅ ᐃᑦᔨᑉᑎᒥ ᑲᒪᓇᖅᑐᓕᒃᑲᓐᓂᖁᓪᓗᖓ.” 
10ᒨᓯᓯᐅᓪᓗ ᐂᕈᓂᐅᓪᓗ ᑕᒪᒃᑯᐊ ᑲᒪᓇᖅᑐᑦ ᐱᓇᓱᐊᓚᐅᖅᐰᑦ ᐊᖓᔪᖅᑳᖅᔪᐊᑉ ᑕᒃᑯᐊᓂ, ᐊᑕᓂᐅᓪᓕ ᐊᖓᔪᖅᑳᖅᔪᐊᖅ ᐆᒻᒪᑎᖓ ᓯᑎᔪᑎᓚᐅᕐᖕᒪᒍ ᐄᓴᕅᓕᒥᐅᑦ ᑕᕝᕙᓐᖓᑦ ᓄᓇᒥᓂᑦ ᐊᐅᓪᓚᕈᓐᓇᖅᓯᑎᑦᓱᓐᓇᓚᐅᓐᖏᓔᑦ.
