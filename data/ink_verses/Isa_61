1ᐊᑕᓂᐅᑉ ᒎᑎᐅᑉ ᐊᓂᕐᖕᓂᖓᑕ ᓇᔪᖅᐹᖓ, ᐊᑕᓂᐅᑉ ᐅᖅᓱᖅᑎᓚᐅᕐᖕᒪᖓ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᐅᖃᓪᓚᖁᓪᓗᖓ ᓵᓚᐅᓯᒪᔪᓄᑦ; ᑎᓕᓚᐅᖅᐹᖓᓗ ᒪᒥᑎᑦᓯᖁᓪᓗᖓ ᐆᒻᒪᑎᒥᒍᑦ ᓯᖁᒥᓯᒪᔪᓂᒃ, ᑎᒍᔭᐅᓯᒪᔪᓂᒡᓗ ᐅᖃᐅᑦᔨᖁᓪᓗᖓ ᐊᓂᕕᒃᓴᖏᓐᓂᒃ, ᑎᒍᔭᐅᓯᒪᕕᖕᒦᑦᑐᓂᒡᓗ ᐊᓂᑎᑦᓯᖁᓪᓗᖓ. 
2ᐅᖃᐅᑦᔨᖁᓪᓗᖓᓗ ᐊᕐᕌᒍᒥᒃ ᐊᑕᓂᐅᑉ ᐊᑲᐅᓈᖅᕕᒋᓕᖅᑕᖓᓂᒃ, ᒎᑎᑦᑕᓗ ᐊᑭᓂᐊᖅᕕᒃᓴᖓᑕ ᐅᓪᓗᖓᑕ ᓇᓪᓕᐅᑎᓯᒪᓕᕐᖕᓂᖓᓂᒃ; ᕿᒃᓵᒃᑐᓕᒫᑦ ᓮᒻᒪᖅᑎᑕᐅᖁᓪᓗᒋᑦ; 
3ᓮᐅᓂᒥ ᕿᒃᓵᒃᑐᑦ ᐃᑲᔪᕆᐊᖅᓗᒋᑦ, ᑕᑯᒥᓇᖅᑐᖅᔪᐊᕐᖕᒥᒃ ᐱᑖᖁᓪᓗᒋᑦ ᐊᖅᔭᓕᓃᑦ ᐃᓇᖏᖅᓗᒋᑦ, ᐃᓔᓕᕿᓂᕐᖕᒧᑦ ᕿᒃᓵᒃᑐᑦ ᖁᕕᐊᓱᖕᓂᐅᑉ ᐅᖅᓱᖓᓂᒃ ᑐᓂᓯᕕᐅᖁᓪᓗᒋᑦ, ᓂᖅᑐᐃᓂᕐᖕᒥᒃ ᐊᓐᓄᕌᖅᑎᓪᓗᒋᑦ ᑕᖃᓯᒪᔪᒥᒃ ᐊᓂᕐᖕᓂᖃᖅᑐᑦ; ᓇᓛᒎᖅᑐᒥᒃ ᐆᒃᒥᒃ ᓇᐹᖅᑐᒥᒃ ᑍᔭᐅᓕᖁᓪᓗᒋᑦ, ᐊᑕᓂᐅᑉ ᑲᓐᖓᖅᓱᖅᑕᖓᓂᒃ ᐱᕈᖅᓯᐊᒃᓴᒥᒃ, ᓂᖅᑐᖅᑕᐅᑦᔪᑎᒃᓴᒥᓄᑦ. 
4ᐃᒡᓗᒐᓴᒡᔪᐊᓂᒃ ᓴᓇᓕᕈᒫᖅᐳᑦ ᐊᑯᓂ ᓯᖁᑦᑎᖅᓯᒪᓕᓚᐅᖅᑐᓂᒃ, ᒪᑭᑎᑦᓯᔪᒫᖅᓗᑎᒡᓗ ᐅᕐᕈᑎᑕᐅᓯᒪᔪᑐᖃᕐᖕᓂᒃ; ᐃᒡᓗᒐᓴᒡᔪᐊᓪᓗ ᓄᑕᐅᓯᓕᕈᒫᖅᐰᑦ ᓯᖁᑦᑎᖅᓯᒪᔪᑦ, ᓯᖁᑦᑎᖅᓯᒪᓚᐅᖅᑐᑦ ᑭᖑᕚᕇᒐᓴᒡᔪᐊᓂ ᐅᓄᖅᑐᓂ.
5ᓄᓇᖃᑎᒋᓐᖏᑕᑦᓯᓐᓄᑦ ᓰᐱᖁᑎᓯ ᐰᕆᔭᐅᓕᕈᒫᖅᐳᑦ, ᐃᓅᖃᑎᒋᓐᖏᑕᓯᓗ ᓄᓇᒥᒃ ᐱᕈᖅᓰᕕᑦᓯᓐᓂᒃ ᒪᒃᐱᖅᑎᕆᔨᒋᓗᒋᑦ ᕔᓂᒃᓴᖁᑎᑦᓯᓐᓂᒡᓗ ᑲᒪᔨᒋᓗᒋᑦ. 
6ᑍᔭᐅᔪᒫᖅᐳᓯᓗ ᐊᑕᓂᐅᑉ ᑐᓂᕐᕈᓯᖅᑎᑦᓯᔨᖁᑎᖏᓐᓂᒃ, ᐅᖃᐅᓯᐅᔪᒫᖅᐳᓯᓗ ᒎᑎᑦᑕ ᐱᔨᑦᓯᖅᑎᖁᑎᖏᓐᓂᒃ; ᓂᕿᖃᕈᒫᖅᐳᓯ ᐊᒃᓗᐃᑦᑐᑦ ᐃᓅᖃᑎᒌᒡᔪᐊᑦ ᓂᕿᖁᑎᖏᓐᓂᒃ, ᐊᒡᓗᐃᑦᔪᑎᖏᓐᓂᒡᓗ ᐱᓐᓇᕐᖕᓇᐅᑎᖃᕈᒫᖅᐳᓯ. 
7ᑲᓐᖑᓇᖅᑐᒦᓚᐅᕐᖕᓂᑦᓯᓐᓄᑦ ᒪᕐᕈᐃᖅᑑᑎᓪᓗᐊᖓᓂᒃ ᐅᐱᒋᔭᐅᓂᖃᓕᕈᒫᖅᐳᓯ, ᓱᓇᒃᓴᐅᓐᖏᑎᑕᐅᓂᖅ ᑭᖑᕝᕕᖅᑕᐅᔪᒫᖅᐳᖅ ᓇᔪᖅᑕᓯᓐᓂᒃ ᖁᕕᐊᓲᑎᖃᓕᕐᖕᓂᕐᖕᒥᒃ, ᑍᒤᒻᒪᑦ ᓄᓇᖁᑎᒋᓕᖅᑕᑦᓯᓐᓂ ᐱᖃᓕᕈᒫᖅᐳᓯ ᒪᕐᕈᐃᖅᑑᑎᓪᓗᐊᖓᓂᒃ; ᖁᕕᐊᓱᖕᓂᖅᓗ ᐃᓱᖃᖏᑦᑐᒧᑦ ᐱᒋᓕᕈᒫᖅᐸᓯ.
8ᐅᕙᖓ ᐊᑕᓂᖅ ᖁᕕᐊᒋᔭᖃᕋᒪ ᐊᑦᔨᒌᒃᑎᑦᓯᓂᕐᖕᒥᒃ, ᐆᒥᓱᒡᓗᖓᓗ ᑎᒡᓕᒐᕐᖕᓂᕐᖕᒥᒃ ᓈᒻᒪᖏᑦᑐᓕᓂᕐᖕᒥᒡᓗ; ᓱᕐᕋᔪᐃᑦᑑᓂᓐᓄᑦ ᐱᔭᕆᐊᖃᖅᑕᖏᓐᓂᒃ ᐊᑭᓕᕈᒫᖅᐸᒃᑲ, ᐊᖏᖃᑎᒌᒍᑎᓕᐅᖅᓗᖓᓗ ᑖᒃᑯᓄᖓ ᐃᓱᖃᖏᑦᑐᒧᑦ ᑐᕌᖓᔪᒥᒃ. 
9ᑭᖑᕚᖏᑦ ᐃᓅᖃᑎᒌᒡᔪᐊᓄᑦ ᖃᐅᔨᒪᔭᐅᑦᓯᐊᕈᒫᖅᐳᑦ, ᕿᑐᕐᖓᖏᓪᓗ ᐃᓅᖃᑎᖏᓐᓄᑦ ᐃᓚᒋᔭᐅᑦᓯᐊᖅᓗᑎᒃ; ᑖᒃᑯᓂᖓ ᑕᑯᔪᑦ ᖃᐅᔨᔪᒫᖅᐳᑦ ᐅᖃᕈᓐᓇᖅᓗᑎᒡᓗ ᐊᑕᓂᕐᖕᒧᑦ ᓮᒻᒪᖅᑎᑕᐅᓯᒪᓂᖏᓐᓂᒃ.
10ᐊᑕᓂᕐᖕᒥᒃ ᖁᕕᐊᓱᒍᑎᖃᕈᒫᖅᐳᖓ ᐊᖏᔪᒥᒃ, ᑕᕐᖕᓂᕋ ᐊᖏᔪᕈᖅᑎᑦᓯᔪᒫᕐᖕᒪᑦ ᒎᑎᓐᓂᒃ; ᑖᑦᓱᒪ ᐊᓐᓄᕌᖅᑎᓯᒪᖕᒪᖓ ᐱᐅᓕᔭᐅᓂᕐᖕᒥᒃ, ᐅᓕᒃᓯᒪᓪᓗᓂᖓᓗ ᓇᓛᒎᕐᖕᓂᕐᖕᒥᒃ, ᐅᐃᒃᓴᖅᑐᑦ ᑲᑎᑎᑕᐅᓂᐊᖅᑎᓪᓗᒍ ᓂᐊᖁᕐᖕᒥᐅᓯᖅᑕᐅᔪᑎᑐᑦ. ᓄᓕᐊᒃᓴᖅᓗ ᑲᑎᑎᑕᐅᓂᐊᖅᓗᓂ ᐱᐅᓴᕐᖕᓂᕆᕙᒃᑕᖓᑐᑦ ᐱᐅᓴᐅᑎᓄᑦ. 
11ᓄᓇᑐᑦ ᐱᕈᖅᑐᒃᓴᒥᒃ ᓴᖅᑭᕝᕕᐅᔪᑎᑐᑦ, ᐱᕈᖅᓰᕕᒡᓗ ᐱᕈᖅᑐᒃᓴᓂᒃ ᐱᕈᖅᕕᐅᓕᖅᐸᖕᒪᑦ ᑲᓐᖓᖅᓲᑕᐅᓯᒪᔪᓂᒃ, ᑍᒫᒃᑕᐅᖅ ᐊᑕᓂᐅᑉ ᒎᑎᐅᑉ ᓇᓛᒎᕐᖕᓂᖅ ᓂᖅᑐᓕᕐᖕᓂᖅᓗ ᐱᕈᖅᑎᑦᓱᒫᕆᕔᑦ ᐃᓅᖃᑎᒌᒡᔪᐊᓕᒫᓂ.
