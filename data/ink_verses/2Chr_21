1ᔨᕼᐆᓴᐸᑦ ᑐᖁᒐᒥ ᓯᕗᓕᒥᓄᑦ ᐃᓚᓕᐅᑎᕗᖅ, ᐃᓗᕕᖅᑕᐅᕗᖅᓗ ᓯᕗᓕᖏᑕ ᐃᓗᕕᖃᖅᕕᖏᓐᓄᑦ ᑍᕕᑎᐅᑉ ᐃᒡᓗᒐᓴᖏᓐᓂ; ᐃᕐᖕᓂᖓᓗ ᔨᕼᐅᕌᒻ ᐃᓇᖏᐅᑎᕗᖅ ᐃᓂᖓᓂ.
2ᖃᑕᓐᖑᑎᖃᓚᐅᖅᐳᖅ ᔨᕼᐆᓴᐸᐅᑉ ᐃᕐᖕᓂᖏᓐᓂᒃ: ᐊᔭᕅᐊ, ᔨᕼᐃᐅᓪ, ᔭᑲᕅᐊ, ᐊᔭᕅᐊ, ᒤᑯ, ᓯᕚᑍᐊᓗ; ᑖᒃᑯᐊᓕᒫᑦ ᔫᑕᐅᑉ ᐊᖓᔪᖅᑳᖅᔪᐊᖓᑕ ᔨᕼᐆᓴᐸᐅᑉ ᐃᕐᖕᓂᕆᕔᑦ. 
3ᐊᑖᑕᖓᑕ ᑐᓂᓚᐅᖅᐰᑦ ᐱᒻᒪᕆᓂᒃ, ᓯᐅᓪᕕᕆᓂᒃ, ᒎᓗᓂᒃ, ᐱᖁᑎᓂᒡᓗ ᐱᕕᐊᕐᖕᓇᖅᑐᓂᒃ, ᐃᒡᓗᒐᓴᖕᓂᒃ ᓴᐴᓗᑕᓕᖕᓂᒃ ᔫᑕᒥ; ᐊᖓᔪᖅᑲᐅᕕᓂᓗ ᑐᓂᓚᐅᖅᐹ ᔨᕼᐅᕌᒻᒧᑦ ᐊᖓᔪᒃᓯᖅᐹᖑᓂᖓᓄᑦ. 
4ᔨᕼᐅᕌᒻᓕ ᐊᑖᑕᖓᑕ ᐊᖓᔪᖅᑲᐅᕕᖓᓄᑦ ᐃᓂᑖᑦᓯᐊᕋᒥ, ᖃᑕᓐᖑᑎᓕᒫᓂ ᑐᖁᑉᐰᑦ ᓴᕕᒡᔪᐊᒧᑦ, ᐄᓴᕅᓕᒥᐅᓪᓗ ᐊᖓᔪᖅᑳᖅᔪᐊᖓᑕ ᕿᑐᕐᖓᖏᑦ ᑐᖁᖃᓯᐅᑎᓪᓗᒋᑦ.
5ᔨᕼᐅᕌᒻ ᐊᕐᕌᒍᖃᓪᓗᓂ 32-ᓂᒃ ᐊᖓᔪᖅᑳᖅᔪᐊᓐᖑᓚᐅᖅᐳᖅ, ᐊᐅᓚᑦᓯᓚᐅᖅᐳᖅᓗ ᐊᕐᕌᒍᓂᒃ ᓯᑕᒪᐅᔪᖅᑐᓂᒃ ᔪᕉᓴᓚᒥ. 
6ᐱᓂᐊᕐᖕᓂᖃᓚᐅᖅᐳᖅ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖏᑎᑐᑦ, ᐂᕼᐊᑉ ᐱᓂᐊᕐᖕᓂᕆᓚᐅᖅᑕᖓᑐᑦ; ᐂᕼᐊᑉ ᐸᓂᖓᓂᒃ ᓄᓕᐊᖃᓚᐅᕐᖕᒪᑦ. ᐱᐅᖏᑦᑐᓕᓚᐅᖅᐳᖅᓗ ᐊᑕᓂᐅᑉ ᑕᑯᓐᓇᖅᑕᖓᒍᑦ. 
7ᐊᑕᓂᐅᓪᓕ ᑍᕕᑎᐅᑉ ᑭᖑᕚᖏᑦ ᐊᓯᕈᕈᒪᓚᐅᓐᖏᓔᑦ, ᐊᖏᖃᑎᖃᖅᓯᒪᓂᕐᖕᒥᓂᒃ ᑍᕕᑎᒧᑦ ᐱᑦᔪᑎᖃᖅᓗᓂ, ᐊᖏᖅᕕᒋᓚᐅᕋᒥᐅᒃ ᑭᖑᕚᖏᑦ ᐊᐅᓚᑦᓯᔨᐅᖁᓪᓗᒋᑦ ᐃᓱᖃᖏᑦᑐᒧᑦ.
8ᔨᕼᐅᕌᒻ ᐊᐅᓚᑦᓯᔨᐅᑎᓪᓗᒍ ᐄᑐᒥᐅᑦ ᐊᑭᕋᖅᑐᓕᓚᐅᖅᐳᖅ ᔫᑕᒧᑦ ᐊᐅᓚᑕᐅᓂᕐᖕᒥᖕᓂᒃ, ᐃᒻᒥᖕᓂᒡᓗ ᐊᖓᔪᖅᑳᖅᔪᐊᖅᑖᖅᓗᑎᒃ. 
9ᑕᕝᕙ ᔨᕼᐅᕌᒻ ᐊᐅᓪᓚᖅᐳᖅ ᐊᖓᔪᖅᑳᖁᑎᓂ ᐃᓚᒋᓪᓗᒋᑦ, ᕿᒧᒃᓯᐅᑏᑦ ᐊᒃᓴᓗᐊᓕᖁᑎᓕᒫᓂᓗ ᐃᓚᒋᓪᓗᒋᑦ, ᐅᓐᓄᐊᒃᑯᓪᓗ ᒪᑭᑉᐳᖅ ᐄᑐᒥᐅᓪᓗ ᐊᕙᓗᓯᓯᒪᔪᑦ ᑐᖁᕋᖅᐰᑦ ᕿᒧᒃᓯᐅᑎᓂ ᐊᒃᓴᓗᐊᓕᖕᓂᒃ ᐊᖓᔪᖅᑳᖁᑎᒥᓂᒡᓗ ᐃᓚᖃᖅᓗᓂ. 
10ᑍᒤᒻᒪᑦ ᐄᑐᒥᐅᑦ ᔫᑕᒧᑦ ᐊᐅᓚᑕᐅᓂᕐᖕᒥᖕᓂᒃ ᐊᑭᕋᖅᑐᐃᓐᓇᓕᖅᐳᑦ ᐅᓪᓗᒥᒧᑦ ᑎᑭᓪᓗᒍ. ᑍᑦᓱᒪᓂᐅᑎᓪᓗᒍᑦᑕᐅᖅ ᓄᓇᓕᒃ ᓕᑉᓇ ᐊᑭᕋᖅᑐᓕᓚᐅᕆᕗᖅ ᐊᐅᓚᑕᐅᓂᕐᖕᒥᓂᒃ, ᔨᕼᐅᕌᒻ ᐊᑕᓂᕐᖕᒥᒃ ᓯᕗᓕᖏᑕ ᒎᑎᖓᓂᒃ ᕿᒤᓯᒪᓂᖓᓂᒃ ᐱᑦᔪᑎᖃᖅᓗᑎᒃ. 
11ᓱᓕᓗ ᓴᓇᓚᐅᕆᕗᖅ ᒎᑎᓐᖑᐊᒧᑦ ᑐᒃᓯᐊᖅᕕᖕᓂᒃ ᔫᑕᐅᑉ ᖃᖅᑲᖏᓐᓂ, ᔪᕉᓴᓚᒥᓗ ᓄᓇᖃᖅᑐᑦ ᐊᔪᖅᑐᓕᑎᓚᐅᖅᐰᑦ, ᔫᑕᒥᐅᓪᓗ ᑕᒻᒪᖅᑎᓪᓗᒋᑦ.
12ᑎᑎᖅᑲᐅᓯᐊᓚᐅᖅᐳᖅᓗ ᐃᓔᑦᔭᒥᑦ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᓂᑦ, ᐃᒤᓕᔪᓂᒃ, “ᐊᑕᓂᖅ ᐃᒫᒃ ᐅᖃᖅᐳᖅ, ᑍᕕᑎᐅᑉ ᓯᕗᓕᕕᑦ ᒎᑎᖓ, ᐱᓂᐊᕐᖕᓂᖃᖏᓐᓇᕕᑦ ᐊᑖᑕᒃᑐᑦ ᔨᕼᐆᓴᐸᑦᑐᑦ, ᐂᓴᑐᓪᓗ ᔫᑕᐅᑉ ᐊᖓᔪᖅᑳᖅᔪᐊᖓᑐᑦ. 
13ᐱᓂᐊᕐᖕᓂᖃᕋᕕᓪᓕ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖏᑎᑐᑦ, ᔫᑕᒃᑯᑦ ᔪᕉᓴᓚᒥᓗ ᓄᓇᖃᖅᑐᑦ ᒎᑎᒧᑦ ᒪᓕᒍᓐᓃᖅᑎᑉᐸᑎᑦ, ᐂᕼᐊᐱᐅᑦᑕᐅᖅ ᐃᓚᖏᑕᓗ ᒪᓕᒍᓐᓃᖅᑎᑦᓯᓂᕆᓚᐅᖅᑕᖏᑎᑐᑦ, ᖃᑕᓐᖑᑎᑎᓪᓗ ᑐᖁᓚᐅᕋᕕᒋᑦ, ᐊᑖᑕᕕᑦ ᐃᓚᓪᓚᕆᖏᑦ, ᑖᒃᑯᐊ ᐃᓕᖕᓂᑦ ᐱᐅᓂᖅᓴᐅᑎᓪᓗᒋᑦ; 
14ᑕᑯᒋᑦ, ᐊᑕᓂᐅᑉ ᐃᓄᖁᑎᑎᑦ ᑎᑭᑕᐅᑎᓐᓂᐊᖅᐰᑦ ᐊᓐᓂᐊᓇᖅᑐᖅᔪᐊᒧᑦ, ᕿᑐᕐᖓᑎᑦ, ᓄᓕᐊᑎᑦ, ᐱᖁᑎᓕᒫᑎᓪᓗ, 
15ᖃᓂᒪᓇᖅᑐᖅᔪᐊᕐᖕᒧᓪᓗ ᑎᑭᑕᐅᔪᒫᖅᐳᑎᑦ ᐋᓐᓂᐊᓇᖅᑐᒥᒃ ᐃᕐᕋᕕᒃᑯᑦ, ᐃᕐᕋᕕᑎᑦ ᐊᓂᔪᒫᖅᐳᖅ ᖃᓂᒻᒪᓯᕐᖕᓄᑦ ᐊᓂᑎᑕᐅᓗᑎᒃ, ᖃᐅᑕᒫᑦ ᐱᐅᔪᓐᓃᖅᐸᓪᓕᐊᑐᐃᓐᓇᖅᓗᑎᑦ.”
16ᐊᑕᓂᐅᓪᓗ ᐱᓕᔅᑍᓂᒥᐅᑦ ᐋᕋᑉᒥᐅᓪᓗ ᐃᑎᐅᐱᐊᑉ ᖃᓂᒋᔮᓂ ᓄᓇᖃᖅᑐᑦ ᐊᐅᓚᑦᔭᒃᑎᑉᐰᑦ ᓂᓐᖓᐅᑦᔨᓗᑎᒃ ᐊᑭᕋᖅᑐᓕᖁᓪᓗᒋᑦ ᔨᕼᐅᕌᒻᒥᒃ; 
17ᑕᕝᕙ ᒪᔪᐊᕋᒥᒃ ᔫᑕᒧᑦ, ᓵᓚᒋᓪᓗᒍ ᑎᒍᕚᑦ, ᐊᖓᔪᖅᑳᖅᔪᐊᓪᓗ ᐃᒡᓗᖓᓂ ᐱᖁᑎᓕᒫᖏᑦ ᓇᓂᔭᑎᒃ ᐊᐅᓪᓚᕈᑎᕔᑦ, ᐃᕐᖕᓂᖏᓪᓗ ᓄᓕᐊᖏᓪᓗ, ᐃᕐᖕᓂᖏᓐᓂᒃ ᐊᒥᐊᑯᓚᐅᓐᖏᓛᑦ ᓄᑲᖅᓕᖅᐹᖅ ᔨᕼᐅᐊᕼᐊᔾ ᑖᓐᓇᑐᐊᖅ ᐊᒥᐊᒃᑯᑐᐊᕆᕚᑦ.
18ᑕᒪᑐᒪ ᑭᖑᕐᖓᒍᑦ ᐊᑕᓂᐅᑉ ᑎᑭᑕᐅᑎᑉᐹ ᐃᕐᕋᕕᖏᑎᒍᑦ ᐋᖅᑭᒃᑕᐅᔪᓐᓇᖏᑦᑐᒥᒃ ᐋᓐᓂᐊᒥᒃ. 
19ᐊᑯᓂᐅᓕᖅᑎᓪᓗᒍ, ᐊᕐᕌᒎᒃ ᒪᕐᕉᒃ ᐊᓂᒍᖅᑎᓪᓗᒋᒃ, ᐃᕐᕋᕕᖏᑦ ᐊᓂᕗᑦ ᐋᓐᓂᐊᖃᕐᖕᓂᕐᖕᒥᓄᑦ, ᑐᖁᕗᖅᓗ ᐋᓐᓂᐊᔪᐊᓘᓪᓗᓂ. ᐃᓄᖁᑎᖏᓪᓗ ᑎᐱᑦᓯᐊᕆᒃᑐᓂᒃ ᐅᐱᒍᓲᑎᓂᒃ ᐃᑯᐊᓪᓔᓚᐅᓐᖏᓚᑦ ᑖᑦᓱᒧᖓ, ᓯᕗᓕᖏᓐᓄᑦ ᑍᒤᖃᑦᑕᓚᐅᕐᖕᓂᕐᖕᒥᑐᑦ.
2032-ᓂᒃ ᐊᕐᕌᒍᖃᓕᖅᓗᓂ ᐊᖓᔪᖅᑳᖅᔪᐊᓐᖑᓚᐅᐳᖅ, ᔪᕉᓴᓚᒥ ᐊᐅᓚᑦᓯᓚᐅᖅᐳᖅ ᐊᕐᕌᒍᓂᒃ ᓯᑕᒪᐅᔪᖅᑐᓂᒃ; ᑐᖁᓚᐅᖅᐳᖅ ᓇᓪᓕᐊᓐᓄᓪᓘᓐᓃᑦ ᐅᒡᒍᐊᕆᔭᐅᓇᓂ. ᐃᓗᕕᖅᐹᑦ ᑍᕕᑎᐅᑉ ᐃᒡᓗᒐᓴᖏᓐᓂ, ᐊᖓᔪᖅᑳᖅᔪᐊᑦ ᐃᓗᕕᖅᑕᐅᕕᖏᑦᑕ ᐊᓯᐊᓄᑦ.
