1ᐅᑯᐊᑦᑕᐅᖅ ᑕᕝᕙ ᓲᓗᒨᓂᐅᑉ ᐅᖃᐅᓯᕆᓚᐅᖅᑕᖏᑦ ᔫᑕᐅᑉ ᐊᖓᔪᖅᑳᖅᔪᐊᖓᑕ ᕼᐃᔨᑬᐊᐅᑉ ᐱᔨᖏᓐᓂᑦ ᐊᑦᔨᓕᐅᖅᑕᐅᓚᐅᖅᑐᑦ:
2ᒎᑎᐅᑉ ᐱᓐᓇᕐᖕᓇᕐᖕᓂᖅᔪᐊᕆᕚ ᓱᓇᑐᐃᓐᓇᖅ ᐃᔨᖅᓯᒪᓗᒍ,
3ᕿᓚᒃ ᐳᖅᑐᓂᕆᓗᒍ ᓄᓇᓗ ᐃᑎᓂᕆᓗᒍ,
4ᓯᐅᓪᕕᕆᐅᑉ ᐊᑐᖅᑐᒃᓴᐅᖏᓐᓂᖓ ᐲᖅᓗᒍ,
5ᐱᐅᖏᑦᑐᓕᔪᑦ ᐲᖅᓗᒋᑦ ᐊᖓᔪᖅᑳᖅᔪᐊᑉ ᓇᔪᒐᖓᓂᑦ,
6ᐃᓕᖕᓂᒃ ᐊᖏᔪᕈᖅᑎᓐᓂᐊᕐᖕᓇᒃ ᐊᖓᔪᖅᑳᖅᔪᐊᑉ ᓇᔪᒐᖓᓂ,
7ᐱᐅᓂᖅᓴᐅᖕᒪᑦ ᐃᓕᖕᓄᑦ ᐅᖃᖅᐸᑦ, “ᒪᐅᖓ ᕾᓚᐅᕆᑦ,”
8ᐃᖅᑲᖅᑐᐃᕕᖕᒧᑦ ᑐᐊᕕᕐᖕᓂᐊᕐᖕᓇᒃ;
9ᐸᓯᒃᓕᕈᑎᒋᔧᑦ ᐃᓅᖃᑎᖕᓄᑦ ᐂᕙᑦᔪᑎᒋᒍᕕᐅᒃ,
10ᐃᓕᖕᓂᒃ ᑐᓵᔪᒥᑦ ᑲᓐᖑᓱᒃᑎᑕᐅᖁᓇᒃ,
11ᐅᖃᐅᓯᖅ ᓇᓛᒎᖅᑐᒥᒃ ᐅᖃᐅᓯᐅᔪᖅ
12ᓲᖅᓗ ᓯᐅᑎᒥᐅᑕᖅ ᒎᓗ ᐅᕝᕙᓗ ᐱᐅᓴᐅᑎ ᒎᓗᑦᓯᐊᖅ,
13ᓲᖅᓗ ᐊᐳᑎᐅᑉ ᓂᒡᓕᓇᕐᖕᓂᖓ ᐱᕈᖅᑐᓂᒃ ᑲᑎᖅᓱᐃᕕᖕᒥ,
14ᓄᕗᔭᒥᒃ ᐊᓄᕆᒥᒡᓗ ᓯᓚᓗᒃᑎᑦᓯᖏᑦᑐᒥᒃ ᐊᑦᔨᖃᖅᐳᖅ
15ᕿᓄᐃᓵᕐᖕᓂᒃᑯᑦ ᐊᖓᔪᖅᑳᖅᔪᐊᖅ ᐃᓱᒪᓕᐅᖅᑕᐅᔪᓐᓇᕐᖕᒪᑦ,
16ᕼᐊᓂᒥᒃ ᓇᓂᓯᒍᕕᑦ, ᐃᓕᖕᓄᑦ ᓈᒻᒪᒃᑐᒥᒃ ᑭᓯᐊᓂ ᓂᕆᒋᑦ,
17ᐊᑯᓔᓗᐊᖅᑐᒥᒃ ᐃᓅᖃᑎᕕᑦ ᐃᒡᓗᖓᓄᑦ ᐃᑎᖃᑦᑕᕐᖕᓇᒃ,
18ᐊᖑᑦ ᓴᒡᓗᑎᖃᖅᑐᖅ ᐃᓅᖃᑎᒥᓂᖅ,
19ᓱᓕᔪᖅᓴᖅᑐᖅ ᐊᖑᒻᒥᒃ ᑲᔪᓯᔪᓐᓇᖏᑦᑐᒥᒃ ᐃᓱᐊᖏᑦᑐᖃᖅᑎᓪᓗᒍ,
20ᐃᓐᖏᖅᕕᖃᖅᑐᖅ ᐆᒻᒪᑎᒥᒍᑦ ᐅᖁᒤᒃᓴᖅᑐᒧᑦ
21ᐊᑭᕋᖅᑐᖅᑏᑦ ᑳᒃᐸᑦ ᓂᐊᖂᔭᒥᒃ ᓂᕆᑎᒍᒃ;
22ᑍᒤᓕᐅᕈᕕᑦ ᐊᐅᒪᓂᒃ ᐃᑯᒪᓕᖕᓂᑦ ᓂᐊᖁᖓᓄᑦ ᐃᓕᐅᖅᑬᓂᐊᖅᐳᑎᑦ,
23ᐊᓄᕆ ᐅᓐᓄᐊᓪᓗᐊᒥᑦ ᐱᔪᖅ ᓯᓚᓗᖕᒥᒃ ᓇᒃᓴᕐᖕᒪᑦ,
24ᐱᐅᓂᖅᓴᐅᕗᖅ ᐃᓂᖃᖅᓗᓂ ᐃᒡᓘᑉ ᖁᓚᑕ ᑎᕆᖅᑯᐊᓂ,
25ᐃᒥᖅ ᓂᒡᓕᓇᖅᑐᖅ ᑕᕐᖕᓂᕐᖕᒧᑦ ᐃᒥᕈᒃᑐᒧᑦ ᐊᑦᔨᖃᖅᐳᖅ,
26ᐊᖑᑦ ᐃᓱᐊᖅᑐᖅ ᐃᓱᒪᓕᐅᖅᑕᐅᒃᐸᑦ ᐱᐅᖏᑦᑐᓕᔪᒧᑦ
27ᐱᐅᓐᖏᓚᖅ ᐊᖏᓗᐊᖅᑐᒥᒃ ᕼᐊᓂᒥᒃ ᓂᕆᒋᐊᖅ,
28ᓇᓪᓕᐊᑦ ᓇᖕᒥᓂᕐᖕᒥᓂᒃ ᐊᐅᓚᑦᓯᔪᓐᓇᖏᑦᑐᖅ
