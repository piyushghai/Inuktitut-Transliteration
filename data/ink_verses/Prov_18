1ᐱᖃᓐᓂᖏᑦᑐᖅ ᐃᒻᒥᓂᑐᐊᖅ ᐃᓱᒪᒋᕗᑦ,
2ᓯᓔᑦᑐᖅ ᖁᕕᐊᒋᔭᖃᓐᖏᓚᖅ ᑐᑭᓯᑎᑕᐅᓂᕐᖕᒥᒃ,
3ᐱᐅᖏᑦᑐᖅ ᓴᖅᑭᑦᑕᕌᖓᑦ ᐱᑦᓯᐊᖏᓐᓂᖅᑕᐅᖅ ᓴᖅᑭᖃᑕᐅᓲᖑᕗᖅ,
4ᐃᓅᑉ ᐅᖃᐅᓯᖏᑦ ᐃᒪᖅᑎᑐᑦ ᐃᑎᔪᖅᔪᐊᑎᑐᑦ ᑍᒤᑉᐳᑦ;
5ᐱᐅᖏᑦᑐᓂᒃ ᐊᑦᔨᒌᓐᖏᑎᑦᓯᓂᖅ ᐱᐅᓐᖏᓚᖅ,
6ᓯᓔᑦᑐᖅ ᐂᕙᓂᕐᖕᒥᒃ ᐱᒋᐊᖅᑎᑦᓯᕗᖅ,
7ᓯᓔᑦᑑᑉ ᖃᓂᓂ ᐊᓯᕈᖅᑕᐅᑦᔪᑎᒋᕚ,
8ᓂᐱᑭᓪᓗᓂ ᐅᖃᐅᓰᑦ ᒪᒪᖅᑐᑎᑐᑦ ᐅᖁᒻᒥᒐᒃᓴᑎᑐᑦ ᑍᒤᑕᐅᕗᑦ;
9ᐱᓇᓱᐊᕆᐊᒥᒃ ᐃᕿᐊᓱᒃᑐᖅ, ᐊᓯᕈᖅᓮᔨᒥᒃ ᖃᑕᓐᖑᑎᖃᖅᐳᖅ.
10ᐊᑕᓂᐅᑉ ᐊᑎᖓ ᓇᐸᔪᖅᔪᐊᑎᑑᖅᐳᖅ ᐊᑕᕐᖕᓇᕐᖕᓂᖃᖏᑦᑐᖅ,
11ᐊᒃᓱᐃᑦᑑᑉ ᐱᖁᑎᖅᔪᐊᓂ ᐃᒡᓗᒐᓴᒡᔪᐊᕆᕔᑦ ᐊᑦᑕᕐᖕᓁᑦᑐᑦ,
12ᐊᓯᕈᖅᑕᐅᓂᖅ ᐱᒋᐊᓚᐅᖅᑎᓐᓇᒍ ᐃᓄᒃ ᐆᒻᒪᑎᒥᒍᑦ ᐱᔪᓐᓇᕋᓱᒋᓗᐊᕐᖕᓂᖃᓲᖑᕗᖅ,
13ᑐᑭᓯᓚᐅᕋᓂ ᑭᐅᔪᖅ ᓯᓔᕐᕈᖅᑐᖅᐳᖅ, ᓯᓔᓐᓂᕐᖕᒥᓄᓪᓗ ᑲᓐᖑᓇᖅᑐᒦᑎᓪᓗᓂ ᐃᒻᒥᓂᒃ.
14ᐃᓅᑉ ᐊᓂᕐᖕᓂᖓᑕ ᖃᓂᒪᑎᓪᓗᒍ ᐱᔪᓐᓇᖅᑎᑉᐹ;
15ᑐᑭᓯᐊᔫᑉ ᐃᓱᒪᖓ ᖃᐅᔨᒪᓂᕐᖕᒥᒃ ᐱᑖᖅᐳᖅ,
16ᐃᓄᒃ ᑐᓂᔭᒃᓴᒥᓄᑦ ᐅᒃᑯᐃᕈᑦᔭᐅᕗᖅ ᐊᖓᔪᖅᑳᓪᓗ ᓵᖏᓐᓄᑦ ᐱᑎᑕᐅᑦᔪᑎᒋᓪᓗᒍ.
17ᓯᕗᓪᓕᖅᐹᖅ ᐱᑦᔪᑎᒃᓴᒥᓂᒃ ᐅᖃᐅᓯᖃᖅᑐᖅ ᐃᓱᐊᖅᑑᖅᑰᔨᕗᖅ,
18ᓇᓚᐅᑦᑖᕈᑎᒃᑯᑦ ᓂᕈᐊᕐᖕᓂᖅ ᐂᕙᑦᔪᑕᐅᔪᓂᒃ ᓄᖅᑲᖅᑎᑦᓯᕗᖅ,
19ᖃᑕᓐᖑᑦ ᓂᓐᖎᔭᐅᔪᖅ ᓵᓚᒋᔭᕆᐊᖓ ᓴᐱᕐᖕᓇᕐᖕᓂᖅᓴᐅᕗᖅ ᐃᒡᓗᒐᓴᒡᔪᐊᓂᑦ,
20ᐊᖑᑦ ᐊᕿᐊᑦᑐᓱᒃᑐᑎᑐᑦ ᑍᒤᑉᐳᖅ ᖃᓂᖓᑕ ᐱᕈᖅᑎᑕᖏᑎᒍᑦ,
21ᑐᖁ ᐃᓅᓯᖅᓗ ᐅᖃᐅᑉ ᐱᔪᓐᓇᕐᖕᓂᖓᓃᑉᐳᑦ,
22ᓄᓕᐊᒃᓴᒥᓂᒃ ᓇᒡᕚᖅᑐᖅ ᐱᐅᔪᒥᒃ ᓇᒡᕚᖅᐳᖅ,
23ᐊᒃᓱᔪᖅ ᓂᑲᒋᔭᐅᔪᒪᓂᕐᖕᒥᒃ ᓂᓪᓕᐊᑦᔪᑎᖃᖅᐳᖅ,
24ᐃᓚᓐᓈᖃᖅᑐᖃᖅᐳᖅ ᐃᓚᓐᓇᕆᔭᐅᓐᖑᐊᖅᑐᓂᒃ,
