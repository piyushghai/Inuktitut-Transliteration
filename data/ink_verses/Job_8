1ᑕᕝᕙ ᐱᐅᓪᑖᑦ ᓲᕼᐂᑎᒥᐅᑕᖅ ᑭᐅᕗᖅ:
2“ᐅᖃᐅᓯᒃᓮᕈᑎᑍᓐᓇᖅᐲᑦ ᐅᖃᐅᓯᖅᑎᑦ
3ᒎᑎ ᒧᒥᒃᑎᑦᓯᓲᖑᕚ ᓈᒻᒪᓈᖅᓯᒪᓂᕐᖕᒥᒃ;
4ᕿᑐᕐᖓᑎᑦ ᒎᑎᒧᑦ ᐊᔪᖅᑐᓕᓯᒪᓐᓂᖅᐸᑕ,
5ᒫᓐᓇᓕ ᒎᑎᒥᒃ ᕿᓂᕐᖕᓂᐊᕈᕕᑦ
6ᐃᑦᔪᕐᖕᓁᒃᑯᕕᑦ ᐸᓯᔭᒃᓴᐅᓂᖃᖏᒃᑯᕕᓪᓗ,
7ᓯᕗᕐᖓᓂᓗ ᐱᒋᓚᐅᖅᑕᑎᑦ ᒥᑭᔫᓚᐅᕋᓗᐊᖅᐸᑕ,
8ᐊᐱᖅᓱᓚᐅᕆᑦ ᕿᓄᕕᒋᕙᒋᑦ, ᓯᕗᓪᓕᐅᓚᐅᖅᑐᓂᒃ,
9ᐃᓅᓯᕗᑦ ᓁᑦᑐᑯᓘᖕᒪᑦ, ᖃᐅᔨᒪᓇᑕᓗ,
10ᓯᓚᑐᔫᓚᐅᖅᑐᓄᑦ ᐊᔪᕆᖅᑐᖅᑕᐅᓚᐅᕆᑦ,
11ᐅᖃᐅᔭᖅᔪᐊᑦ ᐱᕈᓲᖑᕚᑦ ᐃᒪᖅᓱᖃᖏᑦᑐᒥ?
12ᓱᓕ ᐃᕕᒃᓱᒊᑦ ᓱᓪᓗᓖᑦ ᓇᑲᑕᐅᓚᐅᕋᑎᒃ,
13ᒎᑎᒥᒃ ᐳᐃᒍᖅᑐᑦ ᑕᒪᒃᑯᑎᑐᓇᖅ ᑍᒤᑉᐳᑦ;
14ᓴᐱᖏᓐᓂᖓ ᐃᕙᓗᒃᓴᑎᑐᑦ ᑍᒤᑉᐳᖅ,
15ᓄᓗᐊᖏᓐᓄᑦ ᐄᒐᕈᑎᒃ, ᒪᑭᑕᔪᓐᓇᕋᔭᓐᖏᓚᑦ;
16ᐅᖃᐅᔭᖅᔪᐊᑎᑐᑦ ᓯᕿᓐᓂᖅᑎᓪᓗᒍ ᐃᑦᑎᖃᕋᓗᐊᖅᐳᑦ
17ᐊᒫᖏᑦ ᐅᔭᕋᖕᓂᒃ ᓂᒦᓯᒪᕗᑦ;
18ᐃᓂᒥᓂᓪᓕ ᐊᒧᔭᐅᓗᓂ ᐄᔭᐅᒍᓂ,
19ᑕᑯᒋᑦ, ᑕᕝᕙ ᑍᒫᒃ ᖁᕕᐊᓲᑎᑐᐊᖃᖅᐳᖅ;
20ᑕᑯᒋᑦ, ᒎᑎ ᐃᒋᑦᓯᓂᐊᓐᖏᓚᖅ ᐸᓯᔭᒃᓴᐅᖏᑦᑐᒥᒃ,
21ᖃᓂᓯ ᐃᔪᕈᓐᓇᖅᓯᑎᑦᓱᒫᕆᕔᑦ,
22ᐃᓕᑦᓯᓐᓂᒃ ᐆᒥᓱᒃᑐᑦ ᑲᓐᖑᓱᖕᓂᕐᖕᒥᒃ ᐊᓐᓄᕌᖅᑎᑦᓱᒫᖅᐰᑦ,
