1“ᓈᓚᒃᓯᓐᖓ, ᐃᓕᑦᓯ ᓇᓛᒎᕐᖕᓂᕐᖕᒥᒃ ᒪᓕᒃᑐᓯ, ᐊᑕᓂᕐᖕᒥᒡᓗ ᕿᓂᖅᑐᓯ; ᕾᖅᑐᖅ ᐃᓚᓐᖔᔭᐅᕕᒋᓯᒪᔭᓯ ᓵᕝᕕᒋᓯᐅᒃ, ᐃᑎᖅᓴᓕᐅᖅᓯᒪᔪᖅᓗ ᑕᑯᓗᒍ ᐅᔭᕋᖕᓂᐊᖅᕕᐅᔪᑎᑐᑦ ᐲᖅᓯᕕᐅᕕᒋᓚᐅᖅᑕᓯ. 
2ᐂᕝᕙᕋᕼᐋᒻ ᓯᕗᓕᕕᓂᓯ ᐃᖅᑲᖅᓯᐅᒃ, ᓵᕋᓗ ᐊᓂᕕᒋᓯᒪᔭᓯ; ᐂᕝᕙᕋᕼᐋᒻ ᐊᑕᐅᓯᑐᐊᖑᑎᓪᓗᒍ ᕾᖁᓚᐅᖅᐸᕋ, ᓮᒻᒪᖅᑎᓪᓗᒍᓗ ᐃᓄᒋᐊᒃᓯᑎᓚᐅᖅᐸᕋ. 
3ᐊᑕᓂᐅᑉ ᓮᒻᒪᖅᓴᕈᒫᖅᐹ ᓮᐅᓂ, ᓯᖁᑦᑎᖅᑕᐅᓯᒪᓂᖏᓪᓗ ᐋᖅᑭᒃᓗᒋᑦ, ᓄᓇᖁᑎᖓ ᓱᓇᖃᕈᓐᓁᓚᐅᖅᑐᖅ ᐱᕈᖅᓰᕕᒃᑐᑦ ᐄᑕᓂᑎᑐᑦ ᑍᒤᑎᑦᓱᒫᖅᐹ, ᓄᓇᖓᑕᓗ ᐃᓚᖓ ᓯᐅᕅᓐᓇᖅ ᐊᑕᓂᐅᑉ ᐱᕈᖅᓰᕕᖁᑎᖓᓄᑦ ᐊᑦᔨᐅᓕᖅᑎᑦᓱᒫᖅᓗᒍ, ᑕᕝᕙᓂ ᖁᕕᐊᓱᖕᓂᖃᕈᒫᖅᐳᑦ ᐊᓕᐊᓁᒍᓱᒡᓗᑎᒡᓗ, ᖁᔭᓕᔪᒫᖅᐳᑦ ᓂᖅᑐᐃᓗᑎᒡᓗ ᐃᓐᖏᕈᒫᖅᐳᑦ. 
4ᐃᓄᖁᑎᒃᑲ, ᓈᓚᓚᐅᖅᓯᓐᖓ; ᑐᓴᖅᓗᖓᓗ ᐃᓅᖃᑎᒌᒡᔪᐊᖁᑎᒃᑲ, ᐱᖁᔭᒃᑲ ᐅᕙᓐᓂᑦ ᐊᓂᔪᒫᖅᐳᑦ, ᐊᑦᔨᒌᒃᑎᑦᓯᓂᓐᓄᓪᓗ ᐃᓄᐃᑦ ᖃᐅᒪᒃᓴᖅᑕᐅᔪᒫᖅᓗᑎᒃ. 
5ᓇᓛᒎᕐᖕᓂᕋ ᖃᓂᑉᐳᖅ, ᐱᐅᓕᒃᓯᓂᕋᓗ ᑎᑭᓕᖅᐳᖅ, ᐱᔪᓐᓇᕐᖕᓂᓐᓄᑦ ᐃᓄᐃᑦ ᐊᐅᓚᑦᓱᒫᖅᐸᒃᑲ; ᐃᒪᐅᑉ ᑭᒡᓕᖓᓃᑦᑐᑦ ᐅᕙᓐᓂᒃ ᐅᑕᖅᑭᔪᒫᖅᐳᑦ, ᐊᖓᔪᖅᑲᐅᓂᓐᓂᒃ ᑕᑎᖃᖅᓗᑎᒃ. 
6ᕿᓚᖕᒧᑦ ᑕᑯᓴᓕᕆᑦᓯ, ᐊᒻᒧᓪᓗ ᕿᕕᐊᖅᓗᓯ ᓄᓇᒧᑦ; ᕿᓔᑦ ᐳᔪᖅᑐᑦ ᐊᓯᐅᔪᒫᖅᐳᑦ, ᓄᓇᖅᔪᐊᖅᓗ ᐱᑐᖃᓐᖑᕈᒫᖅᐳᖅ ᐊᓐᓄᕌᑐᑦ, ᐃᓄᖏᓪᓗ ᐊᓇᓐᖏᖅᑎᑐᑦ ᑐᖁᕋᕈᒫᖅᐳᑦ; ᐱᐅᓕᒃᓯᓂᕋᓕ ᐃᓱᖃᖏᑦᑐᒧᑦ ᐃᓕᖓᕗᖅ, ᓇᓛᒎᕐᖕᓂᕋᓗ ᓄᖑᑎᑕᐅᔪᒫᓐᖏᓚᖅ. 
7ᓈᓚᒃᓯᓐᖓ ᓇᓛᒎᕐᖕᓂᕐᖕᒥᒃ ᖃᐅᔨᒪᔪᓯ, ᐱᖁᔭᓐᓂᒡᓗ ᐆᒻᒪᒻᒥᐅᑕᖃᖅᑐᓯ; ᓯᕗᕋᑦᑍᓕᒋᑦᓯ ᐸᓯᒃᓯᖅᑐᓂᒃ, ᕿᒃᓵᒍᑎᖃᕐᖕᓂᐊᕋᓯᓗ ᒥᑕᐅᑎᖃᖅᑐᓂᒃ. 
8ᖁᐱᕐᕈᓄᑦ ᖃᓪᓗᓈᖅᑕᓂᒃ ᓂᕆᓲᓄᑦ ᓂᕆᔭᐅᔪᒫᕐᖕᒪᑕ, ᖁᐱᕐᕈᓄᓪᓗ ᓄᕕᖅᓵᒃᓴᓂᒃ ᓂᕆᓲᓄᑦ ᓂᖃᐅᓗᑎᒃ; ᓴᐳᑦᔨᓂᕋᓕ ᐃᓱᖃᖏᑦᑐᒧᑦ ᓱᕐᕋᖕᓂᐊᓐᖏᓚᖅ, ᐱᐅᓕᒃᓯᓂᕋᓗ ᑭᖑᕚᖑᖃᑎᒌᓕᒫᓄᑦ. 
9ᑐᐸᓕᕆᑦ, ᑐᐸᓕᕆᑦ, ᐊᓐᓄᕌᖅᓗᑎᓪᓗ ᐱᔪᓐᓇᕐᖕᓂᕐᖕᒥᒃ, ᐊᑕᓂᐅᑉ ᐱᔪᓐᓇᕐᖕᓂᖓᓂᒃ; ᑐᐸᓕᕆᑦ, ᑍᑦᓱᒪᓂᐊᓗᒃᑎᑐᑦ, ᕅᕼᐊᐱᒥᒃ ᐊᒡᒍᐃᓚᐅᖅᓯᒪᓐᖏᓚᑏᑦ, ᐆᒪᔪᖅᔪᐊᒥᒡᓗ ᖁᒡᓗᒋᐊᖑᔮᖅᑐᒥᒃ ᑲᐱᓯᓚᐅᓐᖏᓚᑏᑦ? 
10ᐃᕝᕕᓂᓐᓈ ᐃᒪᖅᔪᐊᖅ ᐃᒤᕈᑎᑎᓚᐅᖅᐱᐅᒃ? ᐃᒪᖅᐱᒃ ᐃᑎᔪᖅ; ᐊᖅᑯᑎᓕᐅᖅᓗᑎᑦ ᐃᒪᖅᔪᐊᒃᑯᑦ, ᓂᐅᕕᐊᖑᓪᓗᑎᒃ ᐅᑎᖅᑎᑕᐅᓯᒪᔪᑦ ᐊᖅᑯᑎᖃᖅᓗᑎᒃ ᐃᑳᕈᓐᓇᖅᓯᖁᓪᓗᒋᑦ. 
11ᐊᑕᓂᐅᑉ ᐊᑭᓕᖅᓗᒋᑦ ᐱᑖᕆᒃᑲᓐᓂᖅᓯᒪᔭᖏᑦ ᐅᑎᕈᒫᖅᐳᑦ, ᓮᐅᓂᒧᑦ ᐃᑎᓕᕈᒫᖅᐳᑦ ᐃᓐᖏᖅᓗᑎᒃ; ᐃᓱᖃᖏᑦᑐᒧᑦ ᖁᕕᐊᓱᖕᓂᖅᔪᐊᖃᕈᒫᖅᐳᑦ, ᐊᓕᐊᓁᒍᓱᒡᓗᑎᒃ ᖁᕕᐊᓱᖕᓂᐊᓗᖕᒧᑦ, ᕿᒃᓵᖕᓂᖅ ᐊᓂᖅᓴᐅᒥᓂᖅᓗ ᕿᒫᔪᒫᖅᐴᒃ. 
12ᐅᕙᖓ, ᑖᓐᓇᐅᕗᖓ ᓮᒻᒪᖅᑎᑦᓯᔪᖅ ᐃᓕᑦᓯᓐᓂᒃ; ᓱᖕᒪᑦ ᓯᕘᕋᕕᑦ ᐃᓄᖕᒥᒃ ᑐᖁᕙᒃᑐᒥᒃ, ᐃᓅᑉ ᐃᕐᖕᓂᖓᓂᒃ ᐃᕕᒃᓱᒐᖅᑎᑐᑦ ᑍᒤᑦᑐᒥᒃ, 
13ᐳᐃᒍᖅᓯᒪᓪᓗᑎᑦ ᐊᑕᓂᕐᖕᒥᒃ, ᐃᓕᖕᓂᒃ ᓴᓇᓚᐅᖅᑐᒥᒃ, ᕿᓚᖕᒦᑦᑐᓂᒃ ᐃᓯᕕᑦᓯᓯᒪᔪᖅ ᓄᓇᖅᔪᐊᕐᖕᒥᒡᓗ ᐃᓂᒋᔭᒃᓴᖓᓄᑦ ᐃᓕᓯᓯᒪᔪᖅ, ᓯᕘᕋᖃᑦᑕᖅᐲᑦ ᐅᓪᓗᖅ ᓈᓗᒍ ᐊᑭᕋᖅᑐᖅᑎᕕᑦ ᓂᓐᖓᐅᒪᓂᖓᓂᒃ, ᑐᖁᑦᓯᔪᒪᑎᓪᓗᒍ? ᐊᑭᕋᖅᑐᖅᑎᕖᑦ ᑲᑉᐱᐊᓇᕐᖕᓂᖓ ᓇᓃᒻᒪᑦ? 
14ᐊᐅᓪᓚᕈᑦᔭᐅᓯᒪᔪᑦ ᐊᓂᑎᑕᐅᕕᒃᓴᖓᑦ ᖃᒡᓕᕗᖅ; ᑐᖁᓂᐊᓐᖏᓚᑦ ᐃᑎᖅᓴᒧᓪᓗ ᐃᓕᔭᐅᓂᐊᓐᖏᓚᑦ, ᓂᕿᒃᓮᕈᑎᓂᐊᕋᑎᒡᓗ. 
15ᐅᕙᖓᐅᕗᖅ ᐊᑕᓂᖅ ᒎᑎᓯ, ᐃᒪᖅᔪᐊᓂᒃ ᒪᓪᓕᖅᑎᑦᓯᔪᓐᓇᖅᑐᖅ ᐃᒃᑑᓕᔮᖅᑎᓪᓗᒋᓪᓗ, ᕿᓚᖕᒥᐅᒐᓴᒡᔪᐃᑦ ᐊᑕᓂᖓᓐᓂᒃ ᐊᑎᖃᖅᐳᖅ. 
16ᐅᖃᐅᓯᒃᑲ ᐃᓕᕙᒃᑲ ᖃᓂᕐᖕᓄᑦ; ᐃᔨᖅᓯᒪᓪᓗᓯᓗ ᐊᒡᒐᖕᒪ ᑕᕐᕋᖓᓄᑦ, ᕿᓚᖕᓂᒃ ᐃᓯᕕᑦᓯᖁᓪᓗᖓ, ᓄᓇᖅᔪᐊᕐᖕᒥᒡᓗ ᐃᓂᒋᓂᐊᖅᑕᖓᓄᑦ ᐃᓕᓯᖁᓪᓗᖓ, ᓮᐅᓂᒧᓪᓗ ᐅᖃᖅᓗᖓ, ‘ᐃᓄᖁᑎᒋᕙᑦᓯ.’”
17ᑐᐸᓕᕆᑦ, ᑐᐸᓕᕆᑦ! ᒪᑭᓪᓗᑎᓪᓗ ᔪᕉᓴᓚᒻ. ᐃᓕᑦᓯ ᐃᒥᓚᐅᖅᑐᓯ ᐊᑕᓂᐅᑉ ᐊᑭᓂᐊᕐᖕᓂᖓᑕ ᐃᒥᐅᑎᖓᓂᑦ ᓂᓐᖓᐅᒪᓂᖓᓂᒃ ᐃᒪᓕᖕᒥᒃ. ᐃᒤᖅᓗᒍ ᓄᖑᓚᐅᖅᐸᓯ ᐃᓗᓕᖁᑎᐅᑉ ᐃᒪᖓ ᐋᖓᔮᕈᑎᒋᓕᖅᓗᒍᓗ. 
18ᑕᓯᐅᖅᑎᒃᓴᖃᓐᖏᓚᖅ ᕿᑐᕐᖓᖃᐅᕋᓗᐊᕋᒥ ᐅᓄᖅᑐᓂᒃ; ᓱᓕ ᐊᒡᒐᖏᑎᒍᑦ ᑎᒍᔭᐅᓗᓂ ᑕᓯᐅᖅᑎᒃᓴᖃᓐᖏᓚᖅ, ᐃᕐᖕᓂᓂ ᐅᓄᖅᑐᑦ ᐱᕈᐃᓚᐅᕋᓗᐊᕋᒥᒋᑦ. 
19ᑖᒃᑯᐊ ᒪᕐᕈᐃᑦ ᐃᓕᖕᓄᑦ ᑎᑭᐅᑎᓯᒪᕘᒃ; ᑭᐊᓕ ᕿᒃᓵᖃᑎᒋᓂᐊᖅᐹᑎᑦ? ᓄᖑᕈᑦᔭᐅᓯᒪᒐᕕᑦ ᐃᒡᓗᒐᓴᒡᔪᐊᓪᓗ ᓯᖁᑦᑎᖅᑕᐅᓪᓗᑎᒃ, ᑳᖕᓇᖅᑐᖅᔪᐊᖃᓕᖅᐳᑦ, ᐅᓇᑕᕐᖕᓃᓪᓗ; ᑭᓇᒧᓕ ᓮᒻᒪᖅᓴᖅᑕᐅᓂᐊᓕᖅᐲ? 
20ᐃᕐᖕᓂᑎᑦ ᓄᑮᕈᑎᓯᒪᕗᑦ, ᓇᓚᓪᓗᑎᒡᓗ ᐊᖅᑯᑏᑦ ᓴᖑᒋᐊᖅᕕᖏᓐᓂ, ᑐᒃᑐᖓᔪᑎᑐᑦ ᓄᓗᐊᖅᑎᑕᐅᓯᒪᔪᑎᑐᑦ; ᑖᒃᑯᐊ ᐊᑕᓂᐅᑉ ᓂᓐᖓᐅᒪᓂᖓᓄᑦ ᐊᒃᑐᐊᔭᐅᕗᑦ, ᒎᑎᑦᓯᓗ ᐃᓂᖅᑎᕆᓂᖓᓄᑦ. 
21ᑍᒤᒻᒪᑦ ᑐᓴᓕᕆᑦᓯ ᐆᒥᖓ, ᐅᖁᒤᒃᓴᕐᖕᓇᖅᑐᒦᑦᑐᓯ, ᐋᖓᔮᑐᓯᓗ ᕔᓂᒨᖏᑦᑐᖅ. 
22ᐊᑕᓂᓯ ᐃᒫᒃ ᐅᖃᖅᐳᖅ, ᑖᓐᓇ ᐊᑕᓂᖅ ᒎᑎᓯ, ᓯᕐᖕᓈᖅᑐᖅ ᐃᓄᖁᑎᒥᓂᒃ: “ᑕᑯᒋᑦᓯ ᐃᒥᐅᑦ ᐅᕐᕈᔮᕈᑎᒋᓚᐅᖅᑕᓯ ᐲᖅᐸᕋ ᐊᒡᒐᑦᓯᓐᓂᑦ, ᐃᒥᐅᑦ ᐃᒪᖃᓚᐅᖅᑐᖅ ᓂᓐᖓᐅᒪᓂᓐᓂᒃ, ᑕᕝᕙᓐᖓᑦ ᐃᒥᒃᑲᓐᓂᕐᖕᓂᐊᕈᓐᓃᖅᐳᓯ. 
23ᐃᓕᑦᓯᓐᓂᒡᓗ ᐋᓐᓂᐊᑎᑦᓯᔪᓄᑦ ᐃᓕᖔᕐᖕᓂᐊᓕᖅᐸᕋ, ᑍᒃᑯᐊ ᐃᓕᑦᓯᓐᓄᑦ ᐅᖃᕐᖕᒪᑕ, ‘ᐅᕐᕈᖓᓚᐅᕆᑦᓯ ᖄᑦᓯᒍᑦ ᐱᓱᖕᓂᐊᕋᑦᑕ.’ ᑐᓄᓯᓗ ᓄᓇᑐᑦ ᑍᒤᑎᓚᐅᖅᐸᓯ, ᐊᖅᑯᑎᑎᑐᑦ ᐱᓱᒃᕕᐅᖃᑦᑕᖅᓗᑎᒃ.”
