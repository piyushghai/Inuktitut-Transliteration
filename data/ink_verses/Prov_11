1ᓴᒡᓗᕿᑦᓯᓪᓗᑎᒃ ᐅᖁᒤᓐᓂᓂᐊᕈᑎᑎᒍᑦ ᐊᑭᓕᖅᑐᐃᔪᑦ ᐊᑕᓂᐅᑉ ᓇᕐᕈᒋᕔᑦ,
2ᐱᐅᔪᕆᓂᖅ ᐊᑐᖅᑕᐅᓕᕋᖓᑦ ᑕᕝᕙ ᑲᓐᖑᓲᑎᒃᓴᑦ ᕾᒋᕗᑦ,
3ᐃᓱᐊᖅᑑᑉ ᓱᓕᑦᓯᐊᕐᖕᓂᖅ ᑕᓯᐅᖅᑎᒋᕚ,
4ᐊᒃᓗᐃᓐᓂᖅ ᓴᐳᑦᔨᓯᒪᔪᓐᓇᓐᖏᓚᖅ ᓂᓐᖓᖕᓂᐅᑉ ᐅᓪᓗᖓᓂ,
5ᐃᓱᐊᖅᑐᒥ ᐃᓅᔪᖅ ᐸᓯᔭᒃᓴᐅᖏᓐᓂᕐᖕᒥᓄᑦ ᐃᓱᐊᖅᑐᒦᑎᑕᐅᕗᖅ,
6ᐃᓱᐊᖅᑐᒥ ᐃᓅᔪᖅ ᓇᓛᒎᕐᖕᓂᕐᖕᒥᓄᑦ ᓴᐳᑦᔭᐅᓯᒪᓂᐊᖅᐳᖅ,
7ᐱᐅᖏᑦᑐᖅ ᑐᖁᒐᒥ, ᓂᕆᐅᒋᔭᖏᑦᑕᐅᖅ ᑐᖁᖃᑕᐅᕗᑦ,
8ᐃᓱᐊᖅᑐᑦ ᓴᐳᑦᔭᐅᓯᒪᓂᐊᖅᐳᑦ ᐊᑲᐅᖏᑦᑐᒥᑦ,
9ᑕᒃᑯᕐᖕᒨᖅᑐᖅ ᐅᖃᐅᓯᕐᖕᒥᓄᑦ ᐃᓅᖃᑎᒥᓂᒃ ᐊᓯᕈᐃᔪᓐᓇᖅᐳᖅ,
10ᐃᓱᐊᖅᑐᑦ ᐱᕙᓪᓕᐊᑦᓯᐊᓕᕌᖓᑕ ᐃᒡᓗᒐᓴᒡᔪᐊᑦ ᖁᕕᐊᓱᓕᖅᐸᒃᐳᑦ,
11ᐃᓱᐊᖅᑐᑦ ᓮᒻᒪᖅᑎᑦᓯᓂᖏᓐᓄᑦ ᐃᒡᓗᒐᓮᑦ ᐊᖏᔪᕈᖅᑎᑕᐅᕗᑦ,
12ᐃᓅᖃᑎᒥᓂᒃ ᒥᑭᒡᓕᑎᕆᔪᖅ ᑐᑭᓯᐅᒪᓂᖃᓐᖏᓚᖅ,
13ᐅᖃᐅᓯᕐᖕᓂᒃ ᒥᓇᕋᖅᑎ ᑐᓴᖅᑕᐅᔭᕆᐊᖃᖏᑦᑐᓂᒃ ᓴᖅᑭᑎᕆᕗᖅ,
14ᐅᖃᐅᑦᔨᒋᐊᖅᑎᒃᓴᖃᖏᑦᑐᑦ ᐃᓄᐃᑦ ᐅᕐᕈᕙᒃᐳᑦ,
15ᖃᐅᔨᒪᔮᕆᓐᖏᑕᒥᓂᒃ ᐱᑦᔪᑦᔨᔪᒪᔪᖅ ᐅᒍᐊᓕᕈᒫᖅᐳᖅ,
16ᐊᕐᖕᓇᐅᑉ ᐃᓄᑦᓯᐊᕙᐅᓂᖓᑕ ᐅᐱᒋᔭᐅᓂᖅᑖᖅᑎᑉᐹ,
17ᐊᖑᑦ ᓂᑲᒍᓱᖕᓂᖃᑦᓯᐊᖅᑐᖅ ᐃᓅᑦᓯᐊᕈᑎᒃᓴᓕᐅᖅᐳᖅ ᐃᒻᒥᓄᑦ,
18ᐊᖑᑦ ᐱᐅᖏᑦᑐᖅ ᓯᓔᕐᕆᒃᓯᓇᓱᐊᕐᖕᓂᕐᖕᒥᒃ ᐱᓂᐊᕐᖕᓂᖃᕋᔪᒃᐳᖅ,
19ᐃᓱᐊᖅᑐᒥᒃ ᑲᔪᓯᔪᖅ ᐃᓅᔪᒫᖅᐳᖅ,
20ᐱᐅᖏᑦᑐᓂᒃ ᐃᓱᒪᓖᑦ ᐊᑕᓂᕐᖕᒧᑦ ᓇᕐᕈᓇᖅᐳᑦ,
21ᖃᐅᔨᒪᓕᕆᑦ, ᐱᐅᖏᑦᑐᑦ ᓱᒋᐊᖅᑕᐅᓐᖏᓮᓐᓇᕐᖕᓂᐊᓐᖏᓚᑦ,
22ᑰᒃᑰᓯ ᒎᓗᒥᒃ ᐳᑐᓕᖕᒥᒃ ᕿᖓᕐᖕᒥᐅᑦᓯᖅᑕᐅᓯᒪᔪᖅ,
23ᐃᓱᐊᖅᑐᑦ ᐱᔪᒪᔭᖃᖅᐳᑦ ᐱᐅᔪᓂᒃ,
24ᑐᓂᐅᖅᑬᖃᑦᑕᖅᑐᖅ ᐊᓐᓂᕈᓱᒐᓂ ᐊᔪᖅᓴᕈᓐᓃᖅᐸᓪᓕᐊᕗᖅ,
25ᐊᓐᓂᕈᓱᖏᑦᑐᖅ ᐊᒃᓗᐃᓕᓂᐊᖅᐳᖅ,
26ᓂᐊᖂᔭᒃᓴᓂᒃ ᑭᓯᕐᖔᖅᓯᔪᖅ ᐃᓱᒪᓂᖅᓗᒡᕕᐅᓕᕐᖕᓂᐊᖅᐳᖅ,
27ᐱᐅᔪᒥᒃ ᐊᔪᐃᓐᓈᖃᖅᓗᓂ ᕿᓂᖅᑐᖅ ᐅᐱᒋᔭᐅᓂᒃᓴᖅᓯᕗᖅ,
28ᐊᒃᓗᐃᑦᔪᑎᒥᓂᒃ ᑕᑎᖃᖅᑐᖅ ᓄᖑᕈᑎᓂᐊᖅᐳᖅ,
29ᐃᒡᓗᒥᐅᖃᑎᒥᓂᒃ ᐃᓱᐊᖏᑦᑐᒦᑎᑦᓯᔪᖅ ᐊᓄᕆᒥᒃ ᑭᖑᕐᖑᑦᔨᓂᐊᖅᐳᖅ,
30ᐃᓱᐊᖅᑐᖅ ᐸᐅᕐᖓᖃᖅᐳᖅ ᓇᐹᖅᑐᒥᒃ ᐃᓅᓯᖃᕐᖕᓇᖅᑐᒥᒃ,
31ᐃᓱᐊᖅᑐᑦ ᐱᓂᐊᕐᖕᓂᖏᑦ ᐊᑭᓕᖅᑕᐅᔪᓐᓇᖅᐸᑕ ᓄᓇᒥ,
