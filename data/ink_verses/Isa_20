1ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦᑕ ᓵᕐᒍᓂᐅᑉ ᐱᖁᔨᓂᖓᓄᑦ ᐊᓯᕆᐊᒥᐅᑦ ᐅᓇᑕᖅᑎᖁᑎᖏᑕ ᐊᖓᔪᖅᑳᖓᑦ ᐅᓇᑕᕆᐊᖅᕕᖃᓚᐅᖅᐳᖅ ᐱᓕᔅᑎᐊᒥ ᐃᒡᓗᒐᓴᒡᔪᐊᓂᒃ ᐋᔅᑖᑦᒥᐅᓂᒃ, ᓵᓚᒋᓪᓗᓂᒋᓪᓗ. 
2ᐊᕐᕌᒍᑦ ᐱᖓᓱᑦ ᓯᕗᓂᖓᓂ ᐊᑕᓂᐅᑉ ᐂᓮᐊᓯ ᐂᒨᓯᐅᑉ ᐃᕐᖕᓂᖓ ᐅᖃᐅᑎᓚᐅᖅᐹ, ᐃᑎᒐᒍᑎᒥᓂᒃ ᐲᖅᓯᖁᓪᓗᒍ ᐊᓐᓄᕅᔭᖁᓪᓗᓂᐅᒡᓗ ᕿᒃᓵᒃᑐᖅᓯᐅᑎᓂᒃ ᐊᑐᖅᑕᖏᓐᓂᒃ, ᐊᑕᓂᖅ ᓈᓚᒡᓗᒍ ᐱᓱᑲᑕᓕᓚᐅᖅᐳᖅ ᐃᑎᒐᒍᑎᖃᕋᓂ ᐊᓐᓄᕌᖃᕋᓂᓗ. 
3ᑕᕝᕙ ᐊᑕᓂᖅ ᐅᖃᖅᐳᖅ, “ᐱᔨᒐ ᐂᓮᐊᓯ ᐊᕐᕌᒍᓂᒃ ᐱᖓᓱᓂᒃ ᐱᓱᑲᑕᖃᑦᑕᓚᐅᖅᐳᖅ ᐃᑎᒐᒍᑎᖃᕋᓂ ᐊᓐᓄᕌᖃᕋᓂᓗ, ᑕᒪᓐᓇ ᓇᓗᓁᒃᑯᑕᐅᕗᖅ ᑲᒪᓇᖅᑑᓪᓗᓂᓗ ᐃᑦᔨᑉᑎᒥᐅᑦ ᐃᑎᐅᐱᐊᒥᐅᓪᓗ ᐱᐅᓯᕆᔪᒫᖅᑕᖓᓐᓂᒃ. 
4ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦᑕ ᑎᒍᔭᓂ ᐊᐅᓪᓚᕈᑎᔪᒫᖅᐰᑦ ᓄᓇᓕᖕᓂᑦ ᐃᑎᐅᐱᐊᒥᐅᓂᑦ ᒪᕐᕈᐃᖑᑎᓪᓗᒋᑦ ᐃᓐᓁᓪᓗ ᓄᑕᖅᑲᓪᓗ ᐱᓱᒍᒫᖅᐳᑦ ᐃᑎᒐᒍᑎᖃᖏᓪᓗᑎᒃ ᐊᓐᓄᕌᖃᖏᓪᓗᑎᒡᓗ ᐅᒃᐸᑎᖏᑦ ᓴᖅᑭᔮᕈᒫᖅᐳᑦ ᑲᓐᖑᓲᑎᒃᓴᐅᔪᒫᖅᐳᖅᓗ ᑕᒪᓐᓇ ᐃᑦᔨᑉᑎᒥᐅᓄᑦ. 
5ᐃᑎᐅᐱᐊᒥᐅᓂᒃ ᑕᑎᒃᓴᖅᐸᓚᐅᖅᑐᑦ ᐃᑦᔨᑉᑎᒥᐅᓂᒡᓗ ᐱᐅᓯᑎᑦᓯᓯᒪᓗᐊᖅᐸᓚᐅᖅᑐᑦ ᓯᕘᕋᓕᕈᒫᖅᐳᑦ ᓂᕆᐅᒋᔭᒃᓮᕈᑎᓗᑎᒡᓗ. 
6ᐅᓪᓗᐃᑦ ᑍᒃᑯᐊ ᓇᓪᓕᐅᑎᒃᐸᑕ ᐱᓕᔅᑎᐊᑉ ᓄᓇᖓᑕ ᓯᒡᔭᒥᐅᖁᑎᖏᑦ ᐅᖃᕈᒫᖅᐳᑦ, ᑕᑯᒋᑦ ᓴᐳᑦᔨᔨᒋᓂᐊᕋᓱᒋᓚᐅᖅᑕᕗᑦ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦᑕ ᐱᔪᓐᓇᕐᖕᓂᖓᓂᑦ ᖃᓄᖅᓕ ᐃᓅᔪᒫᓕᖅᐱᑕ?”
