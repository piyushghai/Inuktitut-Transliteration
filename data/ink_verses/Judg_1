1ᔮᓱᐊᑉ ᑐᖁᓂᖓᑕ ᑭᖑᓂᐊᒍᑦ ᐄᓴᕅᓕᒥᐅᑦ ᐃᓄᖏᑦ ᐊᐱᕆᓕᖅᐳᑦ ᐊᑕᓂᕐᖕᒧᑦ, “ᐄᓴᕅᓕᐅᑉ ᑭᖑᕚᕇᖏᓐᓂᑦ ᓇᓪᓕᐊᑦ ᓯᕗᓪᓕᖅᐸᐅᓗᑎᒃ ᐅᓇᑕᕆᐊᖅᑐᒃᓴᐅᕚᑦ ᑬᓇᓂᒥᐅᓂᒃ, ᐅᕙᑦᑎᓐᓂᒃ ᐱᑦᔪᑦᔨᓗᑎᒃ?”
2ᐊᑕᓂᐅᑉ ᑭᐅᕔᑦ, “ᔫᑕᐅᑉ ᑭᖑᕚᖏᑦ ᓯᕗᓪᓕᖅᐸᐅᔪᒃᓴᐅᕗᑦ. ᓄᓇ ᑐᓂᔭᕇᕋᒃᑯ ᑖᒃᑯᓄᖓ.”
3ᔫᑕᒃᑯᑦ ᐅᖃᖅᐳᑦ ᓯᒥᐅᓂᒃᑯᓐᓄᑦ, “ᐱᖃᑎᒋᓚᐅᖅᑎᒍᑦ ᓄᓇᒧᑦ ᓇᓚᐅᑦᑖᕈᑎᒃᑯᑦ ᕾᑕᐅᔪᒧᑦ, ᑲᑐᑦᔨᓗᑕ ᐅᓇᑕᕐᖕᓂᐊᕋᑦᑕ ᑬᓇᓂᒥᐅᓂᒃ; ᐅᕙᒍᑦᑕᐅᖅ ᐱᖃᑎᒋᓂᐊᕆᕙᑦᑎᒋᑦ ᓄᓇᒧᑦ ᑐᓂᔭᐅᔪᒥᒃ ᐃᓕᑦᓯᓐᓄᑦ.” ᑍᒤᒻᒪᑦ ᓯᒥᐅᓂᒃᑯᑦ ᐱᖃᑕᐅᓕᓚᐅᖅᐳᑦ. 
4ᔫᑕᒃᑯᓪᓗ ᐅᓇᑕᕆᐊᓚᐅᖅᐳᑦ ᑲᑐᑦᔨᓪᓗᑎᒃ. ᐊᑕᓂᐅᑉ ᓵᓚᖃᖅᑎᓚᐅᖅᐰᑦ ᑬᓇᓂᒥᐅᓂᒃ ᐱᕆᔧᑎᒥᐅᓂᒡᓗ; ᓵᓚᖃᓚᐅᖅᐳᑦ 10,000-ᓂᒃ ᓄᓇᒥ ᐲᔨᒃᒥ. 
5ᑕᕝᕙᓂᓗ ᑲᑎᓯᕗᑦ ᐊᑐᓁ-ᐱᔨᒃᒥᒃ ᓄᓇᒥ ᐲᔨᒃᒥ, ᐅᓇᑕᓕᖅᐰᓪᓗ; ᓵᓚᒋᓪᓗᒋᓪᓗ ᑬᓇᓂᒥᐅᑦ ᐱᕆᔧᑎᒥᐅᓪᓗ. 
6ᑕᕝᕙ ᐊᑐᓁ-ᐱᔨᒃ ᕿᒪᒃᓯᕗᖅ, ᒪᓕᒃᑲᒥᑦᔪᒃ ᐊᖑᒐᒥᑦᔪᒡᓗ, ᑯᓪᓗᖏᒃ ᐳᑐᒍᖏᒡᓗ ᓇᑲᑉᐰᑦ. 
7ᐊᑐᓁ-ᐱᔨᒃᓗ ᐅᖃᖅᐳᖅ, “ᐊᖓᔪᖅᑳᖅᔪᐊᑦ 70-ᑦ ᑯᓪᓗᖏᑦ ᐳᑐᒍᖏᓪᓗ ᓇᑲᓯᒪᔪᑦ ᐳᑯᖃᑦᑕᓚᐅᖅᐳᑦ ᑲᑕᒐᕐᖕᓂᖅᓗᑯᓂᒃ ᓂᕆᕕᖕᒪ ᐊᑖᓂᑦ ᓂᕆᓂᖅᓗᑯᓂᒃ. ᑍᒤᒻᒪᑦ ᒎᑎᐅᑉ ᐱᓂᐊᕐᖕᓂᕕᓂᓐᓄᑦ ᑍᒃᑯᓄᖓ ᐊᑭᓂᐊᖅᕕᒋᕚᖓ.” ᑕᕝᕙ ᔪᕉᓴᓚᒧᐊᕈᑎᕚᑦ, ᑕᕝᕙᓂᓗ ᑐᖁᕗᖅ.
8ᔫᑕᐅᑉ ᐃᓄᖏᑦ ᐅᓇᑕᕆᐊᓚᐅᖅᐳᑦ ᔪᕉᓴᓚᒧᑦ, ᓵᓚᒋᓪᓗᒍᓗ. ᐃᓄᖏᓪᓗ ᑐᖁᓪᓗᒋᑦ, ᐃᒡᓗᒐᓴᖏᓪᓗ ᐃᑯᐊᓪᓚᒃᐰᑦ. 
9ᑕᒪᑐᒪ ᑭᖑᕐᖓᒍᑦ ᔫᑕᒥᐅᑦ ᐅᓇᑕᕆᐊᓚᐅᖅᐳᑦ ᑬᓇᓂᒥᐅᓂᒃ ᓄᓇᖃᖅᑐᓂᒃ ᖃᖅᑲᓕᖕᒥ, ᖃᖅᑬᓪᓗ ᑭᒡᓕᖏᓐᓂ, ᓇᑎᕐᖕᓇᒥᓗ ᓄᓇᒥ ᓯᕿᓂᐅᑉ ᓇᓛᓃᑦᑐᓂ ᓂᒋᑉᒥ. 
10ᔫᑕᒥᐅᓪᓗ ᑲᔪᓯᓚᐅᖅᐳᑦ ᑬᓇᓂᒥᐅᓄᑦ ᓄᓇᓕᖕᓄᑦ ᐃᒡᓗᒐᓴᖕᓄᑦ ᕼᐃᐸᕋᓐᒥᑦ, ᓯᕗᓂᖓᒍᑦ ᑍᔭᐅᓚᐅᖅᑑᒐᓗᐊᖅ ᑭᕆᐊᑦ-ᐊᕋᐸᒥᒃ, ᓵᓚᒋᓚᐅᖅᐰᓪᓗ ᐃᓚᒌᑦ ᓯᓮᒃᑯᑦ, ᐊᕼᐂᒪᓐᑯᑦ, ᑕᓪᒤᒃᑯᓪᓗ.
11ᑕᕝᕙᓐᖓᑦ ᔫᑕᐅᑉ ᑭᖑᕚᖏᑦ ᐅᓇᑕᕆᐊᓚᐅᖅᐳᑦ ᐃᒡᓗᒐᓴᖕᓄᑦ ᑎᐱᕆᒧᑦ, ᑍᑦᓱᒪᓂ ᑍᔭᐅᓚᐅᖅᑐᖅ ᑭᕆᐊᑦ-ᓯᐱᕆᒥᒃ. 
12ᐃᓚᖓᑦ, ᑬᓚᐱ, ᐅᖃᖅᐳᖅ, “ᐸᓂᒐ ᐋᒃᓵ ᐂᑦᑑᑎᒋᓂᐊᖅᐸᕋ ᑲᑎᑎᑕᐅᖁᓪᓗᒍ ᐊᖑᒻᒧᑦ ᓵᓚᖃᖅᑐᒧᑦ ᑭᕆᐊᑦ-ᓯᐱᕆᒥᒃ.” 
13ᐅᑎᓂ-ᐅᓕ, ᑬᓚᐱᐅᑉ ᓄᑲᖓᑕ ᑮᓇᑦᔨᐅᑉ ᐃᕐᖕᓂᖓ, ᓵᓚᖃᓚᐅᖅᐳᖅ ᐃᒡᓗᒐᓴᖕᓂᒃ, ᑍᒤᒻᒪᑦ ᑬᓚᐱᐅᑉ ᐸᓂᓂ ᐋᒃᓵ ᑐᓂᓚᐅᖅᐸ ᑖᑦᓱᒧᖓ ᑲᑎᑎᑕᐅᖁᓪᓗᒍ. 
14ᑲᑎᑎᑕᐅᕕᐊᑕᓗ ᐅᓪᓗᖓᓂ ᐊᕐᖕᓇᐅᑉ ᐊᖑᑦ ᕿᓄᖁᓕᖅᐹ ᐊᑖᑕᒥᓂᑦ ᐱᕈᖅᓰᕕᖕᒥᒃ ᑐᒃᓯᕋᖁᓪᓗᒍ. ᑎᑭᓐᓇᒥᓕ ᐊᕐᖕᓇᖅ ᓯᐅᑎᖅᑯᖅᑐᔪᒥᑦ ᐊᖅᑲᕐᖕᒪᑦ, ᑬᓚᐱᐅᑉ ᐊᐱᕆᕚ ᓱᓇᒥᒃ ᐱᔪᒪᔭᖃᕐᖕᒪᖔᑦ. 
15ᐸᓂᖓᑕ ᑭᐅᕚ, “ᐳᐂᓚᕕᓕᖕᒥᒃ ᐱᑎᑕᐅᔪᒪᕗᖓ, ᓄᓇ ᕾᓚᐅᖅᑍᑦ ᓂᒋᑉ ᐸᓂᖅᑐᒦᒻᒪᑦ.” ᑍᒤᒻᒪᑦ ᑬᓚᐱᐅᑉ ᑐᓂᓚᐅᖅᐹ ᑰᖃᖅᑐᓂᒃ ᖁᑦᓯᖕᓂᖅᓴᒥ ᐊᒃᐸᓯᖕᓂᖅᓴᒥᓗ ᑰᖃᖅᑐᒥᒃ.
16ᒨᓯᓯᐅᑉ ᓴᑭᖓᑕ, ᑭᓁᑎᐅᑉ, ᑭᖑᕚᖏᑦ ᐊᐅᓪᓚᖅᐳᑦ ᔫᑕᐅᑉ ᑭᖑᕚᖏᓐᓂᒃ ᐃᓚᖃᖅᓗᑎᒃ, ᐃᒡᓗᒐᓴᖕᓂᑦ ᓇᐹᖅᑐᓕᖕᒥᑦ ᐹᒥᓂᒃ. ᓂᒋᑉᒧᑦ ᐊᕌᑎᐅᑉ ᖃᓂᒋᔮᓃᑦᑐᒧᑦ. ᑍᑲᓂᓗ ᓄᓇᖃᑎᖃᓕᖅᓗᑎᒃ ᐃᓄᖏᓐᓂᒃ. 
17ᔫᑕᐅᑉ ᑭᖑᕚᖏᑦ ᐃᓚᖃᖅᓗᑎᒃ ᓯᒥᐅᓂᐅᑉ ᑭᖑᕚᖏᓐᓂᒃ, ᑲᑐᑦᔨᓪᓗᑎᒃ ᓵᓚᖃᖅᐳᑦ ᑬᓇᓂᒥᐅᓂᒃ ᓄᓇᖃᖅᑐᓂᒃ ᐃᒡᓗᒐᓴᖕᓂᒃ ᔨᐸᑎᒥ. ᒪᑭᓐᓂᐊᕈᓐᓃᖅᓗᑎᒡᓗ ᓵᓚᒋᕔᑦ, ᐃᒡᓗᒐᓮᓪᓗ ᑍᔭᐅᓕᖅᐳᑦ ᕼᐅᕐᒪᒥᒃ.+ 
18ᔫᑕᐅᑉ ᑭᖑᕚᖏᑦ ᓵᓚᖃᓚᐅᕆᕗᑦ ᓄᓇᒥᒃ ᒑᔭᒥᒃ ᖃᓂᒋᔭᖓᓃᑦᑐᓕᒫᓂᒡᓗ, ᓄᓇᒥᒡᓗ ᐊᓯᑭᓗᓂᒥᒃ ᖃᓂᒋᔭᓕᒫᖏᓐᓂᒡᓗ, ᐃᑯᕋᓂᒥᒡᓗ ᖃᓂᒋᔭᓕᒫᖏᓪᓗ. 
19ᐊᑕᓂᐅᑉ ᐃᓚᒋᓚᐅᖅᐰᑦ ᔫᑕᐅᑉ ᑭᖑᕚᖏᑦ. ᓄᓇᑖᖅᓗᑎᒡᓗ ᖃᖅᑲᓕᖕᒥᒃ, ᑭᓯᐊᓂᓕ ᓯᖏᑦᓯᔪᓐᓇᓚᐅᓐᖏᓚᑦ ᐃᓄᖕᓂᒃ ᒪᓂᕋᕐᖕᒦᑦᑐᓂᒃ ᕿᒧᒃᓯᐅᑎᓄᑦ ᑲᓕᒐᖃᓚᐅᕐᖕᒪᑕ ᐊᒃᓴᓗᐊᓕᖕᓂᒃ ᓴᕕᕋᔭᖕᓂᒃ. 
20ᒨᓯᓯᐅᑉ ᐱᖁᔨᓂᕆᓚᐅᖅᑕᖓ ᒪᓕᒡᓗᒍ ᕼᐃᐸᕋᓐ ᑐᓂᔭᐅᓚᐅᖅᐳᖅ ᑬᓚᐱᒧᑦ, ᓵᓚᖃᓚᐅᕐᖕᒪᑦ ᐊᐅᓪᓚᖅᑎᑦᓯᓪᓗᓂ ᐱᖓᓱᐃᓂᒃ ᐃᓚᒌᓂᒃ ᐊᓇᑭᐅᑉ ᑭᖑᕚᖏᓐᓂᒃ. 
21ᐱᑦᔭᒥᓂᐅᓪᓕ ᑭᖑᕚᖏᑕ ᓵᓚᒋᓚᐅᓐᖏᓔᑦ ᔨᐳᓮᑎᑦ ᓄᓇᖃᖅᑐᑦ ᔪᕉᓴᓚᒥ, ᔨᐳᓮᑎᓪᓗ ᓄᓇᖃᖃᑕᐅᕗᑦ ᐱᑦᔭᒥᓂᐅᑉ ᑭᖑᕚᖏᓐᓂ ᐅᓪᓗᒥᒧᑦ.
22ᔫᓯᐱᐅᑉ ᑭᖑᕚᖏᑦ ᐅᓇᑕᕆᐊᓚᐅᕆᕗᑦ ᐃᒡᓗᒐᓴᖕᓂᒃ ᐱᑎᓕᒥᒃ, ᐊᑕᓂᐅᓪᓗ ᐃᓚᒋᓚᐅᖅᐰᑦ. 
23ᔫᓯᐱᐅᑉ ᑭᖑᕚᖏᑕ ᐃᔨᕋᖅᑐᖅᓗᑎᒃ ᐃᒡᓗᒐᓮᑦ ᐱᑎᓕ ᕿᒥᕐᕈᔭᖅᑐᖅᐰᑦ. (ᑍᑦᓱᒪᓂ ᑍᔭᐅᓚᐅᖅᐳᑦ ᓚᔾᒥᒃ.) 
24ᑖᒃᑯᐊᓗ ᑕᑯᔭᖅᑐᖅᓯᒪᔪᑦ ᐊᖑᒻᒥᒃ ᐃᒡᓗᒐᓴᖕᓂᑦ ᐊᓂᓕᖅᑐᒥᒃ ᑕᑯᒐᒥᒃ ᐅᖃᐅᑎᕚᑦ, “ᖃᐅᔨᑎᓚᐅᖅᑎᒍᑦ ᖃᓄᖅ ᐃᒡᓗᒐᓴᖕᓄᐊᕈᓐᓇᕐᖕᒪᖔᑦᑕ, ᑕᕝᕙ ᐱᑦᓯᐊᖅᕕᒋᓂᐊᖅᐸᑦᑎᒋᑦ.” 
25ᑕᕝᕙ ᖃᐅᔨᑎᑉᐰᑦ ᐃᒡᓗᒐᓴᖕᓄᑦ ᐃᑎᖅᑕᖅᕕᖓᓂᒃ, ᐃᑎᕋᒥᒃ ᐃᓄᖏᑦ ᓴᕕᒡᔪᐊᒧᑦ ᑐᖁᑉᐰᑦ ᐃᒡᓗᒐᓴᖕᓃᑦᑐᓕᒫᑦ, ᑭᓯᐊᓂᓕ ᑖᓐᓇ ᐊᖑᑦ ᐃᓚᓕᒪᖏᓪᓗ ᖃᓄᐃᓕᓇᒋᑦ. 
26ᑖᓐᓇᓗ ᐊᖑᑦ ᕼᐃᑍᑏᑦ ᓄᓇᖓᓄᐊᓚᐅᖅᐳᖅ, ᐃᒡᓗᒐᓴᓕᐅᖅᓗᓂᓗ ᑍᑲᓂ, ᐊᑦᓯᖅᓗᒍᓗ ᓚᔾᒥᒃ, ᓱᓕ ᐊᑎᕆᕚ ᐅᓪᓗᒥᒧᑦ.
27ᒫᓇᓯᐅᑉ ᑭᖑᕚᖏᑕ ᕿᒫᑎᓚᐅᓐᖏᑕᖏᑦ ᐃᓄᐃᑦ ᐅᑯᓇᓂ ᐃᒡᓗᒐᓴᖕᓃᑦᑐᑦ, ᐱᑦ-ᓰᓐ, ᓄᓇᓕᐊᖅᔪᖁᑎᖏᓪᓗ, ᑖᓇᒃ ᓄᓇᓕᐊᖅᔪᖁᑎᖏᓪᓗ, ᑐᐊᕆ ᓄᓇᓕᐊᖅᔪᖁᑎᖏᓪᓗ, ᐃᑉᓖᒻ, ᒥᒌᑐ ᓄᓇᓖᓪᓗ ᖃᓂᒋᔭᖓᓃᑦᑐᑦ; ᑬᓇᓂᒥᐅᓪᓕ ᑕᒫᓂ ᓄᓇᖃᖃᑕᐅᔪᒪᓚᐅᖅᐳᑦ. 
28ᐄᓴᕅᓕᒥᐅᑦ ᓱᖑᓯᕙᓪᓕᐊᒐᒥᒃ, ᑬᓇᓂᒥᐅᑦ ᐱᓇᓱᐊᖅᑎᓕᓚᐅᖅᐰᑦ ᖁᓄᒐᓗᐊᖅᑎᓪᓗᒋᑦ, ᑭᓯᐊᓂᓕ ᐊᑕᖏᖅᓗᒋᑦ ᐊᐅᓪᓚᖅᑎᓚᐅᓐᖏᓔᑦ.
29ᐃᕗᕅᒥᐅᑦ ᑭᖑᕚᖏᑕ ᕿᒫᑎᓪᓗᒋᑦ ᐊᐅᓪᓚᖅᑎᓚᐅᓐᖏᑕᖏᑦ ᑬᓇᓂᒥᐅᑦ ᓄᓇᓖᑦ ᐃᒡᓗᒐᓴᖕᓂ ᒋᔨᕆᒥ, ᑬᓇᓁᒥᐅᓪᓕ ᓄᓇᖃᖃᑕᐅᓚᐅᖅᐳᑦ ᑖᒃᑯᓇᓂ.
30ᔨᐳᓗᓂᐅᑉ ᑭᖑᕚᖏᑕ ᕿᒫᑎᓪᓗᒋᑦ ᐊᐅᓪᓚᖅᑎᓚᐅᓐᖏᑕᖏᑦ ᐃᓄᐃᑦ ᓄᓇᓖᑦ ᐃᒡᓗᒐᓴᖕᓂ ᑭᑦᕋᓐᒥ ᓇᕼᐊᓚᐅᓪᒥᓗ, ᑍᒤᒻᒪᑦ ᑬᓇᓂᒥᐅᑦ ᓄᓇᖃᖃᑕᐅᕗᑦ ᑖᒃᑯᓇᓂ ᐱᓇᓱᐊᖅᑎᒋᔭᐅᓪᓗᑎᒡᓗ ᐱᔪᒪᓐᖏᒐᓗᐊᖅᑎᓪᓗᒋᑦ.
31ᐋᓱᕆᐅᑉ ᑭᖑᕚᖏᑕ ᕿᒫᑎᓪᓗᒋᑦ ᐊᐅᓪᓚᖅᑎᓚᐅᓐᖏᑕᖏᑦ ᐃᓄᐃᑦ ᐃᒡᓗᒐᓴᖕᓂ ᐅᑯᓇᓂ, ᐊᒃᑯᒥ ᓄᓇᖃᖅᑐᑦ, ᓮᑐᓂᒥᓗ ᓄᓇᖃᖅᑐᑦ, ᐊᕼᐊᓚᑉᒥᓗ ᓄᓇᖃᖅᑐᑦ, ᐊᑲᔨᑉᒥᓗ ᓄᓇᖃᖅᑐᑦ, ᕼᐃᓪᐸᒥᓗ ᓄᓇᖃᖅᑐᑦ, ᐋᐱᒃᒥᓗ ᓄᓇᖃᖅᑐᑦ, ᕅᕼᐊᑉᒥᓗ ᓄᓇᖃᖅᑐᑦ. 
32ᐊᓯᕆᐅᓪᓕ ᑭᖑᕚᖏᑦ ᓄᓇᖃᑎᖃᓚᐅᖅᐳᑦ ᑬᓇᓂᒥᐅᓂᒃ, ᑕᒫᓂ ᓄᓇᖃᖅᑐᑐᖃᕐᖕᓂᒃ ᕿᒫᑎᓪᓗᒋᑦ ᐊᐅᓪᓚᖅᑎᓚᐅᓐᖏᓐᓇᒥᑦᔪᒃ.
33ᓇᐸᑕᓕᐅᑉ ᑭᖑᕚᖏᑕ ᕿᒫᑎᓪᓗᒋᑦ ᐊᐅᓪᓚᖅᑎᓚᐅᓐᖏᑕᖏᑦ ᐃᒡᓗᒐᓴᖕᓃᑦᑐ ᐅᑯᓇᓂ ᐱᑦ-ᓯᒥᔅᒥ ᓄᓇᖃᖅᑐᑦ, ᐱᑦ-ᐊᓇᑕᒥᓗ ᓄᓇᖃᖅᑐᑦ ᓄᓇᖃᖃᑎᖃᓚᐅᖅᐳᓪᓕ ᑬᓇᓂᒥᐅᓂᒃ, ᐱᓇᓱᐊᖅᑎᓪᓗᒋᓪᓗ ᐱᔪᒪᓐᖏᒐᓗᐊᖅᑎᓪᓗᒋᑦ.
34ᐊᒧᕅᑎᓪᓕ ᕿᒫᑎᓪᓗᒋᑦ ᐊᐅᓪᓚᖅᑎᑦᓯᓚᐅᖅᐳᑦ ᑖᓐ ᑭᖑᕚᖏᓐᓂᒃ ᓄᓇᒧᑦ ᖃᖅᑲᓕᖕᓄᑦ, ᓄᓇᒧᑦ ᐱᔪᓐᓇᖅᑎᓚᐅᖏᓐᓇᒥᑦᔪᒃ. 
35ᐊᒧᕅᑎᓪᓕ ᓄᓇᕾᓐᓇᕈᒪᓚᐅᖅᐳᑦ ᕼᐊᕐ-ᕼᐃᕆᓯᒥ, ᐂᔭᓚᓐᒥᓗ ᓵ-ᐊᓪᐱᒻᒥᓗ, ᑭᓯᐊᓂᓕ ᔫᓯᐱᐅᑉ ᑭᖑᕚᖏᑕ ᐊᒃᓱᕉᑎᓚᐅᖅᐰᑦ. ᐱᔨᑖᕆᓪᓗᒋᓪᓗ ᐱᔪᒪᓐᖏᒐᓗᐊᖅᑎᓪᓗᒋᑦ.
36ᐊᒧᕅᑎᑦ ᓄᓇᖁᑎᖓ ᐱᒋᐊᕐᖕᓂᖃᓚᐅᖅᐳᖅ ᐊᒃᕋᐱᒻ ᓯᕕᖓᓂᖓᓂᑦ ᓄᓇᒥᑦ ᓯᓚᒥᑦ ᖁᒻᒧᐊᖓᓪᓗᓂ ᓯᕕᖓᓂᖓᓄᑦ.
