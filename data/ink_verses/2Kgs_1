1ᐂᕼᐊᑉ ᐃᓅᔪᓐᓃᖅᓯᒪᓕᖅᑎᓪᓗᒍ, ᒧᐊᐱᒥᐅᑦ ᐊᑭᕋᖅᑐᓕᓚᐅᖅᐳᑦ ᐄᓴᕅᓕᒥᐅᓄᑦ. 
2ᐊᕼᐊᔧᐊᓕ ᓴᒥᐊᕆᐊᒥ ᐊᓃᕋᔮᖅᕕᖕᒥᓂ ᖁᑦᓯᒃᑐᒥᑦ ᐃᔪᒃᑲᖅᓗᓂ ᐋᓐᓂᖅᐳᖅ, ᐋᓐᓂᕋᒥ ᓇᓪᓚᖓᓕᖅᐳᖅ ᐋᓐᓂᐊᓪᓗᓂ; ᐅᖃᕆᐊᖅᑐᖅᑎᑦᓯᔨᒥᓂᒃ ᑎᓕᓯᕗᖅ ᐅᖃᖁᓪᓗᒋᑦ ᐃᒫᒃ, “ᐃᑯᕋᓐᒧᐊᖅᓗᓯᒃ ᒎᑎᖓᑦ ᐱᐅᓪᓯᐹᐱ ᑐᑭᓯᓂᐊᖅᕕᒋᔭᖅᑐᒃᓯᐅᒃ, ᖃᐅᔨᕕᒋᓇᓱᐊᖅᓗᒍ ᐋᖅᑭᖕᓂᐊᕐᖕᒪᖔᕐᖕᒪ ᑕᒪᑐᒪᓐᖓᑦ ᐋᓐᓂᐊᓂᓐᓂᑦ.” 
3ᐊᑕᓂᐅᓪᓕ ᐂᖏᓕᖓ ᐃᓔᑦᔭᒧᑦ ᐅᖃᖅᐳᖅ ᑎᔅᐰᑎᒥᐅᑕᕐᖕᒧᑦ, “ᒪᑭᓪᓗᑎᑦ, ᓴᒥᐊᕆᐊᒥᐅᑦ ᐊᖓᔪᖅᑳᖅᔪᐊᖓᑦᑕ ᑎᓕᔭᖏᒃ ᐸᕐᕆᐊᖅᓗᒋᒃ ᐊᐱᕆᒃᑭᑦ, ‘ᐄᓴᕅᓕᒥ ᒎᑎᑕᖃᕈᓐᓃᕐᖕᒫᑦ ᐃᑯᕋᓐᒥᐅᑦ ᒎᑎᖓᓐᓂᒃ ᐱᐅᓪᓯᐹᐱᒥᒃ ᖃᐅᔨᓇᓱᐊᕆᐊᖅᑐᖅᐱᓰᒃ?’ 
4ᒫᓐᓇ ᑍᒤᒻᒪᑦ ᐊᑕᓂᖅ ᐃᒫᒃ ᐅᖃᖅᐳᖅ, ‘ᐃᒡᓕᕐᖕᒥᑦ ᓇᓚᕕᒋᔭᕐᖕᓂᑦ ᒪᑭᒃᑲᓐᓂᕐᖕᓂᐊᓐᖏᓚᑎᑦ, ᑐᖁᑐᐃᓐᓇᕐᖕᓂᐊᓕᖅᐳᑎᑦ ᑕᕝᕙᓂ.’ ”
5ᐊᖓᔪᖅᑳᖅᔪᐊᑉ ᑎᓕᔭᖏᑦ ᐊᖓᔪᖅᑳᖅᔪᐊᕐᖕᒧᑦ ᐅᑎᕇᕐᖕᒪᑎᒃ ᐊᐱᕆᕚᒃ, “ᖃᓄᐃᒻᒪᑦ ᐅᑎᕇᖅᐱᓰᒃ?”
6ᑖᒃᑯᐊ ᑭᐅᕚᑦ, “ᐊᖑᒻᒧᑦ ᐸᕐᕆᐊᖅᑕᐅᖅᑲᐅᒐᓐᓄᒃ, ‘ᐅᖃᖅᓗᓂᓗ, ᐊᖓᔪᖅᑳᖅᔪᐊᕐᖕᒧᑦ ᑎᓕᓯᓚᐅᖅᑐᒧᑦ ᐅᑎᖅᓗᓯ ᐃᒫᒃ ᐅᖃᐅᑎᓯᐅᒃ, ᐊᑕᓂᖅ ᐃᒫᒃ ᐅᖃᖅᐳᖅ, ᐄᓴᕅᓕᒥ ᒎᑎᑕᖃᕈᓐᓃᕐᖕᒫᑦ ᐃᑯᕋᓐᒥᐅᑦ ᒎᑎᖓᓐᓂᒃ ᐱᐅᓪᓯᐹᐱᒥᒃ ᖃᐅᔨᓇᓱᐊᖅᕕᖃᕆᐊᖅᑐᖅᐱᓰ? ᑍᒤᒻᒪᑦ ᐃᒡᓕᖅ ᓇᓚᕕᒋᔧᑦ ᒪᑭᕝᕕᒋᒃᑲᓐᓂᑦᔮᔪᓐᓃᖅᐸᑦ, ᑐᖁᑐᐃᓐᓇᕐᖕᓂᐊᓕᕋᕕᑦ ᑕᕝᕙᓂ.’ ”
7ᐊᖓᔪᖅᑳᖅᔪᐊᑉ ᐊᐱᕆᕔᑦ, “ᖃᓄᖅ ᑕᐅᑦᑐᖃᖅᐹ ᑍᓐᓇ ᐊᖑᑦ ᐃᓕᑦᓯᓐᓂᒃ ᐸᕐᕆᐊᖅᓗᓂᒃ ᑍᒪᓐᓇ ᐅᖃᖅᑐᕕᓂᖅ?”
8ᑖᒃᑯᐊ ᑭᐅᕚᑦ, “ᐊᖑᑦ ᑍᓐᓇ ᐊᓐᓄᕌᖅᓯᒪᔪᖅ ᒥᖅᑯᓕᖕᓂᒃ, ᑕᑦᓯᖃᖅᑐᖅ ᐊᒥᕕᓂᕐᖕᒥᒃ.”
9ᐊᖓᔪᖅᑳᖅᔪᐊᖅ ᑕᕝᕙ ᑎᓕᓯᕗᖅ ᐅᓇᑕᖅᑎᖁᑎᒥ ᐊᖓᔪᖅᑳᖓᓐᓂᒃ 50-ᓂᒃ ᐅᓇᑕᖅᑐᒃᓴᓂᒃ ᐃᓚᖃᖅᑎᓪᓗᒍ, ᐅᓇᑕᖅᑐᒃᓴᑦ ᐊᖓᔪᖅᑳᖓᑦ ᐃᓔᑦᔭᒧᑦ ᑎᑭᓐᓇᒥᒃ, ᐃᒃᓯᕚᖅᑎᓪᓗᒍ ᐱᖑᐊᖅᔫᑉ ᖄᖓᓂ ᐅᖃᐅᑎᕚ, “ᒎᑎᐅᑉ ᐃᓄᖁᑎᖓ, ᐊᖓᔪᖅᑳᖅᔪᐊᑉ ᕾᖁᖕᒪᑎᑦ.”
10ᐃᓔᑦᔭᐅᓪᓕ ᐅᓇᑕᖅᑐᒃᓴᑦ ᐊᖓᔪᖅᑳᖓᑦ ᑭᐅᕚ, “ᒎᑎᒧᑦ ᐃᓄᖁᑎᒋᔭᐅᒍᒪ, ᐃᑯᒪᒥᒃ ᕿᓚᖕᒥᑦ ᑲᑕᒃᑐᖃᓕᖅᓕ ᐃᓕᖕᓂᒃ ᐅᓇᑕᖅᑐᒃᓴᖁᑎᖕᓂᒡᓗ 50-ᓂᒃ ᐃᑯᐊᓪᓔᓂᐊᖅᑐᒥᒃ.”
11ᑕᕝᕙ ᐊᖓᔪᖅᑳᖅᔪᐊᖅ ᑎᓕᓯᒃᑲᓐᓂᕆᕗᖅ ᐃᓔᑦᔭᒧᑦ ᐅᓇᑕᖅᑐᒃᓮᑦ ᐊᖓᔪᖅᑳᖓᓐᓂᒃ ᐅᓇᑕᖅᑐᒃᓴᖁᑎᖏᑦ 50-ᑦ ᐃᓚᒋᓪᓗᒋᑦ, ᐅᓇᑕᖅᑐᒃᓮᓪᓗ ᐊᖓᔪᖅᑳᖓᑦ ᐅᖃᖅᐳᖅ, “ᒎᑎᐅᑉ ᐃᓄᖁᑎᖓ, ᐊᖓᔪᖅᑳᖅᔪᐊᖅ ᐱᖁᔨᖕᒪᑦ ᑐᐊᕕᖅᓗᑎᑦ ᕾᓚᐅᕆᑦ!”
12ᐃᓔᑦᔭᐅᓪᓕ ᑭᐅᕚ, “ᒎᑎᒧᑦ ᐃᓄᖁᑎᒋᔭᐅᒍᒪ, ᕿᓚᖕᒥᑦ ᐃᑯᒪᒥᒃ ᑲᑕᒃᑐᖃᓕᖅᓕ ᐃᓕᖕᓂᒃ ᐅᓇᑕᖅᑐᒃᓴᖁᑎᖕᓂᒡᓗ 50-ᓂᒃ ᐃᑯᐊᓪᓔᓂᐊᖅᑐᒥᒃ.” ᑕᕝᕙ ᒎᑎᐅᑉ ᐃᑯᒪᖁᑎᖓ ᕿᓚᖕᒥᑦ ᑲᑕᒃᐳᖅ ᐅᓇᑕᖅᑐᒃᓮᑦ 50-ᑦ ᐊᖓᔪᖅᑳᖓᓪᓗ ᐃᑯᒪᒧᑦ ᑐᖁᑕᐅᕗᑦ.
13ᓱᓕ ᐊᖓᔪᖅᑳᖅᔪᐊᖅ ᑎᓕᓯᒃᑲᓐᓂᕆᕗᖅ ᐱᖓᔪᒋᓕᖅᑕᖓᓐᓂᒃ ᐅᓇᑕᖅᑐᒃᓮᑦ ᐊᖓᔪᖅᑳᖓᓐᓂᒃ ᐅᓇᑕᖅᑐᒃᓴᓂᒃ 50-ᓂᒃ ᐃᓚᖃᖅᑎᓪᓗᒍ. ᑖᓐᓇᓕ ᐅᓇᑕᖅᑐᖅᓮᑦ ᐊᖓᔪᖅᑳᖓᑦ ᐃᓔᑦᔭᐅᑉ ᓵᖓᓄᑦ ᓰᖁᖅᓗᓂ ᐃᓚᓐᓂᖅᓴᖅᕕᒋᓪᓗᒍ ᐅᖃᖅᐳᖅ, “ᒎᑎᐅᑉ ᐃᓄᖁᑎᖓ, ᐃᓅᓯᕋ ᐅᑯᐊᓗ ᐅᓇᑕᖅᑐᒃᓮᑦ ᐱᔨᒋᔭᕕᑦ ᐃᓅᓯᖏᑦ ᐊᓐᓂᕆᒃᑭᑦ. 
14ᑕᑯᒋᑦ, ᐅᓇᑕᖅᑐᒃᓮᑦ ᐊᖓᔪᖅᑳᖏᒃ ᒪᕐᕉᒃ ᐅᓇᑕᖅᑐᒃᓴᖁᑎᖏᓪᓗ ᐃᑭᑕᐅᓪᓗᑎᒃ ᕿᓚᖕᒥᑦ ᑐᖁᖕᒪᑕ, ᐃᓅᓯᕗᓪᓕ ᐊᓐᓂᕆᓚᐅᒃᑭᑦ.”
15ᐊᑕᓂᐅᑉ ᐂᖏᓖᖓᑕ ᐃᓔᑦᔭ ᐅᖃᐅᑎᕚ, “ᓯᕘᕋᖏᓪᓗᑎᑦ, ᑖᒃᑯᐊ ᒪᓕᓕᒃᑭᑦ.” ᐃᓔᑦᔭᓗ ᒪᑭᓐᓇᒥ ᒪᓕᒡᓗᒋᑦ ᐅᑎᖃᑎᒋᕔᑦ ᐊᖓᔪᖅᑳᖅᔪᐊᖅᒧᑦ. 
16ᐊᖓᔪᖅᑳᖅᔪᐊᖅᓗ ᐅᖃᐅᑎᕚ, “ᐊᑕᓂᖅ ᐃᒫᒃ ᐅᖃᖅᐳᖅ, ‘ᑎᓕᓯᓚᐅᕋᕕᑦ ᖃᐅᔨᓇᓱᐊᖁᓪᓗᒋᑦ ᐃᑯᕋᓐᒥᐅᑦ ᒎᑎᖓᓐᓄᑦ ᐱᐅᓪᓯᐹᐱᒧᑦ, ᒎᑎᑕᖃᕈᓐᓃᕐᖕᒫᑦ ᐄᓴᕅᓕᒥ ᖃᐅᔨᓇᓱᐊᖅᕕᒃᓴᒥᒃ? ᑍᒤᒻᒪᑦ ᐃᒡᓕᖅ ᓇᓚᕕᒋᔧᑦ ᓇᔪᐃᓐᓇᖅᓗᒍ ᑐᖁᔪᒫᓕᖅᐳᑎᑦ.’ ”
17ᐊᑕᓂᐅᓪᓗ ᐅᖃᖅᑕᖓ ᐃᓔᑦᔭᒃᑯᑦ ᒪᓕᒡᓗᒍ ᑐᖁᕗᖅ. ᐊᕼᐊᔧᐊ ᐃᕐᖕᓂᖃᓚᐅᖏᒻᒪᑦ, ᓄᑲᖓ ᔪᕌᒻ+ ᐊᖓᔪᖅᑳᖅᔪᐊᓐᖑᖅᐳᖅ ᑖᑦᓱᒪ ᐃᓂᖓᓂ, ᐊᕐᕌᒎᑉ ᐂᑉᐸᕆᓕᖅᑕᖓᓂ ᔨᕼᐅᕌᒻ ᔨᕼᐆᓴᐸᐅᑉ ᐃᕐᖕᓂᖓ ᐊᖓᔪᖅᑳᖅᔪᐊᖑᑎᓪᓗᒍ ᔫᑕᒥᐅᓄᑦ.
18ᐊᕼᐊᔧᐊ ᐊᖓᔪᖅᑳᖅᔪᐊᖑᑎᓪᓗᒍ ᐱᓂᐊᕐᖕᓂᐅᔪᕕᓃᑦ, ᖃᓄᐃᓕᐅᖃᑦᑕᖅᓯᒪᓂᖓᓗ ᐊᖓᔪᖅᑳᖅᔪᐊᖑᓪᓗᓂ ᑎᑎᕋᖅᓯᒪᕗᑦ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖏᑕ ᐅᓂᒃᑲᐅᓯᐅᓂᖏᓐᓂ ᐄᓴᕅᓕᒥᐅᑦ ᑎᑎᖅᑲᖁᑎᖏᓐᓂ.
