1ᔩᓱᓯᓗ ᐅᖃᖅᐳᖅ, “ᓱᓕᔪᒥᒃ ᐅᖃᐅᑎᕙᑦᓯ, ᑕᕝᕙᓃᑦᑐᑦ ᐃᓚᖏᑦ ᑐᖁᓂᐊᓐᖏᓚᑦ ᒎᑎᐅᑉ ᐊᑕᓂᐅᕕᖓᑕ ᐱᔪᓐᓇᕐᖕᓂᖓᓂᒃ ᑕᑯᓚᐅᖅᑳᕋᑎᒃ.”
2ᐅᓪᓗᐃᓪᓗ ᐱᖓᓲᔪᖅᑐᑦ ᑭᖑᓂᖓᒍᑦ ᔩᓱᓯᐅᑉ ᐲᑦᑐᕉᓯ ᔧᒥᓯᓗ ᔪᐊᓇᓯᓗ, ᐃᓚᒋᓪᓗᒋᑦ ᖃᖅᑲᒧᑦ ᐳᖅᑐᔪᒧᑦ ᒪᔪᕋᖅᐳᑦ ᑖᒃᑯᑑᓪᓗᑎᒃ; ᑕᑯᓐᓈᖅᑎᓪᓗᒋᓪᓗ ᔩᓱᓯ ᐊᓯᑦᔨᖅᑕᐅᕗᖅ ᐃᓂᖁᓇᖅᑎᑕᐅᓪᓗᓂ, 
3ᐊᓐᓄᕌᖏᓪᓗ ᕿᓪᓕᖅᓯᕗᑦ, ᖃᑯᖅᓯᓪᓗᑎᒃ, ᖃᑯᕐᖕᓂᖅᐸᐅᓕᖅᓗᑎᒃ ᑕᒫᓂ ᓄᓇᒥ ᖃᑯᖅᓯᑎᑕᐅᔪᓐᓇᖅᑐᓂᑦ. 
4ᑖᒃᑯᓄᖓᓗ ᓴᖅᑭᑦᑐᖃᖅᐳᖅ ᐃᓔᑦᔭᒥᒃ ᒨᓯᓯᒥᒡᓗ; ᐅᖃᖃᑎᖃᖅᑎᓪᓗᒋᒃ ᔩᓱᓯᒥᒃ. 
5ᐲᑦᑐᕉᓯᓗ ᔩᓱᓯᒧᑦ ᐅᖃᖅᐳᖅ, “ᐊᔪᕆᖅᑐᐃᔩ, ᑕᒫᓃᖏᓐᓇᕈᒥᓇᖅᓯᖕᒪᑦ; ᑐᐱᓕᐅᓚᐅᖅᑕ ᐱᖓᓱᓂᒃ, ᐃᓕᖕᓄᑦ ᐊᑕᐅᓯᕐᖕᒥᒃ, ᒨᓯᓯᒧᓪᓗ ᐊᑕᐅᓯᕐᖕᒥᒃ, ᐃᓔᑦᔭᒧᓪᓗ ᐊᑕᐅᓯᕐᖕᒥᒃ.” 
6ᐲᑦᑐᕉᓯ ᖃᓄᖅ ᐅᖃᕆᐊᒃᓴᖅ ᓇᓗᓕᓚᐅᕋᒥ, ᐃᓚᒋᔭᖏᓪᓗ ᑲᑉᐱᐊᓱᒻᒪᕆᓕᕋᒥᒃ.
7ᓄᕗᔭᒧᓪᓗ ᑕᕐᕆᑎᑕᐅᕗᑦ, ᑕᕝᕙᓐᖓᓪᓗ ᓄᕗᔭᒥᑦ ᓂᓪᓕᖅᑐᖃᖅᐳᖅ, “ᑖᓐᓇ ᑕᕝᕙ ᐃᕐᖕᓂᕋ ᓇᒡᓕᒋᒻᒪᕆᒃᑕᕋ; ᑖᓐᓇ ᓈᓚᒃᓯᐅᒃ.” 
8ᐃᓕᓐᓂᐊᖅᑏᓪᓕ ᐊᕙᒻᒧᑦ ᑕᑯᓴᕋᒥᒃ ᑭᓇᒥᒃᓘᓐᓃᑦ ᑕᑯᓐᖏᓚᑦ ᔩᓱᓯ ᑭᓯᒥ ᑕᑯᕚᑦ.
9ᖃᖅᑲᒥᓪᓗ ᐊᖅᑲᖅᑎᓕᖅᓗᑎᒃ, ᔩᓱᓯᐅᑉ ᐃᓂᖅᑎᖅᐰᑦ ᑭᓇᒧᓪᓘᓐᓃᑦ ᐅᖃᖁᓇᒋᑦ ᑕᑯᓯᒪᔭᒥᖕᓂᒃ, ᐃᓅᑉ ᐃᕐᖕᓂᖓ ᑐᖁᖓᔪᓂᑦ ᒪᑭᓚᐅᖏᓐᓂᖓᓂ.
10ᑕᒪᓐᓇ ᓈᓚᓚᐅᖅᐹᑦ ᐊᓯᒥᖕᓄᑦ ᐅᖃᐅᓯᕆᓚᐅᕐᖕᓇᒍ, ᐃᒻᒥᒍᓪᓕ ᐊᐱᖅᓲᑎᖃᓕᖅᐳᑦ ᖃᓄᖅ ᑐᑭᖃᕐᖕᒪᖔᑦ ᑐᖁᖓᔪᓂᑦ ᒪᑭᓐᓂᖅ. 
11ᔩᓱᓯᓗ ᐊᐱᕆᕚᑦ, “ᓱᖕᒪᑦ ᐱᖁᔭᓂᒃ ᐃᓕᓮᔩᑦ ᐅᖃᖃᑦᑕᖅᐸᑦ ᐃᓔᑦᔭ ᓯᕗᓪᓕᐅᓗᓂ ᑎᑭᑦᓴᕆᐊᖃᕐᖕᓂᕋᖅᓗᒍ?”
12ᔩᓱᓯᐅᑉ ᐅᖃᐅᑎᕔᑦ, “ᐄᓛᒃ ᐃᓔᑦᔭ ᓯᕗᓪᓕᐅᓪᓗᓂ ᑎᑭᑦᓴᕇᓚᐅᖅᐳᖅ ᐃᓘᓐᓇᖏᓐᓂᒃ ᐊᑐᐃᓐᓇᕈᐃᓪᓗᓂ; ᖃᓄᖅᓕ ᐊᒡᓔᑦ ᐅᖃᖅᐸᑦ ᐃᓅᑉ ᐃᕐᖕᓂᖓᓂᒃ, ᐅᓄᖅᑐᓄᑦ ᐋᓐᓂᐊᑎᑕᐅᔪᒫᕐᖕᓂᖓᓂᒃ ᓇᕐᕈᒋᔭᐅᔪᒫᕐᖕᓂᖓᓂᒡᓗ? 
13ᐅᖃᐅᑎᕙᑦᓯᓕ ᑖᓐᓇ ᐃᓔᑦᔭ ᑎᑭᓚᐅᖅᐳᖅ, ᐃᓄᖕᓄᓪᓗ ᐃᓱᒪᖅᓲᑕᐅᓪᓗᓂ ᐱᓂᐊᖅᕕᐅᓯᒪᕗᖅ, ᑍᒫᒃ ᐊᒡᓚᖕᓂ ᑎᑎᕋᐅᓯᐅᓯᒪᖕᒪᑦ ᐱᓂᐊᕐᖕᓂᒃᓴᖓ.”
14ᐃᓕᓐᓂᐊᖅᑎᓄᓪᓗ ᑎᑭᐅᑎᒐᒥᒃ, ᑕᑯᕗᑦ ᐃᓄᒐᓴᒡᔪᐊᓂᒃ ᐊᕙᑖᓃᑦᑐᓂᒃ, ᐱᖁᔭᓂᒡᓗ ᐃᓕᓮᔩᑦ ᐅᖃᖃᑎᖃᖅᐳᑦ ᑖᒃᑯᓂᖓ. 
15ᐃᓄᐃᓪᓗ ᔩᓱᓯᒥᒃ ᑕᑯᒐᒥᒃ ᖁᐊᖅᓵᖅᐳᑦ, ᑐᐊᕕᖅᓗᑎᒡᓗ ᔩᓱᓯᒧᐊᖅᐳᑦ ᑐᓐᖓᓱᒃᑎᓪᓗᒍᓗ. 
16ᔩᓱᓯᐅᑉ ᐃᓕᓐᓂᐊᖅᑎᓂ ᐊᐱᕆᕔᑦ, “ᓱᓇᒥᖑᑯᐊ ᐱᑦᔪᑎᖃᖅᓗᓯ ᐅᖃᖃᑎᒋᔭᓰ?”
17ᐊᖑᓪᓕ ᑕᒫᓐᖓᑦ ᐃᓄᐃᑦ ᐊᑯᕐᖓᓂᑦ ᑭᐅᕗᖅ, “ᐊᔪᕆᖅᑐᐃᔩ, ᐃᕐᖕᓂᕋ ᑕᒪᐅᓐᖓᐅᑎᖅᑲᐅᕙᕋ ᐃᓕᖕᓄᐊᖁᓪᓗᒍ, ᐊᓂᕐᖕᓂᖅᓗᖕᒥᑦ ᐃᑎᖅᑕᐅᓯᒪᖕᒪᑦ ᐅᖃᕈᓐᓇᕋᓂᓗ. 
18ᑖᑦᓱᒪ ᐊᓂᕐᖕᓂᖅᓘᑉ ᓱᒃᑯᒐᓱᓕᑐᐊᕐᖕᒪᒍ ᓄᓇᒧᑦ ᐅᕐᕈᑎᑕᐅᖃᑦᑕᕐᖕᒪᑦ, ᖃᓂᕐᖕᒥᒍᓪᓗ ᖃᐳᐊᓕᖅᓗᓂ, ᑭᒍᑎᖏᓪᓗ ᓃᖁᓛᓕᖃᑦᑕᖅᐳᑦ, ᑎᒥᖓᓗ ᓱᑲᖓᔪᐊᓘᓕᖃᑦᑕᕐᖕᒪᑦ. ᑕᕝᕙ ᐃᓕᓐᓂᐊᖅᑎᑎᑦ ᐅᖃᐅᑎᖃᐅᕙᒃᑲ ᑖᑦᓱᒥᖓ ᐊᓂᕐᖕᓂᖅᓗᖕᒥᒃ ᐊᓂᑎᑦᓯᖁᓪᓗᒋᑦ, ᑭᓯᐊᓂᓕ ᐊᓂᑎᑦᓯᔪᓐᓇᓐᖏᓚᑦ.”
19ᔩᓱᓯᐅᑉ ᐅᖃᐅᑎᕔᑦ, “ᐅᒃᐱᕐᖕᓂᖃᖏᑦᑐᑦ ᐃᓅᖃᑎᒌᖑᔪᓯ, ᖃᓄᖅ ᓯᕕᑐᑎᒋᔪᒥᒃ ᓇᔪᕆᐊᖃᖅᐸᑦᓰ? ᖃᓄᖅᓗ ᓯᕕᑐᑎᒋᔪᒥᒃ ᕿᓄᐃᓵᕈᑎᒋᔭᕆᐊᖃᖅᐸᑦᓰ? ᓄᑲᑉᐱᐊᖅ ᕾᑎᓚᐅᖅᓯᐅᒃ.” 
20ᑕᕝᕙ ᓄᑲᑉᐱᐊᖅ ᔩᓱᓯᒧᐊᕈᑎᕚᑦ.
21ᔩᓱᓯᐅᓪᓗ ᓄᑲᑉᐱᐊᑉ ᐊᑖᑕᖓ ᐊᐱᕆᕚ, “ᖃᓄᕐᖑᓇ ᐊᑯᓂᐅᑎᒋᔪᖅ ᑍᒤᑦᑑᓕᖅᑐᖅ?”
22ᐅᓄᖅᑐᐃᓱᖅᓗᓂ ᐊᓂᕐᖕᓂᖅᓘᑉ ᑐᖁᓐᓇᓱᐊᖃᑦᑕᖅᓯᒪᔭᖓ ᐃᑯᒪᒧᑦ ᐃᒫᓄᓪᓗ; ᖃᓄᑐᐃᓐᓇᖅ ᐱᔪᓐᓇᕈᕕᑦ, ᓂᑲᒋᓗᑕ ᐃᑲᔪᓚᐅᖅᑎᒍᑦ.”
23ᔩᓱᓯᐅᓪᓕ ᐅᖃᐅᑎᕚ, “ᐃᕝᕕᖔᖅ ᐱᔪᓐᓇᕈᕕᑦ! ᓱᓇᓕᒫᓂᒃ ᐊᔪᕐᖕᓇᖅᑐᖃᓐᖏᓚᖅ ᐅᒃᐱᕐᖕᓂᑯᑦ ᑲᔪᓯᔪᓐᓇᖅᑐᒧᑦ.”
24ᑕᕝᕔᓐᓇᖅᓕ ᓄᑲᑉᐱᐊᑉ ᐊᑖᑕᖓ ᓂᓪᓕᖅᓗᓂ ᐅᖃᖅᐳᖅ, “ᐅᒃᐱᖅᐳᖓ; ᐅᒃᐱᕐᖕᓂᖃᖏᓐᓂᓐᓂᑦ ᐃᑲᔪᓐᖓ!”
25ᔩᓱᓯᓕ ᖃᐅᔨᒐᒥ ᐃᓄᒐᓴᒡᔪᐊᑦ ᕾᕙᓪᓕᐊᑐᐃᓐᓇᓕᕐᖕᒪᑕ, ᐊᓂᕐᖕᓂᖅᓗᒃ ᐃᓂᖅᑎᖅᐹ, ᐅᖃᐅᑎᓪᓗᒍ, “ᐊᓂᕐᖕᓂᖅᓘᒃ ᑐᓵᖏᑦᑐᑎᑦ ᐅᖃᕈᓐᓇᖏᑦᑐᑎᓪᓗ, ᐱᖁᕙᒋᑦ, ᑕᕝᕙᓐᖓᑦ ᓄᑲᑉᐱᐊᒥᑦ ᐊᓂᒋᑦ, ᑕᕝᕗᖓᓗ ᐃᑎᒃᑲᓐᓂᕐᖕᓂᐊᕈᓐᓃᖅᓗᑎᑦ.”
26ᐊᓂᕐᖕᓂᖅᓗᒡᓗ ᓂᓪᓕᐊᓕᖅᐳᖅ, ᓄᑲᑉᐱᐊᖅᓗ ᖀᖅᓱᖅᑎᓚᐅᖅᓗᒍ, ᑕᕝᕙᓐᖓᑦ ᐊᓂᕗᖅ, ᓄᑲᑉᐱᐊᖅᓗ ᑐᖁᖓᔫᔮᓕᖅᐳᖅ; ᑕᒪᕐᖕᒥᒡᓗ ᐅᖃᓕᖅᐳᑦ, “ᑐᖁᕗᖅ.” 
27ᔩᓱᓯᐅᓪᓕ ᓄᑲᑉᐱᐊᖅ ᐊᒡᒐᖏᑎᒍᑦ ᑎᒍᕚ ᐃᑲᔪᖅᓗᓂᐅᒡᓗ ᒪᑭᑎᑉᐹ, ᓂᑯᕕᑉᐳᖅᓗ.
28ᐃᒡᓗᒧᓪᓗ ᐃᑎᖅᓯᒪᓕᕐᖕᒪᑦ, ᐃᓕᓐᓂᐊᖅᑎᖏᑕ ᐃᓄᑑᖃᑎᒋᓪᓗᒍ ᐊᐱᕆᕚᑦ, “ᓱᖕᒪᑦ ᐊᓂᑎᑦᓱᓐᓇᓐᖏᓚᕗᑦ?”
29ᔩᓱᓯᐅᑉ ᐅᖃᐅᑎᕔᑦ, “ᑍᒤᑦᑐᑦ ᐊᓂᕐᖕᓂᖅᓗᐃᑦ ᑐᒃᓯᐊᕐᖕᓂᕐᖕᒧᑦ+ ᑭᓯᐊᓂ ᐊᓂᑎᑕᐅᔪᓐᓇᖅᐳᑦ.”
30ᔩᓱᓯᓗ ᐃᓕᓐᓂᐊᖅᑎᖏᓪᓗ ᑕᕝᕙᓐᖓᑦ ᐊᐅᓪᓚᕋᒥᒃ ᒐᓕᓕᐊ ᐊᖅᑯᓵᖅᐹᑦ. ᔩᓱᓯᓗ ᓇᓪᓕᐊᓐᓂᒡᓘᓐᓃᑦ ᖃᐅᔨᒪᖁᔨᓐᖏᓚᖅ ᓇᓃᓐᓂᕐᖕᒥᓂᒃ; 
31ᐃᓕᓐᓂᐊᖅᑎᓂ ᐊᔪᕆᖅᑐᖅᐰᑦ, ᐅᖃᐅᑎᓪᓗᒋᑦ, “ᐃᓅᑉ ᐃᕐᖕᓂᖓ ᐱᔭᐅᒃᑲᖅᑕᔪᒫᖅᐳᖅ ᐃᓄᖕᓄᑦ, ᑖᒃᑯᐊᓗ ᑐᖁᑦᓱᒫᖅᐹᑦ; ᑐᖁᑕᐅᓯᒪᓕᕈᓂ, ᐅᓪᓗᐃᑦ ᐱᖓᓱᑦ ᐊᓂᒍᖅᐸᑕ ᒪᑭᑦᓱᒫᕆᕗᖅ.”
32ᐃᓕᓐᓂᐊᖅᑎᖏᓪᓕ ᑐᑭᓯᓐᖏᓚᑦ ᐅᖃᐅᓯᕆᔭᖏᓐᓂᒃ, ᐊᐱᕆᔭᕆᐊᒃᓴᖅᓗ ᔩᓱᓯᒥᒃ ᐃᓕᕋᓱᒃᓗᑎᒃ.
33ᑲᐲᕐᓂᐊᒧᓪᓗ ᑎᑭᑉᐳᑦ; ᐃᒡᓗᒧᓪᓕ ᐃᑎᖅᓯᒪᓕᕋᒥᒃ ᔩᓱᓯᐅᑉ ᐃᓕᓐᓂᐊᖅᑎᓂ ᐊᐱᕆᕔᑦ, “ᖃᓄᖅ ᐅᖃᖃᑎᒌᖅᑲᐅᕕᓰ ᑕᒪᐅᓐᖓᓕᖅᑎᓪᓗᑕ?”
34ᐃᓕᓐᓂᐊᖅᑎᖏᓪᓕ ᑭᐅᔪᓐᓇᓐᖏᓚᑦ; ᑕᒫᓂ ᐊᖅᑯᒻᒥ ᐱᓱᒃᓗᑎᒃ ᐅᖃᖃᑎᒌᖅᑲᐅᒐᒥᒃ ᓇᓪᓕᑎᒃ ᐊᖏᓂᖅᐸᐅᖕᒪᖔᑦ, 
35ᔩᓱᓯᓕ ᐃᖏᓐᓇᒥ ᐃᓕᓐᓂᐊᖅᑎᓂ 12-ᑦ ᕾᖁᕔᑦ; ᐅᖃᐅᑎᓪᓗᒋᓪᓗ, “ᓇᓪᓕᐊᑦ ᓯᕗᓪᓕᖅᐸᐅᔪᒪᔪᖅ, ᑖᓐᓇ ᐃᒻᒥᓂᒃ ᑭᖑᓪᓕᖅᐸᐅᑎᑦᑐᒃᓴᐅᕗᖅ ᑕᒤᓐᓂᑦ, ᑕᒤᓐᓄᓪᓗ ᐱᔨᓯᖅᓗᓂ.” 
36ᓱᕈᓯᑯᓗᖕᒥᒡᓗ ᑎᒍᓯᕗᖅ, ᐃᓕᓐᓂᐊᖅᑎᖏᑕᓗ ᓵᖓᓄᐊᖅᑎᑉᐹ; ᐃᕿᓪᓗᓂᐅᒡᓗ ᐅᖃᐅᑎᕔᑦ, 
37“ᓇᓪᓕᐊᑦ ᑍᒤᑦᑐᒥᒃ ᓱᕈᓯᑯᓗᖕᒥᒃ ᑐᓐᖓᓱᒃᑎᑦᓯᔪᖅ ᐊᑎᓐᓂ ᑖᓐᓇ ᐅᕙᓐᓂᒃ ᑐᓐᖓᓱᒃᑎᑦᓯᕗᖅ; ᐅᕙᓐᓂᒡᓗ ᑐᓐᖓᓱᒃᑎᑦᓯᔪᖅ, ᐅᕙᓐᓂᑐᐊᖅ ᑐᓐᖓᓱᒃᑎᑦᓯᓐᖏᓚᖅ ᑎᓕᔨᓐᓂᒡᓕ ᑐᓐᖓᓱᒃᑎᑦᓯᕗᖅ.”
38ᔪᐊᓇᓯᐅᑉ ᐅᖃᐅᑎᕚ, “ᐊᔪᕆᖅᑐᐃᔩ, ᐊᖑᒻᒥᒃ ᑕᑯᓚᐅᖅᐳᒍᑦ ᐊᓂᕐᖕᓂᖅᓗᖕᓂᒃ ᐊᓂᑎᑦᓯᖃᑦᑕᖅᑐᒥᒃ ᐊᑎᕐᖕᓂᒃ, ᐃᓂᖅᑎᓚᐅᖅᐸᕗᓪᓕ ᓄᖅᑲᖁᓪᓗᒍ, ᐅᕙᑦᑎᓐᓄᑦ ᐃᓚᒋᔭᐅᖏᒻᒪᑦ.”
39ᔩᓱᓯᓕ ᐅᖃᖅᐳᖅ, “ᑖᓐᓇ ᓄᖅᑲᖅᑎᑕᒃᓴᕆᓐᖏᓚᓯ; ᓇᓪᓕᐊᑦ ᑲᒪᓇᖅᑐᓕᓂᕐᖕᒥᒃ ᐱᓇᓱᐊᖅᑐᖅ ᐊᑎᓐᓂᒃ ᐊᑐᖅᓗᓂ, ᐅᕙᓐᓂᒃ ᐱᐅᖏᑦᑐᒥᒃ ᑭᖑᓂᖓᒍᑦ ᐅᖃᐅᓯᖃᓕᖅᐸᖏᒻᒪᑦ. 
40ᐅᕙᑦᑎᓐᓂᒃ ᐊᑭᕋᖅᑐᖏᑦᑑᑉ ᐃᓚᒋᕚᑎᒍᑦ. 
41ᓱᓕᔪᒥᒃ ᐅᖃᐅᑎᕙᑦᓯ, ᓇᓪᓕᐊᓐᓄᑦ ᐃᒥᖅᑎᑕᐅᒍᑦᓯ ᙭ᔅᑑᓯᐅᑉ ᐊᑎᖓᓂᒃ ᐱᒍᑦᔨᓂᑦᓯᓐᓄᑦ, ᑖᓐᓇ ᐃᒥᖅᑎᑦᓯᔪᖅ ᐊᓯᐅᔨᓂᐊᖏᒻᒪᕆᒃᐳᖅ ᐊᑭᓕᖅᑕᐅᓂᒃᓴᒥᓂᒃ.”
42“ᓇᓪᓕᐊᑦ ᓄᑕᕋᑯᓗᐃᑦ ᐃᓚᖓᓐᓂᒃ ᐅᕙᓐᓄᑦ ᐅᒃᐱᖅᑐᒥᒃ ᐊᔪᖅᑐᓕᑎᑦᓯᔪᖅ, ᑖᓐᓇ ᐊᑲᐅᓂᖅᓴᐅᒐᔭᖅᐳᖅ ᓂᐊᖂᔭᒃᓴᓂᒃ ᓯᖃᓪᓕᑎᑦᓯᑦᔪᑎᐅᑉ ᐅᔭᕌᓗᒃᑕᖓᓂᒃ ᖁᖓᓯᖓᒍᑦ ᕿᓚᒃᓯᕕᐅᓗᓂ ᐃᒪᕕᖕᒧᑦ ᐃᒋᑕᐅᒃᐸᑦ. 
43ᐊᒡᒐᒃᐱᑦ ᐊᔪᖅᑐᓕᑎᑉᐸᑎᑦ, ᓇᑲᒃᑭᑦ; ᐃᓕᖕᓄᑦ ᐊᑲᐅᓂᖅᓴᐅᒐᔭᕐᖕᒪᑦ ᐃᓅᓯᕐᖕᒧᑦ ᐃᑎᖅᓗᑎᑦ ᐃᒡᓗᐊᓂᒃ ᐊᒡᒐᖃᖏᓪᓗᑎᑦ, ᐃᒡᓗᒃᑐᑦ ᐊᒡᒐᖃᖅᓗᑎᑦ ᐃᒋᑕᐅᒐᔭᕐᖕᓂᕐᖕᓂᑦ ᓵᑖᓇᓯᖃᖅᕕᖕᒧᑦ, ᐃᑯᒪᖅᔪᐊᕐᖕᒧᑦ ᖃᒥᓱᐃᑦᑐᒧᑦ. 
44[ᑕᕝᕙᓂ ᖁᒡᓗᒋᐊᖅ ᑖᒃᑯᓂᖓ ᓂᕆᔪᖅ ᑐᖁᓂᐊᓐᖏᓚᖅ, ᐃᑯᒪᓗ ᐆᑎᑦᓯᔪᖅ ᖃᒥᓐᓂᐊᕋᓂ.]+ 
45ᐃᑎᒐᒃᐱᓪᓗ ᐊᔪᖅᑐᓕᑎᑉᐸᑎᑦ, ᓇᑲᒃᑭᑦ; ᐃᓕᖕᓄᑦ ᐊᑲᐅᓂᖅᓴᐅᒐᔭᕐᖕᒪᑦ ᐃᓅᓯᕐᖕᒧᑦ ᐃᑎᖅᓗᑎᑦ ᐃᒡᓗᐊᓂᒃ ᐃᑎᒐᖃᖏᓪᓗᑎᑦ ᐃᒡᓗᒃᑐᑦ ᐃᑎᒐᖃᕋᓗᐊᕈᕕᑦ ᐃᒋᑕᐅᒐᔭᕐᖕᓂᕐᖕᓂᑦ ᓵᑖᓇᓯᖃᖅᕕᖕᒧᑦ. 
46[ᑕᕝᕙᓂ ᖁᒡᓗᒋᐊᖅ ᑖᒃᑯᓂᖓ ᓂᕆᔪᖅ ᑐᖁᓂᐊᓐᖏᓚᖅ, ᐃᑯᒪᓗ ᐆᑎᑦᓯᔪᖅ ᖃᒥᓐᓂᐊᕋᓂ.]+ 
47ᐃᔨᕕᓪᓗ ᐊᔪᖅᑐᓕᑎᑉᐸᑎᑦ, ᑖᓐᓇ ᐲᕈᒃ; ᐃᓕᖕᓄᑦ ᐊᑲᐅᓂᖅᓴᐅᒐᔭᕐᖕᒪᑦ ᒎᑎᐅᑉ ᐊᑕᓂᐅᕕᖓᓄᑦ ᐃᑎᕈᕕᑦ ᐃᔨᑐᐊᖃᖅᓗᑎᑦ ᐃᒡᓗᒃᑐᑦ ᐃᔨᖃᖅᓗᑎᑦ ᐃᒋᑕᐅᒐᔭᕐᖕᓂᕐᖕᓂᑦ ᓵᑖᓇᓯᖃᖅᕕᖕᒧᑦ. 
48ᑕᕝᕙᓂ ᖁᒡᓗᒋᐊᖅ ᑖᒃᑯᓂᖓ ᓂᕆᔪᖅ ᑐᖁᓂᐊᓐᖏᓚᖅ, ᐃᑯᒪᓗ ᐆᑎᑦᓯᔪᖅ ᖃᒥᓐᓂᐊᕋᓂ.
49ᑕᒪᕐᖕᒥᒡᓗ ᓴᓗᒻᒪᖅᓴᖅᑕᐅᓂᐊᖅᐳᑦ ᐃᑯᒪᒧᑦ. ᑐᓂᕐᕈᑎᒃᓴᐅᑉ ᓴᓗᒻᒪᖅᓴᖅᑕᐅᕙᖕᓂᖓᑐᑦ ᑕᕆᐅᕐᖕᒧᑦ.
50ᑕᕆᐅᖅ ᐱᐅᕗᖅ: ᑭᓯᐊᓂᓕ ᑕᕆᐅᖑᔪᓃᖅᐸᑦ, ᖃᓄᖅᓕ ᑕᕆᐅᓐᒍᖅᑎᑕᐅᒃᑲᓐᓂᕋᔭᖅᐹ? ᑕᕆᐅᓕᒃᑎᑦᑐᑦ ᐱᖃᓐᓇᕇᒋᑦᓯ ᐃᓕᑦᓯᓐᓄᑦ, ᓮᒪᓇᖅᑐᒥᒡᓗ ᐃᓅᓗᓯ ᐃᓕᑦᓯᓐᓄᑦ ᐊᑐᓂᑦ.”
