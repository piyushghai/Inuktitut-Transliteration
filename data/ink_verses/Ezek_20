1ᐊᕐᕌᒍᑦ 7-ᒋᓕᖅᑕᖓᓐᓂ, ᑕᖅᑮᑦ ᑕᓪᓕᒪᖓᓐᓂ, ᐅᓪᓗᖏᑕ ᖁᓕᖓᓐᓂ, ᐄᓴᕅᓕᒥᐅᑦ ᐊᖓᔪᖅᑳᖏᑕ ᐃᓚᖏᓐᓄᑦ ᐅᐸᒃᑕᐅᕗᖓ ᐊᐱᖅᓱᕈᒪᓪᓗᑎᒃ ᐊᑕᓂᕐᖕᒧᑦ, ᐃᒃᓯᕙᖃᑎᒋᓕᖅᐸᒃᑲᓗ. 
2ᑕᕝᕙ ᐊᑕᓂᐅᑉ ᐅᖃᐅᓯᖓᑕ ᑎᑭᑉᐹᖓ ᐅᖃᖅᓗᓂ: 
3“ᐃᓅᑉ ᐃᕐᖕᓂᖓ, ᐄᓴᕅᓕᒥᐅᑦ ᐊᖓᔪᖅᑳᖏᑦ ᐅᖃᐅᑎᒃᑭᑦ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ, ᐅᕙᓐᓄᑦ ᕾᕕᓰ ᐊᐱᖅᓱᕆᐊᖅᑐᖅᓗᓯ? ᐆᒪᓪᓗᖓ ᒎᑎᐅᒐᒪ, ᐊᑕᓂᖅ ᒎᑎ ᐅᖃᖅᐳᖅ, ᐊᐱᖅᓱᖅᑕᐅᔪᒪᖏᑦᑐᖓ ᐃᓕᑦᓯᓐᓄᑦ. 
4ᐃᓅᑉ ᐃᕐᖕᓂᖓ, ᐃᖅᑲᖅᑐᕈᓐᓇᖅᐱᒌᑦ? ᐃᖅᑲᖅᑐᕈᓐᓇᕈᕕᒋᑦ ᑍᒤᓕᐅᓕᕆᑦ, ᖃᐅᔨᑎᓚᐅᒃᑭᑦ ᓯᕗᓕᖏᑕ ᓇᕐᕈᓇᖅᑐᓂᒃ ᐱᓇᓱᐊᖅᓯᒪᓂᖏᓐᓂᒃ. 
5ᐅᖃᐅᑎᒃᑭᑦ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᑍᑦᓱᒪᓂ ᐄᓴᕅᓕᒥᐅᑦ ᓂᕈᐊᕋᒃᑭᑦ, ᐊᖏᒻᒪᕆᒡᕕᒋᓚᐅᖅᐸᒃᑲ ᔧᑰᑉ ᑭᖑᕚᖏᑕ ᓯᕗᓕᖏᑦ, ᐅᕙᓐᓂᒡᓗ ᖃᐅᔨᑎᓪᓗᒋᑦ ᐃᑦᔨᑉᑎᒦᑎᓪᓗᒋᑦ, ᐊᖏᖅᕕᒋᓪᓗᒋᑦ ᐅᖃᐅᑎᓚᐅᖅᐸᒃᑲ, ‘ᐅᕙᖓᐅᕗᖓ ᐊᑕᓂᖅ ᒎᑎᓯ.’ 
6ᑍᑦᓱᒪᓂ ᐅᓪᓗᒥ ᐅᖃᕕᒃᓗᖓ ᐊᖏᖅᕕᒋᓚᐅᖅᐸᒃᑲ ᐃᑦᔨᑉᑎᒥᑦ ᐊᐅᓪᓚᖅᑎᓛᕐᖕᓂᕋᖅᓗᒋᑦ ᑕᓯᐅᖅᓗᒋᓪᓗ ᓄᓇᒧᑦ ᓄᓇᑖᕆᔭᐅᖁᓪᓗᒍ ᓂᕈᐊᕆᓯᒪᔭᓐᓄᑦ, ᓄᓇᑦᓯᐊᕙᐅᓂᖅᐹᒧᑦ ᓄᓇᒥ ᓂᕿᒃᓴᖃᑦᓯᐊᕐᖕᓇᖅᑐᒧᑦ ᐊᔪᖅᓴᕐᖕᓇᖏᑦᑐᒧᓪᓗ. 
7ᐅᖃᐅᑎᓚᐅᖅᐸᒃᑲᓗ, ᑕᑯᒥᒋᔭᓯ ᓇᕐᕈᓇᖅᑐᑦ ᐃᒋᓚᐅᖅᓯᐅᒃ, ᐊᑕᖏᖅᓗᓯ ᐃᓕᑦᓯᓐᓂᒃ ᐃᑦᔪᕐᖕᓇᖅᑎᑐᓐᓃᕆᑦᓯ ᐃᑦᔨᑉᑎᒥᐅᑦ ᒎᑎᓐᖑᐊᖏᓐᓄᑦ; ᐅᕙᖓᐅᒐᒪ ᐊᑕᓂᖅ ᒎᑎᓯ. 
8ᐅᕙᓐᓂᒡᓕ ᐊᑭᕋᖅᑐᓕᓚᐅᖅᐳᑦ ᓈᓚᒍᒪᓇᑎᒃ; ᐊᑕᖏᖅᓗᑎᒡᓕ ᒎᑎᓐᖑᐊᒥᖕᓂᒃ ᓇᕐᕈᓇᖅᑐᓂᒃ ᐃᒋᑦᓯᔪᒪᓚᐅᓐᖏᓚᑦ ᑕᑯᒥᒋᔭᒥᖕᓂᒃ, ᐃᑦᔨᑉᑎᒥᐅᓪᓗ ᒎᑎᓐᖑᐊᖏᓐᓂᒃ ᖁᔭᓈᖅᓯᓚᐅᕋᑎᒃ. ᐃᑦᔨᑉᑎᒦᑎᓪᓗᒋᑦ ᓱᓕ ᓂᓐᖓᐅᒪᓂᓐᓂᒃ ᐃᓱᒪᖃᖅᕕᒋᓕᓚᐅᖅᐸᒃᑲ, ᑭᖑᓂᖓᒍᓪᓗ ᓂᐅᖓᒪᓂᓐᓄᑦ ᐱᓇᓱᐊᖅᕕᒋᔪᒪᓕᖅᓗᒋᑦ. 
9ᑲᔪᓯᑎᓚᐅᓐᖏᓚᕋᓕ ᐊᑎᕋ ᐱᓪᓗᒍ ᓇᕐᕈᓇᖅᓯᑎᑕᐅᖁᓇᒍ ᐃᓅᖃᑎᒌᒡᔪᐊᑦ ᓄᓇᖃᑎᒋᔭᖏᑕ ᓵᖏᓐᓂ, ᐅᖃᐅᑎᔭᕇᓚᐅᕋᒃᑭᑦ ᓄᓇᖃᑎᖏᑦ ᑕᑯᓐᓇᖅᑎᓪᓗᒋᑦ ᐊᐅᓪᓚᖅᑎᑦᓱᒪᓂᕋᖅᓗᒋᑦ ᐃᑦᔨᑉᑎᒥᐅᑦ ᓄᓇᖓᓐᓂᑦ. 
10ᑍᒤᒻᒪᑦ ᐃᑦᔨᑉᑎᒥᑦ ᐊᐅᓪᓚᕈᑎᓚᐅᖅᐸᒃᑲ ᓄᓇᒧᑦ ᐃᓄᖃᔪᐃᑦᑐᒧᑦ. 
11ᒪᓕᒐᒃᓴᐅᖁᔭᓐᓂᒃ ᑐᓂᓯᕕᒋᓪᓗᒋᑦ ᐊᑐᖅᑕᐅᖁᔭᓐᓂᒡᓗ ᐊᔪᕆᖅᑐᓚᐅᖅᐸᒃᑲ, ᑖᒃᑯᓂᖓ ᒪᓕᑦᓯᐊᕐᖕᓂᕐᖕᒥᓄᑦ ᐃᓄᒃ ᐃᓄᖁᓪᓗᒍ. 
12ᓴᐸᑎᖁᑎᓐᓂᒡᓗ ᑐᓂᓚᐅᖅᐸᒃᑲ, ᓇᓗᓁᒃᑯᑕᐅᖁᓪᓗᒍ ᐊᖏᖃᑎᒌᒃᓯᒪᓂᑦᑎᓐᓂᒃ, ᖃᐅᔨᖁᓪᓗᒋᑦ ᐅᕙᖓ ᐊᑕᓂᖅ ᐃᑦᔪᕐᖕᓁᑎᑦᓯᓯᒪᓂᓐᓂᒃ ᑖᒃᑯᓂᖓ. 
13ᐄᓴᕅᓕᐅᑉ ᑭᖑᕚᖏᑕ ᐃᓄᖃᖏᑦᑐᒦᓪᓗᑎᒃ ᐊᑭᕋᖅᑐᓕᓚᐅᖅᐹᖓ; ᐱᖁᔭᒃᑲ ᓯᖁᒥᓚᐅᖅᐰᑦ ᐱᓂᐊᖅᑕᐅᖁᔭᒃᑲᓗ ᓈᓚᓚᐅᕐᖕᓇᒋᑦ, ᓈᓚᒃᑐᓄᑦ ᐃᓅᑦᔪᑕᐅᔪᓐᓇᖅᑎᓪᓗᒋᑦ; ᓴᐸᑎᖁᑎᒃᑲᓗ ᓇᕐᕈᓇᖅᓯᑎᓚᐅᖅᐰᑦ. ᓂᓐᖓᐅᒪᓂᓐᓄᑦ ᐱᒋᐊᕈᒪᓕᓚᐅᕋᓗᐊᖅᐸᒃᑲ ᐃᓄᖃᖏᑦᑐᒦᑎᓪᓗᒋᑦ, ᓄᖑᑦᓯᐊᒻᒪᕆᒍᒪᓪᓗᒋᓪᓗ. 
14ᑍᒤᓕᐅᓚᐅᓐᖏᓚᖓᓕ ᐊᑎᕋ ᐱᑦᔪᑎᒋᓪᓗᒍ, ᐃᓅᖃᑎᒌᒡᔪᐊᓄᑦ ᓇᕐᕈᓇᖅᓯᑎᑕᐅᖁᓇᒍ, ᐃᑦᔨᑉᑎᒥᑦ ᐊᐅᓪᓚᖅᑎᑦᓯᓂᕆᓚᐅᖅᑕᓐᓂᒃ ᖃᐅᔨᒪᖕᒪᑕ.
15ᑍᒤᒻᒪᑦ ᐃᓄᖃᖏᑦᑐᒦᑎᓪᓗᒋᑦ ᐅᖃᕕᓚᐅᖅᐳᖓ ᓄᓇᑖᕆᔭᐅᖁᓯᒪᔭᓐᓄᑦ ᑎᑭᑎᓛᕈᒪᔪᓐᓁᖅᓗᒋᑦ, ᓄᓇᒃᓴᕆᓚᐅᖅᑕᖓᓐᓄᑦ ᓂᕿᒃᓴᖃᑦᓯᐊᖅᑐᒧᑦ ᐊᔪᖅᓴᕐᖕᓇᖏᑦᑐᒧᓪᓗ ᓄᓇᑦᓯᐊᕙᐅᓂᖅᐹᒧᑦ. 
16ᐱᓂᐊᖅᑕᐅᖁᔭᓐᓂᒃ ᐊᑭᕋᖅᑐᓚᐅᕐᖕᒪᑕ ᐊᑐᖅᑕᐅᖁᔭᒃᑲᓗ ᒪᓕᓚᐅᖏᒻᒪᒋᑦ, ᓴᐸᑎᖁᑎᒃᑲᓗ ᓇᕐᕈᓇᖅᓯᑎᓚᐅᖅᐰᑦ; ᐆᒻᒪᑎᒥᒃᑎᒍᑦ ᒎᑎᓐᖑᐊᒥᖕᓂᒃ ᐱᔭᑐᐊᖃᓕᓚᐅᕐᖕᒪᑕ. 
17ᓂᑲᒋᓕᕋᒃᑭᑦ ᑐᖁᕋᓚᐅᓐᖏᓚᒃᑲ, ᓄᖑᑎᓚᐅᕐᖕᓇᖏᓪᓗ ᐃᓄᖃᖏᑦᑐᒦᑎᓪᓗᒋᑦ. 
18ᕿᑐᕐᖓᖏᓪᓗ ᐅᖃᐅᑎᓚᐅᖅᐸᒃᑲ ᐃᓄᖃᖏᑦᑐᒦᑎᓪᓗᒋᑦ, ‘ᓯᕗᓕᑦᓯ ᐱᓂᐊᖅᑕᐅᖁᔭᖏᑦ ᒪᓕᒃᑍᓕᓯᐅᒃ, ᐊᑐᖅᑕᐅᖁᔭᖏᓪᓗ ᐊᑐᖅᑍᓕᓗᒋᑦ, ᓇᕐᕈᓇᖅᓯᑎᑦᑍᓕᒋᑦᓯᓗ ᒎᑎᓐᖑᐊᕆᓚᐅᖅᑕᖏᓐᓄᑦ. 
19ᐅᕙᖓ ᐊᑕᓂᖅ ᒎᑎᒋᒐᑦᓯᓐᖓ; ᐱᓂᐊᖅᑕᐅᖁᔭᒃᑲ ᒪᓕᓕᖅᓯᐅᒃ, ᐊᑐᖅᑕᐅᖁᔭᒃᑲᓗ ᐊᑐᖅᓗᒋᑦ, 
20ᓴᐸᑎᖁᑎᒃᑲ ᐃᑦᔪᕐᖕᓁᑎᓯᒋᒃ ᓇᓗᓁᒃᑯᑕᐅᖁᓪᓗᒋᑦ ᐃᓕᑦᓯᓐᓄᑦ ᐅᕙᓐᓄᓪᓗ, ᖃᐅᔨᖁᓪᓗᓯ ᐅᕙᖓ ᐊᑕᓂᐅᒐᒪ ᒎᑎᓯ.’ 
21ᑭᖑᕚᖑᖃᑎᒌᓪᓕ ᐊᑭᕋᖅᑐᓕᓚᐅᕆᕗᑦ ᐅᕙᓐᓂᒃ; ᐱᓂᐊᖅᑕᐅᖁᔭᒃᑲ ᒪᓕᓚᐅᓐᖏᓔᑦ, ᐊᑐᖅᑕᐅᖁᔭᒃᑲᓗ ᐊᑐᓚᐅᓐᖏᓔᑦ, ᐃᓅᑉ ᓈᓚᒃᑯᓂᒋᑦ ᐃᓅᒐᔭᖅᑎᓪᓗᒍ; ᓴᐸᑎᖁᑎᒃᑲᓗ ᓇᕐᕈᓇᖅᓯᑎᓚᐅᖅᐰᑦ. ᑕᕝᕙ ᐅᖃᓚᐅᖅᐳᖓ ᓂᓐᖓᒡᕕᒋᓂᐊᓕᖅᐸᒃᑲ ᓂᓐᖓᐅᓯᓐᓄᓪᓗ ᑎᑭᑕᐅᓂᐊᓕᖅᐳᑦ ᐃᓄᖃᖏᑦᑐᒦᑎᓪᓗᒋᑦ. 
22ᑍᒤᑦᑐᒪᔪᓐᓁᓚᐅᕆᕙᒃᑲᓕ ᐊᑎᕋ ᐱᑦᔪᑎᒋᓪᓗᒍ, ᐃᓅᖃᑎᒌᒡᔪᐊᑦ ᐃᑦᔨᑉᑎᒥᑦ ᐊᐅᓪᓚᖅᑎᑦᓯᑎᓪᓗᖓ ᖃᐅᔨᓚᐅᖅᑐᑦ ᓇᕐᕈᓇᖅᓯᑎᑦᓯᖁᓇᒋᑦ ᐅᕙᓐᓂᒃ. 
23ᑕᕝᕙ ᐅᖃᕕᓕᓚᐅᕆᕗᖓ ᐃᓄᖃᖏᑦᑐᒦᑎᓪᓗᒋᑦ ᐃᓅᖃᑎᒌᒡᔪᐊᓄᑦ ᓯᐊᒻᒪᖅᑎᓛᕈᒪᓪᓗᒋᑦ ᐊᐅᓪᓚᖅᑎᓪᓗᒋᓪᓗ ᓄᓇᓕᒡᔪᐊᓄᑦ ᓇᒧᑐᐃᓐᓇᖅ. 
24ᑍᒤᓕᐅᓚᐅᖅᐸᒃᑲ ᐱᓂᐊᖅᑕᐅᖁᔭᒃᑲ ᒪᓕᓚᐅᖏᒻᒪᒋᑦ, ᐊᑐᖅᑕᐅᖁᔭᒃᑲᓗ ᐊᑐᓚᐅᖏᒻᒪᒋᑦ, ᓴᐸᑎᖁᑎᒃᑲᓗ ᓇᕐᕈᓇᖅᓯᑎᑦᓱᒋᑦ, ᓯᕗᓕᕕᓂᖏᑕᓗ ᒎᑎᓐᖑᐊᖏᓐᓂᒃ ᐃᓱᒪᑐᐊᖃᓚᐅᕐᖕᒪᑕ. 
25ᑍᒤᒻᒪᑦ ᐱᖁᔭᖅᑖᖅᑎᓕᓚᐅᖅᐸᒃᑲ ᐱᐅᖏᑦᑐᓂᒃ, ᐊᑐᒐᒃᓴᓕᐅᖅᓗᒋᓪᓗ ᐃᓅᓯᖃᕐᖕᓇᖏᑦᑐᓂᒃ; 
26ᓴᓗᒤᓕᑎᓚᐅᖅᐸᒃᑲ ᑐᓂᕐᕈᓯᖃᑦᑕᕐᖕᓂᖏᑎᒍᑦ ᕿᑐᕐᖓᖅᑖᕆᐅᕈᑎᒥᖕᓂᒃ ᐃᑯᐊᓚᑎᑦᓯᓂᒃᑯᑦ, ᑲᑉᐱᐊᓱᒃᑎᑦᓱᒪᓪᓗᒋᑦ; ᑍᒤᑎᓚᐅᖅᐸᒃᑲ ᖃᐅᔨᓕᖁᓪᓗᒋᑦ ᐅᕙᖓᐅᒐᒪ ᐊᑕᓂᖅ. 
27ᑍᒤᒻᒪᑦ, ᐃᓅᑉ ᐃᕐᖕᓂᖓ ᐄᓴᕅᓕᐅᑉ ᑭᖑᕚᖏᑦ ᐅᖃᐅᑎᒃᑭᑦ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᑍᒫᒃᑕᐅᖅ ᓯᕗᓕᓯ ᐅᕙᓐᓂᒃ ᐅᖃᕐᖕᓂᖅᓘᑎᖃᓚᐅᕆᕗᑦ, ᐅᕙᓐᓄᑦ ᓱᓕᖃᑦᑕᖏᓐᓂᕐᖕᒥᖕᓄᑦ. 
28ᓄᓇᑖᕆᔭᐅᖁᓪᓗᒍᓕ ᐊᖏᕈᑎᒋᓚᐅᖅᑕᓐᓄᑦ ᑎᑭᑎᓐᓇᒃᑭᑦ, ᖃᖅᑲᓂᒃ ᐳᖅᑐᔪᓂᒃ ᓇᐹᖅᑐᓂᒡᓗ ᑐᖑᔪᖅᑐᓂᒃ ᑕᑯᓕᕋᒥᒃ ᑐᓂᕐᕈᓯᖅᕕᒋᓚᐅᖅᐰᑦ ᓇᕐᕈᓇᖅᑐᓂᒡᓗ ᑐᓂᕐᕈᓯᖅᕕᒋᓪᓗᒋᑦ; ᑕᕝᕙᓂ ᓂᓐᖓᒃᓮᑦᔪᑎᓂᒃ ᑐᓂᕐᕈᓯᖃᑦᑕᓚᐅᖅᐳᑦ ᐃᑯᐊᓚᑦᓯᓪᓗᑎᒃ; ᑎᐱᑦᓯᐊᕆᒃᑐᓂᒃ ᐳᔫᖅᑎᑦᓯᖃᑦᑕᓚᐅᖅᐳᑦ, ᕔᓂᒥᒡᓗ ᑐᓂᕐᕈᑎᒥᖕᓄᑦ ᐃᓚᓕᐅᑦᔨᕙᒃᓗᑎᒃ. 
29ᐅᖃᐅᑎᓚᐅᖅᐸᒃᑲ, ‘ᓇᒧᑦ ᐳᖅᑐᔪᓄᑦ ᑐᒃᓯᐊᕆᐊᖅᐸᒃᐱᓰ?’ ᑍᒪᓐᖓᓂᑦ ᐱᒋᐊᖅᓗᒍ ᐳᖅᑐᔪᓕᐊᖅᑐᓂᒃ ᑍᔭᐅᕙᓕᓚᐅᖅᐳᖅ ᐅᓪᓗᒥᒧᑦ ᑎᑭᓪᓗᒍ. 
30ᑍᒤᒻᒪᑦ ᐄᓴᕅᓕᐅᑉ ᑭᖑᕚᖏᑦ ᐅᖃᐅᑎᒃᑭᑦ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᓱᖕᒪᑦ ᐃᓕᑦᓯᓐᓂᒃ ᓴᓗᒤᓕᑎᑉᐱᓰ ᓯᕗᓕᓯ ᐱᐅᓯᖏᑦ ᒪᓕᒡᓗᒋᑦ ᑕᒻᒪᖅᑎᑕᐅᓪᓗᓯᓗ ᓇᕐᕈᓇᖅᑐᓄᑦ? 
31ᑐᓂᕐᕈᓯᕌᖓᑦᓯ ᑐᓂᕐᕈᑎᒃᓴᓂᒃ ᐃᕐᖕᓂᑦᓯᓐᓂᒡᓗ ᐃᑯᐊᓪᓔᓪᓗᓯ ᑐᓂᕐᕈᓯᕌᖓᑦᓯ, ᑕᕝᕙ ᐃᓕᑦᓯᓐᓂᒃ ᓴᓗᒤᓕᑎᑉᐳᓯ ᒎᑎᓐᖑᐊᓕᒫᓯᓗ ᐅᓪᓗᒥᒧᑦ ᑎᑭᓪᓗᒍ. ᐊᐱᖅᓱᖅᑕᐅᔭᕆᐊᖃᖅᐳᖔ ᐃᓕᑦᓯᓐᓄᑦ, ᐄᓴᕅᓕᒧᑦ ᑭᖑᕚᖑᔪᓯ? ᐃᓅᒐᒪ, ᐊᑕᓂᖅ ᒎᑎ ᐅᖃᖅᐳᖅ, ᐃᓕᑦᓯᓐᓄᑦ ᐊᐱᖅᓱᖅᑕᐅᔪᒪᓐᖏᓚᖓ. 
32ᐃᓱᒪᒋᕙᒃᑕᓯ ᐊᑐᓕᓚᐅᖅᓯᒪᓂᐊᓐᖏᓚᑦ ᐃᒫᒃ ᐃᓱᒪᕙᒃᑲᑦᓯ, ‘ᐃᓅᖃᑎᒌᒡᔪᐊᑦ ᐊᑦᔨᒋᓚᐅᖅᓚᕗᑦ, ᓄᓇᓕᒡᔪᐊᓂ ᐊᕕᒃᑐᖅᓯᒪᔪᓃᑦᑐᑦ ᑐᒃᓯᐊᖅᕕᖃᖅᐸᒃᑐᑦ ᓇᐹᖅᑐᓂᒃ ᐅᔭᖅᑲᓂᒡᓗ.’”
33“ᐊᑕᓂᖅ ᒎᑎ ᐅᖃᖅᐳᖅ, ᐅᕙᓐᓂᓪᓚᕆᒃ ᐱᔪᒥᒃ, ᐅᖃᐅᑎᕙᑦᓯ ᐊᐅᓚᑦᓯᓛᖅᐳᖓ ᑕᓕᓐᓄᑦ ᓴᓐᖏᔪᒧᑦ, ᓂᓐᖓᐅᓯᕐᖕᒥᒃ ᐃᓚᖃᖅᑐᒧᑦ, ᐊᖓᔪᖅᑳᖅᔪᐊᖑᓛᕋᒪ ᐃᓕᑦᓯᓐᓄᑦ. 
34ᓄᓇᓂᑦ ᓇᑭᑐᐃᓐᓇᖅ ᓯᐊᒻᒪᖅᑎᑕᐅᓯᒪᕕᑦᓯᓐᓂᑦ ᑲᑎᖅᓱᕈᒫᖅᐸᑦᓯ, ᐊᒡᒐᓐᓄᑦ ᓲᖑᔪᓄᑦ ᑕᓕᓐᓄᓪᓗ ᓴᓐᖏᔪᒧᑦ, ᓂᓐᖓᐅᓯᓐᓂᒃ ᐃᓚᖃᖅᑐᒧᑦ; 
35ᐃᓅᖃᑎᒌᒡᔪᐊᑦ ᓯᓚᑖᓄᑦ ᐃᓄᖃᔪᐃᑦᑐᒧᑦ ᐂᑎᑦᓱᒫᖅᐸᑦᓯ, ᑕᕝᕙᓂᓗ ᐃᖅᑲᖅᑐᕈᒫᖅᐸᑦᓯ ᑕᒃᑯᒧᓪᓚᕆᒃ. 
36ᓯᕗᓕᑦᓯᓐᓂᒃ ᐃᖅᑲᖅᑐᐃᓚᐅᖅᓯᒪᓂᑦᑐᑦ ᐃᑦᔨᑉᑎᐅᑉ ᐃᓄᖃᔪᐃᑦᑐᖓᓂ, ᑍᒫᒃᑕᐅᖅ ᐃᖅᑲᖅᑐᕈᒫᕆᕙᑦᓯ, ᐊᑕᓂᖅ ᒎᑎ ᐅᖃᖅᐳᖅ. 
37ᐃᓕᑦᓯᓐᓂᒃ ᓂᒍᖅᕕᖃᖏᑦᑐᒃᑯᑦ ᐱᓇᓱᐊᖅᑎᑦᓯᔪᒫᖅᐳᖓ ᐊᖏᕈᑎᒋᓯᒪᔭᓐᓂᒃ ᒪᓕᑦᓯᐊᓕᖅᑎᓪᓗᓯ. 
38ᐊᑭᕋᖅᑐᖅᑏᑦ ᐃᓕᑦᓯᓐᓂᑦ ᐲᔭᕈᒫᖅᐸᒃᑲ, ᐊᔪᖅᑐᓕᔪᓪᓗ ᐅᕙᓐᓄᑦ: ᓄᓇᒋᔭᖏᓐᓂᑦ ᐊᐅᓪᓚᖅᑎᓪᓗᒋᑦ, ᐅᑎᖅᑎᑦᓱᒫᓐᖏᓚᒃᑲ ᐄᓴᕅᓕᒧᑦ. ᑕᕝᕙ ᖃᐅᔨᓕᕈᒫᖅᐳᓯ ᐅᕙᖓᐅᒐᒪ ᐊᑕᓂᖅ. 
39ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᐄᓴᕅᓕᒧᑦ ᑭᖑᕚᖑᔪᓯ, ᐅᕙᓐᓂᒃ ᓈᓚᖕᓂᐊᖏᒃᑯᑦᓯ; ᒎᑎᓐᖑᐊᓯ ᐊᑐᓂᑦ ᑭᒡᒐᖅᑐᓕᖅᓯᐅᒃ ᒫᓐᓇᒥᑦ ᐱᒋᐊᖅᓗᒍ ᑭᖑᓂᖓᒍᓪᓗ, ᐊᑎᕋᓕ ᐃᑦᔪᕐᖕᓁᑦᑐᖅ ᓇᕐᕈᓇᖅᓯᑎᖃᑦᑕᕐᖕᓂᐊᕈᓐᓃᖅᐸᓯ ᑐᓂᕐᕈᑎᑦᓯᓐᓄᑦ ᒎᑎᓐᖑᐊᑦᓯᓐᓄᓪᓗ. 
40ᖃᖅᑲᖁᑎᓐᓂ ᐃᑦᔪᕐᖕᓁᑦᑐᒥ, ᐄᓴᕅᓕᒥᐅᑦ ᖃᖅᑲᖏᓐᓂ ᐳᖅᑐᓂᖅᐹᒥ, ᐊᑕᓂᖅ ᒎᑎ ᐅᖃᖅᐳᖅ, ᑕᕝᕙᓂ ᐄᓴᕅᓕᐅᑉ ᑭᖑᕚᓕᒫᖏᑕ ᑐᒃᓯᐊᖅᕕᒋᔭᒃᓴᕆᕚᖓ; ᑕᕝᕙᓂ ᐃᓚᓕᐅᕈᒫᖅᐸᒃᑲ, ᑕᕝᕙᓂᓗ ᑐᓂᕐᕈᓯᖁᕙᑦᓯ ᑐᓂᔭᒃᓴᓂᒃ ᐱᐅᓂᖅᐹᓂᒃ ᑐᓂᕐᕈᑎᒃᓴᑦᓯᓐᓂᒃ ᐃᑦᔪᕐᖕᓁᑦᑐᓂᒃ. 
41ᑐᓂᕐᕈᑏᑦ ᑎᐱᑦᓯᐊᕆᖕᓂᖏᓐᓄᑦ ᐃᓚᓕᐅᕈᒫᖅᐸᑦᓯ, ᓄᓇᓂᑦ ᓯᐊᒻᒪᖅᑎᑕᐅᓯᒪᕕᒋᔭᑦᓯᓐᓂᑦ ᐅᑎᖅᑎᒃᑯᑦᓯ; ᐃᑦᔪᕐᖕᓁᓐᓂᕋ ᐃᓕᑦᓯᓐᓄᑦ ᓴᖅᑭᑎᑦᓱᒫᖅᐸᕋ ᐃᓅᖃᑎᒌᒡᔪᐊᑦ ᑕᒃᑯᐊᓂ. 
42ᑕᕝᕙ ᑐᑭᓯᓕᕈᒫᖅᐳᓯ ᐅᕙᖓᐅᒐᒪ ᐊᑕᓂᖅ, ᐄᓴᕅᓕᐅᑉ ᓄᓇᖓᓄᑦ ᐅᑎᖅᑎᒃᑯᑦᓯ, ᓯᕗᓕᑦᓯᓐᓄᑦ ᓄᓇᒋᔭᐅᖁᓪᓗᒍ ᐊᖏᕈᑎᒋᓚᐅᖅᑕᓐᓄᑦ. 
43ᑕᕝᕙᓂᓗ ᐃᖅᑬᓕᕈᒫᖅᐳᓯ ᐃᓕᖅᑯᓯᕆᖃᑦᑕᓚᐅᖅᑕᑦᓯᓐᓄᑦ ᐱᐅᔪᓐᓃᖅᑎᑕᐅᓯᒪᓂᓯᓐᓂᒃ; ᐃᓕᑦᓯᓐᓂᒡᓗ ᓇᖁᔭᕆᓕᕈᒫᖅᐳᓯ ᐅᒡᒍᐊᓕᖅᓗᓯᓗ ᐱᐅᖏᑦᑐᓕᖃᑦᑕᓚᐅᕐᖕᓂᓕᒫᓯᓐᓂᒃ. 
44ᖃᐅᔨᔪᒫᖅᐳᓯᓗ ᐅᕙᖓᐅᒐᒪ ᐊᑕᓂᖅ, ᐱᓂᐊᖅᕕᒋᓯᒪᒐᑦᓯ ᐊᑎᕋ ᐱᑦᔪᑎᒋᓪᓗᒍ, ᐱᐅᖏᑦᑐᓕᓂᓯ ᐱᑦᔪᑎᒋᓇᒋᑦ, ᐱᓂᐊᕐᖕᓂᓯᓗ ᐊᓯᕈᖅᑕᐅᓇᖅᑐᑦ ᐱᑦᔪᑎᒋᓇᒋᑦ, ᐄᓴᕅᓕᒧᑦ ᑭᖑᕚᖑᔪᓯ, ᐊᑕᓂᖅ ᒎᑎ ᐅᖃᖅᐳᖅ.”
45ᐊᑕᓂᐅᓪᓗ ᐅᖃᐅᓯᖓᑕ ᑎᑭᑉᐹᖓ ᐅᖃᖅᓗᓂ: 
46“ᐃᓅᑉ ᐃᕐᖕᓂᖓ ᐅᓪᓗᓗᐊᑉ ᓇᓛᓄᑦ ᓵᓪᓗᑎᑦ, ᐅᓪᓗᓪᓗᐊᑉ ᓇᓛᓃᑦᑐᑦ ᓈᒻᒪᒋᖏᓪᓗᒋᑦ ᐊᔪᕆᖅᑐᒃᑭᑦ, ᓂᒋᑉᒧᓪᓗ ᓇᐹᖅᑐᒐᓴᓕᖕᒧᑦ ᐱᔪᒫᖅᑐᒃᓴᓂᒃ ᐅᖃᓪᓚᒋᑦ. 
47ᓂᒋᑉᒥ ᓇᐹᖅᑐᒐᓮᑦ ᐅᖃᐅᑎᓗᒋᑦ ᐊᑕᓂᐅᑉ ᐅᖃᐅᓯᖓᓂᒃ; ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᑕᑯᒋᑦ ᐃᑯᐊᓪᓔᓯᕗᖓ ᓇᐹᖅᑐᓂᒃ ᓇᐹᖅᑐᓕᒫᓪᓗ ᐆᒻᒪᐅᒐᓗᐊᑦ ᐸᓪᓕᐅᒐᓗᐊᓪᓗ ᐃᑯᐊᓪᓚᔪᒫᖅᐳᑦ, ᖃᒥᑕᐅᔪᓐᓇᕈᒫᓐᖏᓚᓪᓗ, ᐅᓪᓗᓪᓗᐊᒥᑦ ᐱᒋᐊᖅᓗᓂ ᐅᓐᓄᐊᓪᓗᐊᑉ ᓇᓛᓄᑦ ᓯᐊᒻᒪᒍᒫᖅᐳᖅ, ᐃᑯᐊᓚᔪᒧᓪᓗ ᓄᖑᑕᐅᓗᑎᒃ. 
48ᐃᓄᓕᒫᓪᓗ ᑐᑭᓯᔪᒫᖅᐳᑦ ᐅᕙᖓ ᐊᑕᓂᖅ ᐃᑯᐊᓪᓚᒃᑎᓚᐅᕋᒃᑯ; ᖃᒥᑕᐅᔪᓐᓇᕈᒫᓐᖏᓚᖅᓗ.”
49ᑕᕝᕙ ᐅᖃᖅᐳᖓ, “ᐊᑕᓃᖅ ᒎᑏᒃ! ᐅᕙᓐᓂᒃ ᐊᑲᐅᒃᓴᕋᑎᒃ ᐅᖃᖅᑐᖃᖃᑦᑕᕐᖕᒪᑦ, ‘ᐅᓇ ᑐᑭᓯᓇᓱᐊᕆᐊᓖᓐᓈᓗᖕᓂᒃ ᐅᖃᓪᓚᖃᑦᑕᖅᑐᖅ.’”
