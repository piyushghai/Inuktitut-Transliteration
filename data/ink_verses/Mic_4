1ᐅᓪᓗᐃᑦ ᑭᖑᓪᓕᖏᓐᓂ ᓇᓪᓕᐅᑎᔪᒫᖅᐳᖅ, ᖃᖅᑲᒥ ᐊᑕᓂᐅᑉ ᐃᒡᓗᖓ ᐋᖅᑭᒃᓯᒪᓕᕈᒫᖅᐳᖅ, ᐊᖏᓂᖅᐹᖑᓕᕈᒫᖅᐳᖅ ᐳᖅᑐᓂᖅᓴᐅᓗᓂ ᖃᖅᑲᓕᒫᓂᑦ; ᐃᓅᖃᑎᒋᒡᔪᐊᓪᓗ ᑕᕝᕗᓐᖓᐅᓕᕈᒫᖅᐳᑦ ᑰᒃᑐᑎᑐᑦ. 
2ᐃᓅᖃᑎᒌᒡᔪᐊᑦ ᐂᒍᑎᒃ ᐅᖃᕈᒫᖅᐳᑦ, “ᕾᓗᓯ, ᐊᑕᓂᐅᑉ ᖃᖅᑲᖓᓄᐊᓚᐅᖅᑕ, ᔧᑰᑉ ᒎᑎᖓᑕ ᐃᒡᓗᖓᓄᑦ; ᐃᓕᓐᓂᐊᖅᑎᓐᓂᐊᕐᖕᒪᑎᒍᑦ ᐱᓂᐊᕐᖕᓂᕐᖕᒥᓂᒃ, ᐃᓅᓯᖃᓕᖅᓗᑕᓗ ᐱᓂᐊᖅᑕᐅᖁᔭᖓᓂᒃ.” ᓮᐅᓂᒥᑦ ᐱᖁᔧᑦ ᐱᒋᐊᕈᒫᕐᖕᒪᑕ, ᐊᑕᓂᐅᓪᓗ ᐅᖃᐅᓯᖓ ᐱᒋᐊᖅᓗᓂ ᔪᕉᓴᓚᒥᑦ. 
3ᐃᖅᑲᖅᑐᐃᔨᐅᔪᒫᖅᐳᖅ ᐃᓅᖃᑎᒌᒡᔪᐊᑦ ᐊᑯᕐᖓᓐᓂ, ᐃᓂᖅᑎᕈᒫᖅᐰᓪᓗ ᓲᖑᔪᐃᑦ ᐃᓅᖃᑎᒌᒡᔪᐊᑦ ᐅᖓᓯᒃᑐᒦᑦᑐᑦ; ᓴᕕᒡᔪᐊᒥᖕᓂᒡᓗ ᓄᓇᒥᒃ ᒪᒃᐱᖅᑎᕆᑦᔪᑎᓕᐅᕈᒫᖅᐳᑦ, ᖃᓗᒋᐊᒥᖕᓂᒡᓗ ᓇᐹᖅᑑᑉ ᐊᕙᓚᖓᔪᖏᓐᓄᑦ ᓇᑲᑎᕆᑦᔪᑎᓕᐅᖅᓗᑎᒃ, ᐃᓅᖃᑎᒌᒡᔪᐊᓪᓗ ᓴᕕᒡᔪᐊᒧᑦ ᐅᓇᑕᐅᑎᔪᓐᓁᕈᒫᖅᐳᑦ, ᐅᓇᑕᕐᖕᓂᕐᖕᒧᓪᓗ ᐃᓕᓐᓂᐊᕈᓐᓁᖅᓗᑎᒃ. 
4ᑭᓇᒃᑯᓕᒫᑦ ᐃᓱᒫᓗᒃᑐᖃᖏᓪᓗᑎᒃ ᓇᖕᒥᓂᖅ ᕔᓂᖁᑎᒥ ᓇᐹᖅᑐᐃᓪᓗ ᐱᒋᓖᑦ ᐊᑖᓂ ᐃᒃᓯᕙᔪᒫᖅᐳᑦ ᑲᑉᐱᐊᓵᖅᑕᐅᔪᓐᓃᖅᓗᑎᒡᓗ. ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ.
5ᐃᓅᖃᑎᒌᒡᔪᐊᑦ ᒎᑎᒥᖕᓄᑦ ᐃᓅᒐᓗᐊᖅᐸᑕ, ᐅᕙᒍᓪᓕ ᐃᓅᓂᐊᖅᐳᒍᑦ ᐊᑕᓂᐅᑉ ᒎᑎᑦᑕ ᐊᑎᖓᓂ ᐃᓱᖃᖏᑦᑐᒥᑦ ᐃᓱᖃᖏᑦᑐᒧᑦ.
6ᐊᑕᓂᖅ ᐅᖃᖅᐳᖅ, “ᐅᓪᓗᒥ ᑍᑲᓂ ᑐᓯᐊᑦᑐᑦ ᑲᑎᒪᑎᑦᓱᒫᖅᐸᒃᑲ ᐊᐅᓪᓚᕈᑦᔭᐅᓯᒪᔪᑦ ᐋᓐᓂᐊᑎᓚᐅᖅᑕᒃᑲᓗ ᑲᑎᖅᓱᖅᓗᒋᑦ. 
7ᑐᓯᐊᑦᑐᑦ ᐊᒥᐊᑰᑎᑦᓱᒫᖅᐸᒃᑲ, ᐊᐅᓪᓚᕈᑦᔭᐅᓯᒪᔪᓪᓗ ᓲᖑᓯᑎᑦᓱᒫᖅᐸᒃᑲ ᐃᓅᖃᑎᒌᒡᔪᐊᕐᖑᖅᑎᓪᓗᒋᑦ; ᐊᑕᓂᖅ ᐊᐅᓚᑦᓯᔪᒫᕐᖕᒪᑦ ᑖᒃᑯᓂᖓ ᓮᐅᓂᐅᑉ ᖃᖅᑲᖓᓂᑦ ᒫᓐᓇᒥᑦ ᐃᓱᖃᖏᑦᑐᒧᓪᓗ.
8ᐃᕝᕕᓪᓕ, ᓰᐱᓂᒃ ᖃᐅᔨᓴᖅᕕᖕᒦᑦᑐᑎᑦ, ᓮᐅᓂᐅᑉ ᐸᓂᖓᓄᑦ, ᕿᒫᕕᒃᓴᕆᔭᐅᔪᑎᑦ ᐊᖓᔪᖅᑳᖅᔪᐊᖑᓂᖅ ᐱᓯᒪᓚᐅᖅᑍᑦ ᐃᓕᖕᓄᑦ ᐅᑎᕈᒫᖅᐳᖅ; ᐊᖓᔪᖅᑳᖅᔪᐊᖃᕐᖕᓂᖅ ᑎᑭᑦᓱᒫᖅᐳᖅ ᔪᕉᓴᓚᐅᑉ ᐸᓂᖓᓄᑦ.” 
9ᓱᖕᒪᑦ ᕿᐊᕖᑦ ᓂᐱᖃᖅᓗᑏᑦ? ᐊᖓᔪᖅᑳᖅᔪᐊᖃᖏᓐᓂᑦᓯᓐᓅᑦ? ᐃᓱᒪᒃᓴᖅᓯᐅᖅᑎᓰ ᐊᓯᐅᓯᒪᖕᒪᑕ? ᐋᓐᓂᐊᓕᖅᐳᓯ ᐊᕐᖕᓇᐅᑉ ᐃᕐᖕᓂᓱᒃᑑᑉ ᐋᓐᓂᐊᓂᖓᑐᑦ. 
10ᓮᐅᓂᐅᑉ ᐸᓂᖓ ᐋᓐᓂᐊᕆᑦᓯ ᐋᓐᓂᐊᓂᑦᓯᓐᓄᑦ ᐊᕐᖕᓇᑐᑦ ᐃᕐᖕᓂᓱᒃᑐᑐᑦ ᑍᒤᓐᓂᐊᖅᐳᓯ. ᒫᓐᓇ ᐊᐅᓪᓚᕆᐊᖃᓕᕋᑦᓯ ᐃᒡᓗᒐᓴᖕᓂᑦ, ᐃᓂᖃᓕᖅᓗᓯᓗ ᓇᑎᕐᖕᓇᓂ, ᐹᐱᓘᓂᒧᐊᕈᒫᖅᐳᓯᓗ, ᑍᑲᓂ ᐃᑲᔪᖅᑕᐅᔪᒫᖅᐳᓯ; ᑍᑲᓂᓗ ᐊᑕᓂᐅᑉ ᐱᐅᓕᔪᒫᖅᐹᓯ ᐊᑭᕋᑦᓯ ᐊᒡᒐᖏᓐᓂᑦ. 
11ᒫᓐᓇᓕ ᐃᓅᖃᑎᒌᒡᔪᐊᑦ ᐅᓄᖅᑐᑦ ᑲᑎᕗᑦ ᐃᓕᑦᓯᓐᓂᒃ ᐊᑭᕋᖅᑐᖅᓗᑎᒃ, ᐃᒫᒡᓗ ᐅᖃᖅᓗᑎᒃ, “ᓮᐅᓂ ᐊᓯᕈᖅᑕᐅᔪᒃᓴᐅᕗᖅ! ᑕᑯᓐᓇᖅᑎᓪᓗᑕ!” 
12ᖃᐅᔨᒪᓐᖏᓚᓪᓕ ᐊᑕᓂᐅᑉ ᐃᓱᒪᖓᓂᒃ, ᐱᓇᓱᐊᕈᒪᔭᖓᓗ ᑐᑭᓯᔭᐅᓯᒪᖏᒻᒪᑦ; ᑲᑎᖅᓱᕈᒫᖅᐰᑦ ᓂᐊᖂᔭᒃᓮᑦ ᑲᑎᖅᓱᖅᑕᐅᕙᖕᓂᖏᑎᑐᑦ ᐃᕖᔭᖅᑕᐅᕕᖕᓂ ᐊᓇᐅᓕᖅᑕᐅᓪᓗᑎᒃ.
13“ᓮᐅᓂᐅᑉ ᐃᓄᖏᑦ ᐊᑭᕋᓯ ᐊᓇᐅᓕᕆᐊᖅᑐᓕᖅᓯᒋᒃ! ᐱᔪᓐᓇᖅᓯᑎᓐᓂᐊᖅᐸᑦᓯ ᓲᖑᓯᑎᓪᓗᓯ ᐃᒻᒧᒃᓯᐅᒊᑦ ᐸᖕᓂᖏᑎᑐᑦ ᓴᕕᕋᔭᖕᓂᒃ ᓇᒡᔪᖃᖅᓗᑎ ᑯᑭᖃᖅᓗᑎᒡᓗ ᑲᓐᓄᔭᓂᒃ, ᐊᓯᕈᐃᔪᒫᖅᐳᓯ ᐃᓅᖃᑎᒌᒡᔪᐊᓂᒃ ᐅᓄᖅᑐᓂᒃ, ᐱᖁᑎᑖᕕᓂᖏᓪᓗ ᐅᓇᑕᕐᖕᓂᒃᑯᑦ ᐅᑎᖅᑎᑕᐅᓂᐊᖅᐳᑦ ᐃᑦᔪᕐᖕᓁᑎᑕᐅᓗᑎᒃ ᐊᑕᓂᐅᔪᒧᑦ ᓯᓚᖅᔪᐊᓕᒫᒧᑦ.”
