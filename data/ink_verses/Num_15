1ᐊᑕᓂᖅ ᐅᖃᖅᐳᖅ ᒨᓯᓯᒧᑦ, ᐅᖃᖅᓗᓂ, 
2“ᐄᓴᕅᓕᒥᐅᑦ ᐅᖃᐅᑎᒃᑭᑦ ᐃᒫᒃ ᐅᖃᖅᕕᒋᓗᒋᑦ: ᓄᓇᒧᑦ ᑎᑭᒃᑯᑦᓯ ᓄᓇᒋᓂᐊᖅᑕᑦᓯᓐᓄᑦ, ᐃᓕᑦᓯᓐᓄᑦ ᑐᓂᓂᐊᖅᑕᓐᓄᑦ, 
3ᐃᑯᐊᓚᑎᑦᓯᓂᒃᑯᑦ ᑐᓂᕐᕈᓯᓕᕈᑦᓯ ᐊᑕᓂᕐᖕᒧᑦ, ᐃᑯᐊᓚᑦᓯᓂᒃᑯᑦ ᑐᓂᕐᕈᓯᕈᑦᓯ, ᐅᕝᕙᓘᓐᓃᑦ ᐆᒫᔪᕕᓂᕐᖕᒥᒃ ᑐᓂᕐᕈᓯᕈᑦᓯ, ᐊᖏᕈᑎᓯ ᐃᓗᐃᑦᑑᓕᖁᓪᓗᒍ, ᐅᕝᕙᓘᓐᓃᑦ ᑐᓂᕐᕈᓯᕈᒪᓂᑐᐃᓐᓇᕐᖕᒧᑦ, ᓇᓪᓕᐅᓐᓂᖅᓯᐅᖅᕕᑦᓯᓐᓂᓘᓐᓃᑦ, ᑎᐱᑦᓯᐊᕆᒃᑐᒥᒃ ᐊᑕᓂᕐᖕᒧᑦ ᑐᓂᓯᔪᒪᒍᑦᓯ, ᐃᒻᒧᒃᓯᐅᒐᖁᑎᑦᓯᓐᓂᒡᓘᓐᓃᑦ ᓰᐱᖁᑎᑦᓯᓐᓂᒡᓘᓐᓃᑦ. 
4ᓇᓪᓕᐊᑦ ᑐᓂᕐᕈᓯᖅᑐᖅ ᐊᑕᓂᕐᖕᒧᑦ ᐱᖃᓯᐅᑦᔨᔭᕆᐊᖃᖅᐳᖅ ᑐᓂᕐᕈᑎᒃᓴᒥᒃ ᓂᐊᖂᔭᒃᓴᒥᒃ ᐆᒃᑑᑦ ᐄᕙ 1/10-ᒥᒃ ᓂᐊᖂᔭᒃᓴᖅ ᓯᖃᓕᓯᒪᑦᓯᐊᖅᓗᒍ ᐊᑯᓯᒪᓗᒍ ᐅᖅᓱᒥᒃ ᐆᒃᑑᑦ 1/4-ᕼᐃᓐᒥᒃ; 
5ᐊᒻᒪᓗ ᕔᓂᒥᒃ ᐆᒃᑑᑦ 1/4-ᕼᐃᓐᒥᒃ ᐃᒥᒐᒃᓴᒥᒃ ᑐᓂᕐᕈᑎᒃᓴᒥᒃ ᐃᓚᓕᐅᑎᓗᒋᑦ ᑐᓂᕐᕈᑎᒃᓴᒧᑦ ᐆᑕᒃᓴᒧᑦ, ᐆᒪᔪᕕᓂᕐᖕᓄᓪᓘᓐᓃᑦ ᓰᐱᐅᑉ ᓄᕐᕋᖏᓐᓄᑦ ᐊᑐᓂᑦ. 
6ᓰᐱᐅᓪᓕ ᐊᖑᓴᓪᓗᖓᓂᒃ ᑐᓂᕐᕈᓯᕐᖕᓂᐊᕈᑦᓯ, ᓂᐊᖂᔭᒃᓴᒥᒃ ᐆᒃᑑᑦ 2/10-ᐄᕙᒥᒃ, ᐃᓚᓗᒍ ᐅᖅᓱᒥᒃ ᐆᒃᑑᑦ 1/3-ᕼᐃᓐᒥᒃ; 
7ᐃᒥᒐᒃᓴᒥᒡᓕ ᐃᓚᓗᒍ ᕔᓂᒥᒃ ᐆᒃᑑᑦ 1/3-ᕼᐃᓐᒥᒃ ᑎᐱᑦᓯᐊᕆᒃᑑᓗᓂ ᐊᑕᓂᕐᖕᒧᒃ ᑐᓂᕐᕈᑕᐅᖁᓪᓗᒍ. 
8ᑐᓂᕐᕈᓯᕐᖕᓂᐊᕈᑦᓯᓕ ᐃᒻᒧᒃᓯᐅᒐᐅᑉ ᐊᖑᓴᓪᓗᖓᓂᒃ ᐃᓐᓇᐅᖏᑦᑐᒥᒃ ᐆᑕᒃᓴᒥᒃ, ᐃᓚᔭᕆᐊᖃᖅᐳᖅ, ᐊᖏᕈᑎᒧᓪᓘᓐᓃᑦ ᑐᓂᕐᕈᑎᒋᓂᐊᖅᓗᒍ, ᓮᒻᒪᖅᑎᑕᐅᓂᕐᖕᒧᓪᓗᓐᓃᑦ ᑐᓂᕐᕈᑎᒋᓗᒍ ᐊᑕᓂᕐᖕᒧᑦ, 
9ᐃᒻᒧᒃᓯᐅᒐᐅᑉ ᐊᖑᓴᓪᓗᖓ ᑐᓂᕐᕈᑕᐅᔭᕆᐊᖃᖅᐳᖅ ᐃᓚᖃᖅᓗᓂ ᓂᐊᖂᔭᒃᓴᒥᒃ ᐆᒃᑑᑦ 3/10-ᐄᕙᒥᒃ ᓂᐊᖂᔭᒃᓴᒥᒃ ᓯᖃᓪᓕᑦᓯᐊᖅᓯᒪᔪᒥᒃ ᐃᓚᖃᖅᓗᒍ ᐅᖅᓱᒥᒃ ᐆᒃᑑᑦ 1/2-ᕼᐃᓐᒥᒃ: 
10ᐃᒥᒐᒃᓴᒥᒃ ᐃᓚᖃᕆᐊᖃᖅᐳᖅ ᕔᓂᒥᒃ ᐆᒃᑑᑦ 1/2-ᕼᐃᓐᒥᒃ, ᐃᑯᐊᓚᑎᓪᓗᒍ ᑐᓂᕐᕈᑎᒃᓴᐅᖁᓪᓗᒍ, ᑎᐱᑦᓯᐊᕆᒃᑑᓗᓂ ᐊᑕᓂᕐᖕᒧᑦ.
11ᑍᒫᒃ ᐱᔭᕆᐊᖃᖅᐳᖅ ᐃᒻᒧᒃᓯᐅᒐᐅᑉ ᐊᖑᓴᓪᓗᖏᓐᓄᑦ, ᓰᐱᐅᓪᓗ ᐊᖑᓴᓪᓗᖏᓐᓄᑦ, ᓰᐱᐅᓪᓗ ᓄᕐᕋᖏᓐᓄᑦ, ᒎᑦᓯᓪᓗ ᓄᕐᕋᖏᓐᓄᑦ. 
12ᑐᓂᕐᕈᑎᒃᓮᑦ ᐊᑐᐃᓐᓇᕈᖅᑕᓯ ᐅᓄᕐᖕᓂᖏᑦ ᒪᓕᒡᓗᒋᑦ, ᑍᒫᒃ ᐱᖃᑦᑕᕐᖕᓂᐊᖅᐳᓯ ᑐᓂᕐᕈᓯᕐᖕᓂᐊᖅᑐᓕᒫᓄᑦ ᐅᓄᕐᖕᓂᖏᑦ ᒪᓕᒡᓗᒋᑦ. 
13ᑖᕙᓂ ᐃᓅᔪᑦ ᑕᒪᒃᑯᓂᖓ ᑍᒫᒃ ᐱᔭᕆᐊᖃᖅᐳᑦ, ᑐᓂᕐᕈᓯᕐᖕᓂᐊᕈᑎᒃ ᐃᑯᐊᓚᑎᑕᒃᓴᒥᒃ, ᐊᑕᓂᕐᖕᒧᑦ ᑎᐱᑦᓯᐊᕆᒃᑐᒥᒃ. 
14ᓄᓇᐅᑉ ᐊᓯᐊᓂᑦ ᐱᓯᒪᔪᒥᒃ ᐃᓕᑦᓯᓐᓃᑦᑐᖃᖅᐸᑦ, ᐃᓕᑦᓯᓐᓃᑐᖃᖅᐸᓪᓘᓐᓃᑦ ᐃᓅᖃᑎᒋᔭᑦᓯᓐᓂᒃ, ᑐᓂᕐᕈᓯᕈᒪᒃᐸᑦ ᐃᑯᐊᓚᑎᑕᒃᓴᒥᒃ, ᐊᑕᓂᕐᖕᒧᑦ ᑎᐱᑦᓯᐊᕆᒃᑐᒥᒃ, ᐃᓕᑦᓯᑎᑐᑦ, ᑍᒫᒃ ᐱᔭᕆᐊᖃᖅᐳᖅ. 
15ᒪᓕᒐᖃᕐᖕᓂᐊᖅᐳᓯ ᐃᓕᑦᓯᓐᓄᑦ ᑲᑎᒪᔪᖅᔪᐊᓄᑦ ᓄᓇᐅᓪᓗ ᐊᓯᐊᓂᑦ ᐱᓯᒪᔪᓄᑦ, ᑍᒪᓐᖓᓕᒫᖅ ᒪᓕᒐᕆᓂᐊᖅᑕᓯ ᑭᖑᕚᕇᓂᑦ ᑭᖑᕚᕇᓄᑦ; ᐃᓕᑦᓯ ᑍᒤᑦᓴᕆᐊᖃᕐᖕᓂᐊᕋᑦᓯ, ᑍᒫᒃᑕᐅᖅ ᓄᓇᐅᑉ ᐊᓯᐊᓂᑦ ᐱᓯᒪᔪ ᐱᔭᕆᐊᖃᕆᕗᑦ ᐊᑕᓂᐅᑉ ᓵᖓᓂ. 
16ᐱᖁᔭᖅ ᐊᑕᐅᓯᖅ ᐱᐅᓯᖅᓗ ᐊᑕᐅᓯᖅ ᐃᓕᑦᓯ ᒪᓕᒋᐊᖃᖅᐸᓯ ᓄᓇᖃᑎᒋᓐᖏᑕᓯᓗ ᐃᓕᑦᓯᓐᓃᑦᑐᑦ ᑍᒫᑦᓮᓐᓇᖅ.”
17ᐊᒻᒪ ᐊᑕᓂᖅ ᐅᖃᕆᕗᖅ ᒨᓯᓯᒧᑦ, ᐅᖃᖅᓗᓂ, 
18“ᐄᓴᕅᓕᒥᐅᑦ ᐅᖃᖅᕕᒋᒃᑭᑦ, ᐃᒤᓕᓗᒋᑦ: ᓄᓇᒧᑦ ᑎᑭᒃᑯᑦᓯ ᐃᓕᑦᓯᓐᓄᑦ ᑐᓂᓂᐊᖅᑕᓐᓄᑦ, 
19ᓄᓇᒥᑦ ᐱᔪᒥᒃ ᓂᐊᖂᔭᒥᒃ ᓂᕆᔭᕌᖓᑦᓯ, ᐃᓵᒃᑕᕈᑎᒋᓗᒍ ᑐᓂᕐᕈᑎᒋᔭᒃᓴᕆᕙᓯ ᐊᑕᓂᕐᖕᒧᑦ. 
20ᓂᐊᖂᔭᒥᒃ ᐆᓯᒪᔪᒥᒃ ᓯᖃᓪᓕᔭᕕᑦ ᓯᕗᓪᓕᖅᐹᖓᓂᒃ ᑐᓂᕐᕈᓯᕆᐊᖃᖅᐳᓯ ᐃᓵᒃᑕᕈᑎᒋᓗᒍ; ᓂᐊᖂᔭᒃᓴᓂᒃ ᐃᕖᔧᕕᖕᒥᑦ ᐱᔪᒥᒃ ᐃᓵᒃᑕᕈᑎᒋᓗᒍ, ᑍᒫᒃ ᖁᒻᒧᑦ ᑐᓂᕐᕈᑎᒋᔭᕆᐊᖃᖅᐸᑦ. 
21ᓯᕗᓪᓕᖅᐹᖅ ᓂᐊᖂᔭᒃᓴᖅ ᓯᖃᓪᓕᔧᑦ ᐊᑕᓂᕐᖕᒧᑦ ᑐᓂᕐᕈᑎᒋᔭᕆᐊᖃᖅᐸᑦ ᐃᓵᒃᑕᕈᑎᒋᓗᒍ ᑭᖑᕚᑦᓯᓐᓄᑦ ᑍᒤᓕᐅᖅᓗᓯ.”
22“ᐱᔮᕆᖏᓪᓗᓯ ᐱᐅᖏᑦᑐᓕᒍᑦᓯ, ᐱᖁᔧᓪᓗ ᒪᓕᖏᓪᓗᒋᑦ ᐊᑕᓂᐅᑉ ᐅᖃᐅᓯᕆᓚᐅᖅᑕᖏᑦ ᒨᓯᓯᒧᑦ, 
23ᐊᑕᓂᐅᑉ ᐱᖁᓚᐅᖅᑕᓕᒫᖏᑦ ᒨᓯᓯᑯᑦ, ᑍᒪᓐᖓᑦ ᐅᓪᓗᒥᑦ ᐱᖁᔭᓕᐅᖅᕕᒋᓚᐅᖅᑕᖓᓂᑦ ᑭᖑᓕᕇᑦ ᑭᖑᕚᕇᑦ ᑎᑭᓪᓗᒋᑦ, 
24ᑕᕝᕙ ᐃᒤᒃᑲᔭᖅᐳᖅ, ᒪᓕᒃᑕᐅᖏᑉᐸᑕ ᐱᔮᕆᖏᑦᑐᒧᑦ, ᐃᓅᖃᑎᒌᒡᔪᐊᑦ ᖃᐅᔨᑎᓐᓇᒋᑦ, ᐃᓅᖃᑎᒌᒡᔪᐊᑦ ᑐᓂᕐᕈᓯᕋᔭᖅᐳᑦ ᐃᒻᒧᒃᓯᐅᒐᕐᖕᒥᒃ ᐊᖑᓴᓪᓗᕐᖕᒥᒃ ᐃᑯᐊᓚᑎᑕᒃᓴᒥᒃ, ᐊᑕᓂᕐᖕᒧᑦ ᑎᐱᑦᓯᐊᕆᒃᑐᒥᒃ, ᓂᐊᖂᔭᒃᓴᒥᒃ ᐃᓚᖃᖅᓗᒍ, ᐃᒥᒃᓴᒥᒡᓗ ᑐᓂᕐᕈᑎᒃᓴᒥᒃ, ᑐᓂᕐᕈᑎᒃᓴᐅᑉ ᒪᓕᒐᖓ ᒪᓕᒡᓗᒍ, ᒎᑦᓯᐅᓪᓗ ᓄᕐᕋᖓᓂᒃ ᐊᑕᐅᓯᕐᖕᒥᒃ. 
25ᑍᒫᒃ ᑐᓂᕐᕈᓯᖅᑎᑦᓯᔨ ᐃᓅᖃᑎᒌᒡᔪᐊᓂᒃ ᐄᓴᕅᓕᒥᐅᓂᒃ ᐃᓱᒪᒋᔪᓐᓁᖅᕕᐅᑎᑦᓯᒐᔭᖅᐳᖅ, ᑖᒃᑯᐊ ᐃᓱᒪᒋᔪᓐᓁᖅᕕᐅᒐᔭᖅᐳᑦ ᐲᔮᕆᓂᐅᖏᒻᒪᑦ; ᑐᓂᕐᕈᑎᒃᓴᒥᒃ ᓇᒃᓴᖅᓗᑎᒃ, ᑐᓂᕐᕈᑎᒃᓴᒥᒃ ᐃᑯᐊᓚᑎᑕᒃᓴᒥᒃ ᐊᑕᓂᕐᖕᒧᑦ, ᐊᔪᖅᑐᓕᓂᖅ ᐱᑦᔪᑎᒋᓗᒍ ᐊᑕᓂᐅᑉ ᓵᖓᓂ, ᐱᔮᕆᓇᑎᒃ ᐊᔪᖅᑐᓕᓂᖏᓐᓄᑦ. 
26ᐄᓴᕅᓕᒥᐅᑦ ᐃᓅᖃᑎᒌᒡᔪᐊᓕᒫᑦ ᐃᓱᒪᒋᔪᓐᓁᖅᕕᐅᒐᔭᖅᐳᑦ ᐃᓄᐃᓪᓗ ᐊᓯᐊᓂᑦ ᐱᓯᒪᔪᑦ ᓄᓇᖃᑎᒋᔭᖏᑦ, ᐃᓄᐃᑦ ᐱᔮᕆᓇᑎᒃ ᐊᔪᖅᑐᓕᓚᐅᕐᖕᓂᖏᓐᓄᑦ. 
27ᐃᓄᒡᓕ ᐊᑕᐅᓯᖅ ᐱᔮᕆᓇᓂ ᐱᐅᖏᑦᑐᓕᒃᐸᑦ, ᒎᑦᓯᒥᒃ ᐊᕐᖕᓇᓪᓗᖕᒥᒃ ᐊᕐᕌᒍᖃᖅᑐᒥᒃ ᐊᑕᐅᓯᕐᖕᒥᒃ ᐊᔪᕐᖕᓂᖅ ᐱᑦᔪᑎᒋᓗᒍ ᑐᓂᕐᕈᓯᖅᑐᒃᓴᐅᕗᖅ. 
28ᑐᓂᕐᕈᓯᖅᑎᑦᓯᔨᐅᑉ ᐃᓱᒪᒋᔪᓐᓁᖅᕕᐅᑎᒃᒐᔭᖅᐹ ᐃᓄᒃ ᐱᔮᕆᓇᓂ ᐊᔪᖅᑐᓕᓚᐅᖅᑐᖅ, ᐱᔮᕆᓇᓂ ᐊᔪᖅᑐᓕᓚᐅᖅᐸᑦ ᐊᑕᓂᐅᑉ ᓵᖓᓂ, ᐃᓱᒪᒋᔪᓐᓁᖅᕕᐅᖁᓪᓗᒍ; ᑕᕝᕙ ᐃᓱᒪᒋᔪᓐᓁᖅᕕᐅᓂᐊᖅᐳᖅ. 
29ᐊᑕᐅᓯᕐᖕᒥᒃ ᐱᖁᔭᖃᕐᖕᓂᐊᖅᐳᓯ ᐱᔮᕆᓇᓂ ᐊᔪᖅᑐᓕᔪᒧᑦ, ᐄᓴᕅᓕᒥᐅᓂ ᓄᓇᖃᖃᑕᐅᓗᓂ ᐃᓅᓚᐅᖅᑐᒧᑦ ᐊᓯᓂᓪᓗ ᓄᓇᒥᑦ ᐱᓯᒪᓗᓂ ᑖᒃᑯᓇᓂ ᓄᓇᖃᖃᑕᐅᔪᓄᑦ.”
30“ᐱᔮᕆᓗᓂᓕ ᐊᔪᖅᑐᓕᔪᖅ, ᐄᓴᕅᓕᒥᐅᓂ ᐃᓅᓯᒪᒐᓗᐊᕈᓂ, ᓄᓇᐅᓪᓗ ᐊᓯᐊᓂᑦ ᐱᓯᒪᒐᓗᐊᕈᓂ, ᐊᑕᓂᕐᖕᒥᒃ ᓇᕐᕈᓇᖅᑎᑦᓯᕗᖅ, ᑖᓐᓇ ᐃᓅᖃᑎᒥᓂᑦ ᐊᕕᑕᐅᔭᕆᐊᖃᖅᐳᖅ. 
31ᐊᑕᓂᐅᑉ ᐅᖃᐅᓯᖓᓂᒃ ᓇᕐᕈᖕᒪᑦ, ᐱᖁᔭᖓᓂᒡᓗ ᓯᖁᒥᑦᓯᓪᓗᓂ, ᑖᓐᓇ ᐊᕕᑕᐅᒻᒪᕆᒋᐊᖃᖅᐳᖅ; ᐸᓯᔭᒃᓴᐅᓐᓚᕆᖕᒪᑦ.”
32ᐄᓴᕅᓕᒥᐅᑦ ᐃᓄᖃᖏᑦᑐᒦᑎᓪᓗᒋᑦ, ᑕᑯᓚᐅᖅᐳᑦ ᐊᖑᒻᒥᒃ ᕿᔪᖕᓂᒃ ᓄᐊᑦᓯᔪᒥᒃ ᐅᓪᓗᖅ ᓴᐸᑎᐅᑎᓪᓗᒍ. 
33ᑖᒃᑯᐊᓗ ᑕᑯᔪᑦ ᕿᔪᖕᓂᒃ ᓄᐊᑦᓯᔪᒥᒃ, ᒨᓯᓯᒧᐊᕈᑎᕚᑦ ᐂᕈᓂᒧᓪᓗ, ᑲᑎᒪᔪᖅᔪᐊᓄᓪᓗ ᐄᓴᕅᓕᒥᐅᓄᑦ. 
34ᖃᐅᔨᓴᖅᑕᐅᕕᖕᒨᕈᑎᕚᑦ, ᖃᓄᐃᓕᐅᖅᑕᐅᔭᕆᐊᖃᕐᖕᒪᖔᑦ ᐅᖃᐅᓯᐅᓯᒪᖏᓐᓂᖓ ᐱᓪᓗᒍ. 
35ᐊᑕᓂᐅᓪᓕ ᒨᓯᓯ ᐅᖃᐅᑎᕚ, “ᐊᖑᑦ ᑖᓐᓇ ᑐᖁᑕᐅᔭᕆᐊᖃᓪᓚᕆᒃᐳᖅ; ᐃᓅᖃᑎᒌᒡᔪᐊᑦ ᑕᖕᒫᖅᓯᒪᕕᐅᑉ ᓯᓚᑖᓂ ᐅᔭᕋᖕᓄᑦ ᒥᓪᓗᖅᑕᒃᓴᕆᕚᑦ.” 
36ᑍᒫᒃ ᐊᑕᓂᐅᑉ ᒨᓯᓯ ᐱᖁᖕᒪᒍ, ᐃᓅᖃᑎᒌᒡᔪᐊᑦ ᑕᖕᒫᖅᓯᒪᔪᑦ ᓯᓚᑖᓅᖅᑎᑉᐹᑦ ᐅᔭᖅᑲᓄᓪᓗ ᒥᓪᓗᖅᓗᒍ, ᑐᖁᑉᐹᑦ.
37ᐊᑕᓂᐅᑉ ᒨᓯᓯ ᐅᖃᖅᕕᒋᕚ, ᐅᖃᖅᓗᓂ, 
38“ᐄᓴᕅᓕᒥᐅᑦ ᐅᖃᐅᑎᒃᑭᑦ: ᓂᒡᔭᓕᐅᖁᓗᒋᑦ+ ᐊᓐᓄᕌᖏᑕ ᑎᕆᖅᑯᐊᒍᑦ ᑭᖑᕚᕇᓄᑦ ᑍᒪᓐᖓᓕᒫᖅ ᒪᓕᒃᑕᐅᓂᐊᖅᑐᒥᒃ, ᐃᕙᓗᒥᒃ ᑐᖑᔪᖅᑐᒥᒃ ᓂᒡᔭᖃᖁᓪᓗᒋᑦ ᑎᕆᖅᑯᖏᑎᒍᑦ. 
39ᓂᒡᔭᖃᕐᖕᓂᐊᖅᐳᓯᓗ, ᑕᑯᔭᕌᖓᑦᓯᐅᒃ ᐃᖅᑲᐅᒪᑦᔪᑎᒋᓂᐊᕋᑦᓯᐅᒃ ᐊᑕᓂᐅᑉ ᐱᖁᔭᖏᓐᓂᒃ ᒪᓕᒡᓗᒋᓪᓗ, ᐆᒻᒪᑎᑦᓯ ᐃᔨᓯᓗ ᐃᒃᓕᒎᕐᖕᓂᖏᓐᓄᑦ ᐊᓯᓐᓂᐊᕈᒪᓂᕐᖕᒧᓪᓗ ᐊᐅᓚᑕᐅᖁᓇᒋᑦ. 
40ᐃᖅᑲᐅᒪᖁᓪᓗᓯ ᐱᖁᔭᓕᒫᓐᓂᒡᓗ ᒪᓕᖁᓪᓗᓯ, ᐃᑦᔪᕐᖕᓁᑦᑑᖁᓪᓗᓯᓗ ᒎᑎᓯ ᐱᓪᓗᒍ. 
41ᐅᕙᖓ ᐊᑕᓂᐅᒐᒪ ᒎᑎᓯ, ᐃᑦᔨᑉᑎᒥᑦ ᐊᐅᓪᓚᖅᑎᓚᐅᖅᐸᑦᓯ, ᐃᓕᑦᓯᓐᓄᑦ ᒎᑎᒋᔭᐅᔪᒪᓪᓗᖓ: ᐅᕙᖓ ᐊᑕᓂᐅᒐᒪ ᒎᑎᓯ.”
