1ᐅᑯᐊ ᑕᕝᕙ ᐋᑕᒥᐅᑉ ᑭᖑᕚᖏᑕ ᑎᑎᕋᖅᑕᐅᓯᒪᓂᖏᑦ ᐃᒤᓕᖓᕗᑦ. ᒎᑎ ᐃᓄᖕᒥᒃ ᓴᓇᒐᒥ, ᐃᒻᒥᓄᑦ ᐊᑦᔨᐅᑎᓪᓗᒍ ᓴᓇᓚᐅᕐᖕᒪᑦ. 
2ᑕᕝᕙ ᐱᓐᖑᖅᑎᓚᐅᖅᐹᒃ ᐊᖑᓪᓗ ᐊᕐᖕᓇᖅᓗ, ᓮᒻᒪᖅᑎᓪᓗᒋᒡᓗ, ᑍᓪᓗᒋᒡᓗ “ᐃᓄᖕᓂᒃ.” ᐱᓐᖑᖅᑎᑕᐅᓯᒪᓕᖅᑎᓪᓗᒋᒃ. 
3ᐋᑕᒥᓕ ᐊᕐᕌᒍᖃᓕᖅᓗᓂ 130-ᓂᒃ, ᐃᕐᖕᓂᖃᓚᐅᖅᐳᖅ ᐃᒻᒥᑐᑦ ᑕᐅᑦᑐᓕᖕᒥᒃ,+ ᑖᓐᓇᓗ ᐊᑎᖃᖅᑎᖕᐹ ᓰᑎᒥᒃ. 
4ᐋᑕᒥᓗ ᐃᓅᑎᓪᓗᒍ ᐃᕐᖕᓂᖅᑖᓚᐅᖅᓗᓂ ᓰᑎᒥᒃ ᓱᓕ ᐃᓅᓚᐅᖅᐳᖅ ᐊᕐᕌᒍᓂᒃ 800-ᓂᒃ: ᓱᓕᓗ ᐊᓯᖏᓐᓂᒃ ᐃᕐᖕᓂᖅᑖᖅᑐᓚᐅᖅᐳᖅ ᐸᓂᒃᑖᖅᑐᖅᓗᓂᓗ. 
5ᑕᕝᕙ ᐋᑕᒥᐅᑉ ᐃᓅᓚᐅᖅᑕᖏᑦ ᐊᕐᕌᒍᑦ 930-ᐅᓚᐅᖅᐳᑦ; ᑐᖁᓪᓗᓂᓗ.
6ᓰᑎᓕ ᐊᕐᕌᒍᖃᓕᖅᓗᓂ 105-ᓂᒃ, ᐃᕐᖕᓂᖅᑖᓚᐅᖅᐳᖅ ᐊᑎᖃᖅᑐᒥᒃ ᐃᓅᓯᒥᒃ, 
7ᑕᒪᑐᒪᓗ ᑭᖑᓂᖓᒍᑦ ᓰᑎ ᐃᓅᒃᑲᓐᓂᓚᐅᖅᐳᖅ ᐊᕐᕌᒍᓂᒃ 807-ᓂᒃ. ᐊᓯᖏᓐᓂᒡᓗ ᐃᕐᖕᓂᖅᑖᖅᑐᓚᐅᖅᐳᖅ ᐸᓂᒃᑖᖅᑐᖅᓗᓂᓗ. 
8ᑕᕝᕙ ᓰᑎᐅᑉ ᐃᓅᓚᐅᖅᑕᖏᑦ ᐊᕐᕌᒍᑦ 912-ᓚᐅᖅᐳᑦ; ᑐᖁᓪᓗᓂᓗ.
9ᐃᓅᓯᓕ ᐊᕐᕌᒍᖃᓕᖅᓗᓂ 90-ᓂᒃ, ᐃᕐᖕᓂᖅᑖᓚᐅᖅᐳᖅ ᐊᑎᖃᖅᑐᒥᒃ ᑮᓇᓂᒥᒃ, 
10ᑮᓇᓂᓕ ᐃᕐᖕᓂᖅᑖᕆᓚᐅᖅᓗᓂᐅᒃ ᓱᓕ ᐊᕐᕌᒍᓂᒃ 815-ᓂᒃ ᐃᓅᒃᑲᓐᓂᓚᐅᖅᐳᖅ, ᐊᓯᖏᓐᓂᒡᓗ ᐃᕐᖕᓂᖅᑖᖅᑐᓚᐅᖅᐳᖅ ᐸᓂᒃᑖᖅᑐᖅᓗᓂᓗ. 
11ᑕᕝᕙ ᐃᓅᓯᐅᑉ ᐃᓅᓚᐅᖅᑕᖏᑦ ᐊᕐᕌᒍᑦ 905-ᖑᓚᐅᖅᐳᑦ; ᑐᖁᓪᓗᓂᓗ.
12ᑮᓇᓂᓕ ᐊᕐᕌᒍᖃᓕᖅᓗᓂ 70-ᓂᒃ, ᐃᕐᖕᓂᖅᑖᓚᐅᖅᐳᖅ ᐊᑎᖃᖅᑐᒥᒃ ᒪᕼᐊᓚᓕᐅᓪᒥᒃ, 
13ᑕᒪᑐᒪᓗ ᑭᖑᓂᖓᒍᑦ ᓱᓕ ᒪᕼᐊᓚᓕᐅᓪ ᐃᓅᓚᐅᖅᑎᓪᓗᒍ ᑮᓇᓂ ᐊᕐᕌᒍᓂᒃ 840-ᓂᒃ ᐃᓅᒃᑲᓐᓂᓚᐅᖅᐳᖅ, ᐊᓯᖏᓐᓂᒡᓗ ᓱᓕ ᐃᕐᖕᓂᖅᑖᖅᑐᓚᐅᖅᐳᖅ ᐸᓂᒃᑖᖅᑐᖅᓗᓂᓗ. 
14ᑕᕝᕙ ᑮᓇᓂᐅᑉ ᐃᓅᓚᐅᖅᑕᖏᑦ ᐊᕐᕌᒍᑦ 910-ᐅᓚᐅᖅᐳᑦ; ᑐᖁᓪᓗᓂᓗ.
15ᒪᕼᐊᓚᓕᐅᓗ ᐊᕐᕌᒍᖃᓕᖅᓗᓂ 65-ᓂᒃ, ᐃᕐᖕᓂᖅᑖᓚᐅᖅᐳᖅ ᐊᑎᖃᖅᑐᒥᒃ ᔮᕆᑦᒥᒃ, 
16ᒪᕼᐊᓚᓕᐅᓪ ᓱᓕ ᐃᓅᒃᑲᓐᓂᓚᐅᖅᐳᖅ ᔮᕆᑦ ᐃᓅᓯᒪᓕᖅᑎᓪᓗᒍ ᐊᕐᕌᒍᓂᒃ 830-ᓂᒃ, ᐊᓯᖏᓐᓂᒡᓗ ᓱᓕ ᐃᕐᖕᓂᖅᑖᖅᑐᓚᐅᖅᐳᖅ ᐸᓂᒃᑖᖅᑐᖅᓗᓂᓗ. 
17ᑕᕝᕙ ᒪᕼᐊᓚᓕᐅᓪ ᐃᓅᓚᐅᖅᑕᖏᑦ ᐊᕐᕌᒍᑦ 895-ᖑᓚᐅᖅᐳᑦ; ᑐᖁᓪᓗᓂᓗ.
18ᔮᕆᑦᓗ ᐊᕐᕌᒍᖃᓕᖅᓗᓂ 162-ᓂᒃ, ᐃᕐᖕᓂᖅᑖᓚᐅᖅᐳᖅ ᐊᑎᖃᖅᑐᒥᒃ ᐃᓅᑭᒥᒃ, 
19ᔮᕆᑦ ᓱᓕ ᐊᕐᕌᒍᓂᒃ 800-ᓂᒃ ᐃᓅᒃᑲᓐᓂᓚᐅᖅᐳᖅ, ᐃᓅᑭ ᐃᓅᓯᒪᓕᖅᑎᓪᓗᒍ, ᐊᓯᖏᓐᓂᒡᓗ ᓱᓕ ᐃᕐᖕᓂᖅᑖᖅᑐᓚᐅᖅᐳᖅ ᐸᓂᒃᑖᖅᑐᖅᓗᓂᓗ. 
20ᑕᕝᕙ ᔮᕆᑦ ᐃᓅᓚᐅᖅᑕᖏᑦ ᐊᕐᕌᒍᑦ 962-ᖑᓚᐅᖅᐳᑦ; ᑐᖁᓪᓗᓂᓗ. 
21ᐃᓅᑭᓗ ᐊᕐᕌᒍᖃᓕᖅᓗᓂ 65-ᓂᒃ, ᐃᕐᖕᓂᖅᑖᓚᐅᖅᐳᖅ ᐊᑎᖃᖅᑐᒥᒃ ᒥᑑᓴᓚᒥᒃ. 
22ᐃᓅᑭ ᒎᑎᒥᒃ ᐃᓅᖃᑎᖃᓚᐅᖅᐳᖅ ᒥᑑᓴᓚᐅᑉ ᐃᓅᓂᖓᑕ ᑭᖑᓂᖓᓂ ᐊᕐᕌᒍᓂᒃ 300-ᓂᒃ, ᐊᓯᖏᓐᓂᒡᓗ ᓱᓕ ᐃᕐᖕᓂᖅᑖᖅᑐᓚᐅᖅᐳᖅ ᐸᓂᒃᑖᖅᑐᖅᓗᓂᓗ. 
23ᐃᓅᑭᓗ ᐃᓅᓚᐅᖅᐳᖅ ᐊᕐᕌᒍᓂᒃ ᓱᓕ 365-ᓂᒃ. 
24ᐃᓅᑭ ᒎᑎᒥᒃ ᐃᓅᖃᑎᖃᑦᓯᐊᖅᓗᓂ ᐃᓅᓚᐅᕋᒥ; ᑐᖁᓚᐅᕋᓂ ᐊᓯᐅᓚᐅᖅᐳᖅ, ᒎᑎᐅᑉ ᐊᐅᓪᓚᕈᑎᓚᐅᕐᖕᒪᒍ.
25ᒥᑑᓴᓚᓗ ᐊᕐᕌᒍᖃᓕᖅᓗᓂ 187-ᓂᒃ, ᐃᕐᖕᓂᖅᑖᓚᐅᖅᐳᖅ ᐊᑎᖃᖅᑐᒥᒃ ᓔᒥᑭᒥᒃ, 
26ᒥᑑᓴᓚᓗ ᓱᓕ ᐊᕐᕌᒍᓂᒃ 782-ᓂᒃ ᐃᓅᒃᑲᓐᓂᓚᐅᖅᐳᖅ, ᓔᒥᑭᐅᑉ ᐃᓅᓂᖓᑕ ᑭᖑᓂᖓᓂ, ᐊᓯᖏᓐᓂᒡᓗ ᓱᓕ ᐃᕐᖕᓂᖅᑖᖅᑐᓚᐅᖅᐳᖅ ᐸᓂᒃᑖᖅᑐᖅᓗᓂᓗ. 
27ᑕᕝᕙ ᒥᑑᓴᓚᐅᑉ ᐃᓅᓚᐅᖅᑕᖏᑦ ᐊᕐᕌᒍᑦ 969-ᖑᓚᐅᖅᐳᑦ; ᑐᖁᓪᓗᓂᓗ.
28ᓔᒥᑭᓕ ᐊᕐᕌᒍᖃᓕᖅᓗᓂ 182-ᓂᒃ, ᐃᕐᖕᓂᖅᑖᓚᐅᖅᐳᖅ. 
29ᐊᑎᖃᖅᑎᓪᓗᒍᓗ ᓄᐊᒥᒃ, ᐅᖃᖅᓗᓂ, “ᑕᒫᓐᖓᑦ ᓄᓇᒥᑦ ᐊᑕᓂᐅᑉ ᓇᕐᕈᓇᖅᓯᑎᓚᐅᖅᑕᖓᓂᑦ, ᑖᓐᓇ ᓄᑕᕋᖅ ᐅᖁᒤᒃᓴᕐᖕᓂᑦᑎᓐᓂᑦ ᓴᐳᑦᔨᔪᒫᖅᐳᖅ ᑕᒤᓐᓂᑦ ᐊᒃᓱᕈᖅᓗᑕ ᐱᓇᓱᐊᕐᖕᓂᕆᕙᒃᑕᑦᑎᓐᓂᑦ.” 
30ᓔᒥᑭᓗ ᓱᓕ ᐊᕐᕌᒍᓂᒃ 595-ᓂᒃ ᐃᓅᒃᑲᓐᓂᓚᐅᖅᐳᖅ ᓄᐊ ᐃᓅᓯᒪᓕᖅᑎᓪᓗᒍ. ᐊᓯᖏᓐᓂᒡᓗ ᓱᓕ ᐃᕐᖕᓂᖅᑖᖅᑐᓚᐅᖅᐳᖅ ᐸᓂᒃᑖᖅᑐᖅᓗᓂᓗ. 
31ᑕᕝᕙ ᓔᒥᑭᐅᑉ ᐃᓅᓚᐅᖅᑕᖏᑦ ᐊᕐᕌᒍᑦ 777-ᖑᓚᐅᖅᐳᑦ; ᑐᖁᓪᓗᓂᓗ.
32ᓄᐊᖅᓕ ᐊᕐᕌᒍᖃᓕᖅᓗᓂ 500-ᓂᒃ, ᐃᕐᖕᓂᖅᑖᓚᐅᖅᐳᖅ ᓰᒥᒥᒃ, ᕼᐋᒥᒥᒡᓗ, ᔮᐱᑎᒥᒡᓗ.
