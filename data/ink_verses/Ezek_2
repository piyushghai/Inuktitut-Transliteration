1ᐅᖃᐅᑎᕚᖓᓗ, “ᐃᓅᑉ ᐃᕐᖕᓂᖓ, ᓂᑯᕕᓕᕆᑦ, ᐅᖃᐅᓯᒃᓴᖃᖅᕕᒋᒐᒃᑭᑦ.” 
2ᐅᖃᓪᓚᒃᑎᓪᓗᒍ ᓱᓕ, ᒎᑎᐅᑉ ᐊᓂᕐᖕᓂᖓᓄᑦ ᐃᑎᖅᕕᐅᓪᓗᖓ ᓂᑯᕕᑎᑕᐅᕗᖓ; ᑐᓵᕙᕋᓗ ᐅᕙᓐᓄᑦ ᐅᖃᓪᓚᒃᑎᓪᓗᒍ. 
3ᐅᖃᐅᑎᕚᖓᓗ, “ᐃᓅᑉ ᐃᕐᖕᓂᖓ, ᑎᓕᕙᒋᑦ ᐄᓴᕅᓕᒥᐅᓄᑦ, ᐃᓅᖃᑎᒌᒡᔪᐊᓄᑦ ᐊᑭᕋᖅᑐᖅᑎᓄᑦ, ᐅᕙᓐᓂᒃ ᐊᑭᕋᖅᑐᖅᑎᑐᖃᐅᒐᒥᒃ; ᑖᒃᑯᐊᓗ ᓯᕗᓕᕕᓂᖏᓪᓗ ᐅᕙᓐᓄᑦ ᐱᐅᖏᑦᑐᓕᓯᒪᕗᑦ ᐅᓪᓗᒥᒧᑦ ᐊᒡᓛᑦ ᑎᑭᓪᓗᒍ. 
4ᓯᑎᔪᓄᑦ ᑐᓵᖏᑦᑐᓄᓪᓗ: ᑖᒃᑯᓄᖓ ᑎᓕᕙᒋᑦ; ᑖᒃᑯᓄᖓ ᐅᖃᖅᑐᒃᓴᐅᕗᑎᑦ, ‘ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ.’ 
5ᓈᓚᖕᓂᐊᖅᐸᑕ ᓈᓚᖕᓂᐊᖏᑉᐸᑕᓘᓐᓃᑦ ᐊᑭᕋᖅᑐᖅᑎᐅᓂᕐᖕᒥᖕᓄᑦ ᖃᐅᔨᔪᒫᖅᐳᑦ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᓄᑦ ᑎᑭᑕᐅᖅᓯᒪᔪᕕᓂᐅᓂᕐᖕᒥᖕᓂᒃ.
6ᐃᕝᕕᓪᓕ, ᐃᓅᑉ ᐃᕐᖕᓂᖓ, ᑲᑉᐱᐊᒋᓂᐊᕐᖕᓇᒋᑦ, ᐅᖃᐅᓯᖏᓪᓗ ᓯᕘᕋᒋᓇᒋᑦ, ᑲᑭᓪᓚᕐᖕᓇᖅᑐᑎᑐᑦ ᑲᐱᔭᐅᓐᓇᖅᑐᑎᑐᓪᓗ ᓯᑯᐊᕐᐱᐅᓃᑦ ᐊᑯᓐᓂᖓᓃᑦᑐᑎᑐᑦ ᑍᒤᑦᑑᖃᑦᑕᕐᖕᓂᐊᖅᐳᑎᑦ, ᑍᒤᒃᑲᓗᐊᖅᐸᑕ ᑲᑉᐱᐊᒋᑦᑍᓕᒃᑭᑦ ᐅᖃᐅᓯᖏᓪᓘᓐᓃᑦ ᓯᕘᕋᒋᑦᑍᓕᓗᒋᑦ, ᑕᐅᑦᑐᖏᓐᓄᑦ ᓴᐱᓕᖅᑎᑕᐅᑦᑍᓕᒋᑦ, ᑖᒃᑯᐊ ᐊᑭᕋᖅᑐᖅᑎᐅᖕᒪᑕ. 
7ᐅᖃᖅᑕᐅᖁᔭᓂᒃ ᐅᖃᐅᓯᖃᖅᑐᒃᓴᐅᕗᑎᑦ, ᓈᓚᒃᑕᐅᓂᐊᕈᕕᑦ ᓈᓚᒃᑕᐅᔮᖏᒃᑯᕕᓪᓘᓐᓃᑦ, ᑖᒃᑯᐊ ᐊᑭᕋᖅᑐᖅᑎᐅᖕᒪᑕ.
8ᐃᕝᕕᓪᓕ ᐃᓅᑉ ᐃᕐᖕᓂᖓ, ᐃᓕᖕᓄᑦ ᐅᖃᐅᓯᕆᔭᒃᑲ ᓈᓚᒃᑭᑦ; ᑍᒃᑯᑎᑐᓇᖅ ᐊᑭᕋᖅᑐᖅᑐᑎᑐᑦ ᐊᑭᕋᖅᑐᖅᑍᓕᒋᑦ; ᖃᓃᑦ ᐂᑦᑕᓕᕈᒃ, ᓂᕆᓂᐊᕋᕕᑦ ᑐᓂᔭᓐᓂᒃ.” 
9ᑕᑯᓴᕋᒪ, ᑕᑯᒋᑦ ᐊᒡᒐᓂᒃ ᑕᑯᓕᖅᐳᖓ ᐅᕙᓐᓄᑦ ᑐᓂᒻᒥᔪᓂᒃ, ᑎᒍᒥᐊᖅᓗᑎᒃ ᐊᒡᓚᖕᓂᒃ ᐃᒧᓯᒪᔪᓂᒃ; 
10ᓯᕗᕋᓐᓄᑦ ᐃᓯᕕᒻᒪᒋᑦ; ᐃᒡᓗᒃᑐᑦ ᑎᑎᕋᖅᕕᒋᓯᒪᕗᑦ, ᑕᕝᕙᓂᓗ ᑎᑎᕋᖅᓯᒪᕗᑦ ᐅᒡᒍᐊᕐᖕᓂᖅ, ᕿᒃᓵᒃᓗᑎᒃ ᕿᐊᓂᖅ, ᑲᑉᐱᐊᓱᖕᓂᖅᓗ.
