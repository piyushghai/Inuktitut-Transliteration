1ᐊᑕᓃᖅ ᒎᑏ ᓱᒋᐊᖅᓯᓂᕐᖕᒥᒃ ᐱᖃᖅᐳᑎᑦ,
2ᒪᑭᓪᓗᑎᑦ, ᓄᓇᖅᔪᐊᖅ ᐋᖅᑭᒃᓱᓕᕈᒃ;
3ᐊᑕᓃᖅ ᐱᐅᖏᑦᑐᑦ ᖃᓄᖅ ᐊᑯᓂᐅᑎᒋᓂᐊᖅᐸᑦ,
4ᐅᖃᓪᓚᖃᑦᑕᖅᐳᑦ ᐱᐅᔪᕆᓪᓗᑎᒃ, ᓱᓇᓕᒫᓂᒃ ᒥᑕᐅᑎᖃᖅᓗᑎᒃ;
5ᐊᑕᓃᖅ ᐃᓄᖁᑎᑎᑦ ᑖᒃᑯᓄᖓᑦ ᓯᖁᒥᑎᑕᐅᕗᑦ,
6ᐅᐃᒡᒐᕐᖕᓃᑦ ᓄᓇᖃᖅᑐᑐᖃᐅᖏᑦᑐᓪᓗ ᑐᖁᑉᐰᑦ,
7ᐅᖃᖅᓗᑎᒡᓗ, “ᐊᑕᓂᖅ ᑕᑯᓐᓇᓐᖏᓚᖅ;
8ᑐᑭᓯᓕᕆᑦᓯ, ᓯᓔᓐᓂᖅᐸᐅᔪᓯ ᐃᓄᖕᓂᑦ!
9ᓯᐅᑎᒥᒃ ᐃᓕᓯᓚᐅᖅᑐᖅ, ᑐᓵᖏᑦᑑᔪᓐᓇᖅᐹ?
10ᐃᓅᖃᑎᒌᒡᔪᐊᓂᒃ ᓱᒋᐊᖅᓯᓚᐅᖅᑐᖅ, ᐋᖅᑭᒋᐊᖅᓯᔪᓐᓇᓐᖏᓛᖅ?
11ᐊᑕᓂᖅ ᐃᓄᐃᑦ ᐃᓱᒪᖏᓐᓂᒃ ᖃᐅᔨᒪᕗᖅ,
12ᖁᕕᐊᓱᒍᑎᒃᓴᖃᖅᐳᖅ ᐃᓄᒃ ᓱᒋᐊᖅᑕᐅᔪᖅ ᐃᓕᖕᓄᑦ ᐊᑕᓃᖅ,
13ᑖᓐᓇ ᑕᕾᖅᓯᖅᕕᒃᓴᖃᖅᑎᓐᓇᕕᐅᒃ ᐅᓪᓗᓂᑦ ᐊᑲᐅᓐᖏᓕᐅᕐᖕᓇᖅᑐᓂᑦ,
14ᐊᑕᓂᐅᑉ ᐃᓄᖁᑎᓂ ᕿᒪᖕᓂᐊᖏᒻᒪᒋᑦ;
15ᓈᒻᒪᓈᖅᑐᒥᒃ ᐱᓇᓱᐊᖅᕕᐅᓂᖅ ᐅᑎᕐᖕᓂᐊᖅᐳᖅ ᐃᓱᐊᖅᑐᓕᔪᓄᑦ,
16ᑭᓇ ᐅᕙᓐᓂᒃ ᑕᑉᐱᖅᓱᐃᓗᓂ ᐱᐅᖏᑦᑐᓂᒃ ᐊᑭᕋᖅᑐᕐᖕᓂᐊᖅᐹ?
17ᐊᑕᓂᖅ ᐅᕙᓐᓂᒃ ᐃᑲᔪᖅᓯᒪᖏᑉᐸᑦ,
18ᐃᑎᒐᖕᒪ ᖁᐂᔭᕿᓐᓂᐅᔭᕐᖕᓂᖏᓐᓂᒃ ᐃᒃᐱᒍᓱᓕᖅᑎᓪᓗᖓ,
19ᐅᓄᖅᑐᓂᒃ ᐃᓱᒪᔮᕈᑎᒃᓴᖃᓕᕌᖓᒪ ᐆᒻᒪᑎᓐᓂ,
20ᐱᐅᖏᑦᑐᓕᔪᑦ ᐊᐅᓚᑦᓯᔨᖏᑦ,
21ᑖᒃᑯᐊ ᑲᑎᒪᓕᖅᐳᑦ ᐃᓱᐊᖅᑐᓕᔪᑦ ᐊᑭᕋᖅᑐᕈᒪᓪᓗᒋᑦ,
22ᐊᑕᓂᖅᓕ ᓴᐴᓗᑕᕆᕙᕋ, ᒎᑎᒐᓗ ᕿᒫᕕᒃᓴᕆᓪᓗᒍ ᕾᖅᑐᕆᕙᕋ.
23ᑖᑦᓱᒪ ᐅᑎᖅᕕᒋᔪᒫᖅᐰᑦ ᐱᐅᖏᑦᑐᓕᓂᖏᑦ ᐊᑭᓂᐊᖅᓗᒋᑦ
