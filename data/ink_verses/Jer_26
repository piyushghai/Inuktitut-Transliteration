1ᔨᕼᐅᐃᐊᑭᒻ ᐊᖓᔪᖅᑳᖅᔪᐊᖑᓕᓵᖅᑎᓪᓗᒍ ᔫᓮᐊᐅᑉ ᐃᕐᖕᓂᖓ ᔫᑕᒥᐅᖅ, ᐊᑕᓂᐅᑉ ᐅᖃᖅᕕᒋᕚ. 
2“ᐊᑕᓂᖅ ᐃᒫᒃ ᐅᖃᖅᐳᖅ, ᑐᒃᓯᐊᖅᕕᒡᔪᐊᑉ ᐊᓂᕕᖓᓂ ᓇᖏᖅᓗᑎᑦ, ᔫᑕᐅᑉ ᓄᓇᓕᖁᑎᖏᑕ ᐃᓄᖏᓐᓄᑦ ᐅᖃᓪᓚᒋᑦ ᐊᑕᓂᐅᑉ ᑐᒃᓯᐊᖅᕕᒃᔪᐊᖁᑎᖓᓄᑦ ᑐᒃᓯᐊᕆᐊᖅᓯᒪᔪᓄᑦ, ᐃᓕᖕᓄᑦ ᐅᖃᐅᓯᐅᖁᔭᓕᒫᒃᑲ ᐅᖃᐅᓯᕆᒃᑭᑦ; ᐅᖃᐅᓯᐅᖁᔭᓐᓂᒃ ᐅᖃᓐᖏᑕᖃᖅᑍᓕᓗᑎᑦ. 
3ᐃᒻᒪᖄ ᑐᓴᕈᓐᓇᕋᔭᕐᖕᒪᑕ, ᓵᒋᐊᖅᓗᑎᒡᓗ ᐱᐅᖏᑦᑐᓕᓂᕐᖕᒥᖕᓂᑦ. ᑍᒤᑉᐸᑕᓗ ᐃᓱᒪᒋᓚᐅᖅᑕᕋ ᓴᖑᑎᒃᑲᔭᖅᐸᕋ, ᐊᓯᕈᖅᑕᐅᑎᑦᓱᓐᓃᖅᓗᒋᓪᓗ ᐊᓯᕈᐃᓂᐊᕐᖕᓂᕆᓚᐅᖅᑕᓐᓄᑦ ᐱᐅᖏᓐᓂᖏᑦ ᐱᑦᔪᑎᒋᓗᒋᑦ.”
4ᐅᖃᐅᑎᔭᒃᓴᕆᕙᑎᑦ, ᐊᑕᓂᖅ ᐃᒫᒃ ᐅᖃᖅᐳᖅ, “ᓈᓚᖏᒃᑯᑦᓯᓐᖓ ᐱᖁᔭᒃᑲᓗ ᒪᓕᖏᒃᑯᑦᓯᐅᒃ ᐃᓕᑦᓯᓐᓄᑦ ᒪᓕᒐᒃᓴᓕᐊᕆᓚᐅᖅᑕᒃᑲ. 
5ᐅᖃᖅᑎᒪᓗ ᐅᖃᐅᓯᕆᔭᖏᑦ ᓈᓚᖏᒃᑯᑦᓯᐅᒃ, ᐃᓕᑦᓯᓐᓄᑦ ᑎᓕᖃᑦᑕᖅᓯᒪᔭᒪ ᐅᖃᐅᓯᖏᑦ ᓈᓚᓚᐅᖏᓐᓇᑦᓯᐅᒃ. 
6ᑕᕝᕙ ᑐᒃᓯᐊᖅᕕᒃᔪᐊᖅ ᐱᓂᐊᖅᕕᒋᓂᐊᖅᐸᕋ ᓮᓗᐊᒧᑦ ᐱᓇᓱᐊᕐᖕᓂᕆᓚᐅᖅᑕᑦᑐᑦ, ᓄᓇᓖᓪᓗ ᑖᒃᑯᐊ ᓇᕐᕈᒋᔭᐅᓕᕈᒫᖅᐳᑦ ᐃᓅᖃᑎᒌᒡᔪᐊᓄᑦ ᑕᒤᓐᓄᑦ.”
7ᑐᓂᕐᕈᓯᖅᑎᑦᓯᔩᑦ, ᓇᓚᐅᑦᑍᔪᓪᓗ, ᐃᓄᓕᒫᓪᓗ ᔨᕆᒤᐊᒥᒃ ᑐᓴᖅᐳᑦ ᐅᖃᓪᓚᒃᑎᓪᓗᒍ ᑐᒃᓯᐊᖅᕕᒃᔪᐊᕐᖕᒥ. 
8ᔨᕆᒤᐊᓕ ᐅᖃᕇᑐᐊᕐᖕᒪᑦ ᐃᓄᖕᓄᑦ ᐊᑕᓂᐅᑉ ᐅᖃᖁᔭᖏᓐᓂᒃ ᑎᒍᔭᐅᕗᖅ ᑐᓂᕐᕈᓯᖅᑎᑦᓯᔨᓄᓪᓗ ᓇᓚᐅᑦᑍᔪᓄᓪᓗ ᐃᓄᓕᒫᓄᓪᓗ, ᐅᖃᐅᑎᓪᓗᒍᓗ, “ᑐᖁᔪᒃᓴᐅᕗᑎᑦ! 
9ᓱᖕᒪᑦ ᐅᖃᐅᓯᖃᖅᐱᑦ ᐊᑕᓂᐅᑉ ᐊᑎᖓᓂ ᓮᓗᐊᑎᑐᑦ ᑍᒤᑕᐅᓂᐊᕐᖕᓂᕋᖅᓗᒋᑦ, ᐃᒡᓗᒐᓴᒡᔪᐊᓪᓗ ᐊᓯᕈᖅᑕᐅᓂᐊᕐᖕᓂᕋᕋᕕᒋᑦ ᐃᓄᐃᕈᑎᓂᐊᕐᖕᓂᕋᖅᓗᒋᓪᓗ?” ᐃᓄᓕᒫᓪᓗ ᔨᕆᒤᐊ ᐃᓗᒪᕚᑦ ᐊᑕᓂᐅᑉ ᐃᒡᓗᖓᓃᓪᓗᑎᒃ.
10ᔫᑕᒥᐅᓪᓕ ᐊᖓᔪᖅᑳᕆᔭᖏᑦ ᑐᓴᕋᒥᒃ ᑕᒪᒃᑯᓂᖓ ᐊᖓᔪᖅᑳᖅᔪᐊᑉ ᐃᒡᓗᖓᓂᑦ ᐊᓂᕗᑦ ᑐᒃᓯᐊᖅᕕᒃᔪᐊᓕᐊᓕᖅᓗᑎᒃ ᑕᕝᕗᖓᓗ ᑎᑭᓐᓇᒥᒃ ᐃᖏᑉᐳᑦ ᐃᑎᖅᑕᖅᕕᖕᒧᑦ ᓄᑖᒥᒃ ᑍᔭᐅᔪᒧᑦ. 
11ᑐᓂᕐᕈᓯᖅᑎᑦᓯᔩᓪᓗ, ᓇᓚᐅᑦᑍᔪᓪᓗ, ᐊᖓᔪᖅᑳᓄᑦ ᐃᓄᖕᓄᓪᓗ ᐅᖃᖅᐳᑦ, “ᐅᓇ ᐊᖑᑦ ᑐᖁᑕᒃᓴᓐᖑᖅᑐᒃᓴᐅᕗᖅ, ᓄᓇᓕᖁᑎᕗᑦ ᐊᓯᕈᖅᑕᐅᓂᐊᕐᖕᓂᕋᖅᓗᒋᑦ ᐅᖃᐅᓯᖃᕐᖕᒪᑦ, ᓇᖕᒥᓂᖅᓗ ᐅᖃᐅᓯᕆᔭᖏᑦ ᑐᓴᖅᐸᓯ.”
12ᔨᕆᒤᐊᐅᑉ ᐊᖓᔪᖅᑳᑦ ᐃᓄᐃᓪᓗ ᐅᖃᐅᑎᓕᖅᐰᑦ, “ᐊᑕᓂᐅᑉ ᐅᖃᕆᐊᖅᑐᖁᓚᐅᕐᖕᒪᖓ ᑐᒃᓯᐊᖅᕕᒃᔪᐊᑉ ᓄᓇᓖᓪᓗ ᐊᓯᕈᖅᑕᐅᓂᒃᓴᖏᑦ ᐅᖃᐅᓯᕆᖁᓪᓗᓂᒋᑦ ᐅᖃᐅᓰᑦ ᑐᓴᖅᑕᓯ ᒪᓕᒡᓗᒋᑦ. 
13ᐱᓂᐊᕐᖕᓂᓯ ᐃᓕᖅᑯᓯᓯᓗ ᐋᖅᑭᒋᐊᓕᖅᓯᐅᒃ ᐊᑕᓂᖅᓗ ᒎᑎᓯ ᓂᐱᖓ ᓈᓚᒃᓯᐅᒃ, ᐊᑕᓂᐅᖅᓗ ᑕᕝᕙ ᐊᓯᕈᐃᓂᐊᕐᖕᓂᕋᕐᖕᓂᕐᖕᒥᓂᒃ ᐃᓕᑦᓯᓐᓂᒃ ᑕᕝᕙ ᐊᑐᖅᑎᑦᓯᓂᐊᓐᖏᓚᖅ. 
14ᐅᕙᖓᓕ ᐃᓱᒪᖅᓲᑎᒋᕙᑦᓯᓐᖓ, ᐊᑲᐅᓇᓱᒋᔭᑦᓯᓐᓂᒃ ᐊᑐᕐᖕᓂᐊᖅᐳᓯ. 
15ᖃᐅᔨᒪᒋᑦᓯᓕ, ᑐᖁᒃᑯᑦᓯᓐᖓ ᐸᓯᔭᒃᓴᑑᓂᐊᖅᐳᓯ ᑐᖁᑦᑎᓯᒪᓂᑦᓯᓐᓂᒃ ᐸᓯᔭᒃᓴᐅᖏᑦᑐᒥᒃ, ᐊᑕᓂᐅᑉ ᐅᖃᖁᓚᐅᕐᖕᒪᖓ ᑕᒪᒃᑯᓂᖓ ᐅᖃᐅᓯᕐᖕᓂᒃ ᑐᓵᑎᓪᓗᓯ.”
16ᑕᕝᕙ ᐊᖓᔪᖅᑳᑦ, ᐃᓄᐃᓪᓗ, ᑐᓂᕐᕈᓯᖅᑎᑦᓯᔨᓄᑦ ᓇᓚᐅᑦᑍᔪᓄᓪᓗ ᐅᖃᖅᐳᑦ, “ᐊᖑᑦ ᑖᓐᓇ ᑐᖁᑕᐅᔪᒃᓴᐅᓐᖏᓚᖅ ᐅᖃᐅᓯᖃᕐᖕᒪᑦ ᐊᑕᓂᐅᑉ ᒎᑎᑦᑕ ᐊᑎᖓᓂ.”
17ᓄᓇᓖᓪᓕ ᐊᖓᔪᖅᑳᖏᑕ ᐃᓚᖏᑦ ᓂᑯᕕᓪᓗᑎᒃ ᑲᑎᒪᔪᓄᑦ ᐅᖃᖅᐳᑦ, 
18“ᕼᐃᔨᑬᐊ ᐊᖓᔪᖅᑳᖅᔪᐊᖑᑎᓪᓗᒍ ᔫᑕᒥᐅᓄᑦ, ᒤᑲ ᒧᕆᓯᑎᒥᐅᖅ ᓇᓚᐅᑦᑍᓚᐅᖅᐳᖅ ᐅᖃᖅᓗᓂᓗ, ‘ᐃᒫᒃ ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ,
19ᕼᐃᔨᑬᐊᐅᑉ ᔫᑕᒥᐅᑦ ᐊᖓᔪᖅᑳᖅᔪᐊᖓᑕ ᐊᓯᐊᑕᓘᓐᓃᑦ ᔫᑕᒥᐅᑕᐅᔪᑦ ᒤᑲ ᑍᒤᓕᐅᕐᖕᓂᖓᓄᑦ ᑐᖁᑕᐅᓚᐅᓐᖏᓚᖅ, ᑭᓯᐊᓂᓕ ᕼᐃᔨᑬᐊ ᐊᑕᓂᕐᖕᒥᒃ ᐃᒃᐱᒍᓱᑦᓯᐊᓚᐅᖅᐳᖅ ᐊᑲᐅᒋᔭᖓᓂᒡᓗ ᐱᓇᓱᐊᕋᓱᐊᖅᓗᓂ, ᐊᑕᓂᐅᓪᓗ ᐃᓱᒪᒋᓚᐅᖅᑕᓂ ᓴᖑᑎᓚᐅᖅᐹ ᐊᓯᕈᐃᔪᓐᓃᖅᓗᓂ ᐊᓯᕈᕐᖕᓂᐊᕐᖕᓂᕋᓚᐅᖅᑕᕋᓗᐊᒥᓂᒃ, ᐅᕙᒍᓪᓕ ᑲᑉᐱᐊᓲᑎᒃᓴᒥᒃ ᐊᖏᔪᒥᒃ ᐋᖅᑭᒃᓲᑎᓕᖅᐳᒍᑦ ᓇᖕᒥᓂᖅ!”
20(ᐊᖑᑎᑕᖃᓚᐅᕆᕗᖅ ᔪᕅᐊᒥᒃ ᐊᑎᓕᖕᒥᒃ ᓯᒤᐊᐅᑉ ᐃᕐᖕᓂᖓᓂᒃ ᑭᕆᐊᑦ-ᔨᕆᒥᐅᑕᕐᖕᒥᒃ, ᑖᓐᓇᓗ ᐊᑕᓂᐅᑉ ᐊᑎᖓᓂ ᐅᖃᓚᐅᖅᓯᒪᒋᕗᖅ, ᐊᓯᕈᖅᑕᐅᓂᐊᕐᖕᓂᕅᓪᓗᓂ ᐃᒡᓗᒐᓴᒡᔪᐊᓂᒃ ᐃᓅᖃᑎᒌᒡᔪᐊᓂᒡᓗ ᔨᕆᒤᐊᐅᑉ ᐅᖃᐅᓯᕆᔭᖓᑐᑦᑕᐅᖅ. 
21ᐊᖓᔪᖅᑳᖅᔪᐊᑉ ᔨᕼᐅᐃᐊᑭᒻ ᐅᓇᑕᖅᑎᖁᑎᖏᑕ ᐊᖓᔪᖅᑳᖁᑎᖏᑕᓗ ᑕᒪᓐᓇ ᑐᓴᕋᒥᑦᔪᒃ ᔪᕅᐊᐅᑉ ᐅᖃᐅᓯᖏᑦ, ᐊᖓᔪᖅᑳᖅᔪᐊᑉ ᑐᖁᑕᐅᑎᓐᓇᓱᐊᓚᐅᖅᐹ, ᔪᕅᐊᓕ ᑐᖁᑕᐅᓇᓱᐊᕐᖕᓂᕐᖕᒥᓂᒃ ᑐᓴᕋᒥ ᑲᑉᐱᐊᓱᒡᓗᓂ ᕿᒫᓚᐅᖅᐳᖅ ᐃᑦᔨᑉᑎᒧᑦ. 
22ᑭᖑᕐᖓᒍᑦ ᐊᖓᔪᖅᑳᖅᔪᐊᖅ ᔨᕼᐅᐃᐊᑭᒻ ᐃᑦᔨᑉᑎᒧᑦ ᑎᓕᓯᕗᖅ ᐃᐅᓪᓇᓴᓐᒥᒃ ᐂᒃᐹᕆᐅᑉ ᐃᕐᖕᓂᖓᓂᒃ ᐃᓚᖃᖅᓗᑎᒃ ᐊᖑᑎᓂᒃ. 
23ᔪᕅᐊᓗ ᑎᒍᕚᑦ ᐃᑦᔨᑉᑎᒥᑦ ᐅᑎᐅᑎᓪᓗᒍᓗ ᐊᖓᔪᖅᑳᖅᔪᐊᒧᑦ ᔨᕼᐅᐃᐊᑭᒧᑦ, ᑖᑦᓱᒪᓗ ᑐᖁᑕᐅᑎᑉᐹ, ᑎᒥᖓᓗ ᐃᓗᕕᖅᑕᐅᑎᓪᓗᒍ ᐃᓄᑐᐃᓐᓇᕐᖕᓄᑦ ᐃᓗᕕᖅᓯᕕᖕᒧᑦ.)
24ᑭᓯᐊᓂᓕ ᐊᕼᐂᑲᒻ ᓴᕙᓂᐅᑉ ᐃᕐᖕᓂᖓᑕ ᔨᕆᒤᐊ ᐃᑲᔪᖅᑐᕐᖕᒪᒍ ᐃᓄᖕᓄᑦ ᑐᖁᑕᐅᓚᐅᓐᖏᓚᖅ.
