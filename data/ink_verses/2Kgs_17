1ᐊᖓᔪᖅᑳᖅᔪᐊᑉ ᐂᕼᐊᓯᐅᑉ ᐊᐅᓚᑦᓯᓂᖓᑕ ᔫᑕᒥ ᐊᕐᕌᒍᐃᑦ 12-ᖓᓂ, ᕼᐆᓯᐊ ᐄᓚᑉ ᐃᕐᖕᓂᖓ ᐊᖓᔪᖅᑳᖅᔪᐊᓐᖑᓚᐅᖅᐳᖅ ᐄᓴᕅᓕᒥᐅᓄᑦ. ᐊᖓᔪᖅᑳᖅᔪᐊᖑᓚᐅᖅᐳᖅᓗ ᐊᕐᕌᒍᓂᒃ 9-ᓂᒃ ᓴᒥᐊᕆᐊᒥ. 
2ᐊᑕᓂᐅᓪᓗ ᓵᖓᓂ ᐊᔪᖅᑐᓕᓚᐅᖅᐳᖅ, ᓯᕗᓂᖓᓂ ᐊᖓᔪᖅᑳᖅᔪᐊᖑᖃᑦᑕᖅᓯᒪᔪᓂᑦ ᐊᔪᖅᑐᓕᓂᕐᖕᒥ ᐃᓅᓇᓱᐊᑐᐃᓐᓇᖏᓐᓂᖅᓴᐅᒐᓗᐊᖅᓗᓂ. 
3ᓵᓪᒪᓃᓴ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦ ᐅᓇᑕᓕᓚᐅᖅᐳᖅ ᑖᑦᓱᒧᖓ; ᐊᖓᔪᖅᑳᖅᔪᐊᖅ ᕼᐆᓯᐊ ᓵᓚᐅᒐᒥ, ᐊᑭᓕᖅᓱᐃᖃᑦᑕᕆᐊᖃᓕᓚᐅᖅᐳᖅ ᐊᕐᕌᒍᑕᒫᑦ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᓄᑦ. 
4ᐊᕐᕌᒍᐃᑦ ᐃᓚᖓᓐᓂ ᕼᐆᓯᐊ ᐃᑦᔨᑉᑎᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᓲᒥᒃ ᐊᑎᓕᖕᒧᑦ ᐃᑲᔪᖅᑕᐅᔪᒪᑦᔪᑎᓕᐅᖅᐳᖅ ᐃᔨᕋᖅᑐᖅᓗᓂ, ᐊᓯᕆᐊᒥᐅᓄᑦ ᐊᑭᓕᖅᑐᐃᓂᕆᕙᒃᑕᓂ ᐊᕐᕌᒍᑕᒫᑦ ᓄᖅᑲᖅᑎᓪᓗᓂᐅᑉ, ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦᑕ ᓵᒪᓃᓴᐅᑉ ᑕᒪᓐᓇ ᖃᐅᔨᒐᒥᐅᒃ ᕼᐆᓯᐊ ᑎᒍᔭᐅᑎᓪᓗᒍ ᐊᓄᓪᓚᒃᓰᕕᖕᒧᑦ ᐴᖅᑕᐅᑎᑉᐹ.
5ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦᑕ ᐄᓴᕅᓕᒥᐅᑦ ᓄᓇᓕᒫᖓ ᓵᓚᒋᓪᓗᒍ ᑎᒍᓚᐅᖅᐹ, ᓴᒥᕆᐊᒥᐅᓪᓗ ᐃᒡᓗᒐᓴᒡᔪᐊᖏᑦ ᐊᕙᑕᖏᖅᓗᒋᑦ ᐊᔪᓕᖅᑎᓯᒪᓚᐅᖅᐰᑦ ᐊᕐᕌᒍᓂᒃ ᐱᖓᓱᓂᒃ. 
6ᕼᐆᓯᐊ ᐊᕐᕌᒍᓂᒃ 9-ᓂᒃ ᐊᖓᔪᖅᑳᖅᔪᐊᖑᓕᖅᑎᓪᓗᒍ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦᑕ ᓴᒥᐊᕆᐊᒥᐅᑦ ᓵᓚᒋᒐᒥᒋᑦ ᑎᒍᓚᐅᖅᐰᑦ ᐃᓄᖏᑦ ᐊᐅᓪᓚᕈᑎᓪᓗᓂᒋᑦ ᓄᓇᑖᖅᑎᑉᐰᑦ ᐊᓯᕆᐊᑉ ᓄᓇᓕᖏᑦᑕ ᐃᓚᖏᓐᓂ ᕼᐋᓚᒥᒃ, ᐃᓚᖏᓪᓗ ᕼᐂᐸᒥ ᑰᑉ ᓯᓈᓃᑦᑐᒥ ᒎᔭᓂᐅᑉ ᓄᓇᖓᓂ, ᐃᓚᖏᓪᓗ ᒥᑏᔅᒥᐅᑦ ᐃᒡᓗᒐᓴᖏᓐᓂ. 
7ᓴᒥᐊᕆᐊᒥᐅᑦ ᓵᓚᐅᓚᐅᖅᐳᑦ ᐊᔪᖅᑐᓕᓚᐅᕋᒥᒃ ᐊᑕᓂᕐᖕᒧᑦ ᒎᑎᒥᖕᓄᑦ, ᓴᐳᑦᔨᔨᒋᓚᐅᖅᑕᒥᓂᒃ ᐃᑦᔨᑉᑎᒥᐅᑦ ᐊᖓᔪᖅᑳᖅᔪᐊᖓᓐᓂᑦ ᐰᕈᒥᑦ, ᐊᐅᓪᓚᖅᑎᑦᓯᔨᒋᓚᐅᖅᑕᒥᖕᓂᓪᓗ ᐃᑦᔨᑉᑎᒥᐅᑦ ᓄᓇᖓᓐᓂᑦ, ᒎᑎᓐᖑᐊᓄᑦ ᑐᒃᓯᐊᖔᖃᑦᑕᓕᖅᓗᑎᒃ. 
8ᒪᓕᓕᖅᓗᑎᒃ ᓄᓁᑦ ᑎᑭᑕᖏᑕ ᐃᓄᖏᓐᓄᑦ ᐃᓕᖅᑯᓯᕆᔭᐅᓚᐅᖅᑐᓂᒃ ᒎᑎᐅᑉ ᓯᖏᑕᐅᑎᓚᐅᖅᑕᖏᓐᓄᑦ ᐄᓴᕅᓕᒥᐅᓄᑦ, ᐄᓴᕅᓕᒥᐅᓪᓗ ᐊᖓᔪᖅᑳᖅᔪᐊᖏᑕ ᐃᓕᖅᑯᓯᖅᑖᕆᔭᐅᑎᓯᒪᔭᖏᓐᓄᑦ. 
9ᐄᓴᕅᓕᒥᐅᑦ ᐱᓂᐊᓚᐅᕐᖕᒪᑕ ᐊᑕᓂᐅᑉ ᓈᒻᒪᒋᓐᖏᑕᖏᓐᓂᒃ ᐃᔨᕋᖅᑐᖅᓗᑎᒃ. ᐃᒡᓗᒐᓴᒡᔪᐊᖁᑎᓕᒫᒥᖕᓂᒃ ᒎᑎᓐᖑᐊᒥᖕᓄᑦ ᑐᒃᓯᐊᖅᕕᒃᑕᖃᖅᑎᑦᓯᓚᐅᕐᖕᒪᑕ, ᐃᒡᓗᒐᓴᖏᓐᓂᑦ ᒥᑭᓐᓂᖅᐹᓂᑦ ᐃᒡᓗᒐᓴᒡᔪᐊᑦ ᐊᖏᓂᖅᐹᑦ ᑎᑭᓪᓗᒋᑦ. 
10ᒎᑎᓐᖑᐊᓕᐊᕆᓯᒪᔪᓂᒃ ᓇᑉᐰᓯᒪᓚᐅᖅᐳᑦ ᐱᖑᐃᑦ ᐳᖅᑐᓂᓕᒫᖏᓐᓂ, ᓇᐹᖅᑐᐃᓪᓗ ᐊᑖᓐᓂ ᒎᑎᓐᖑᐊᑉ ᐊᓯᕋᐅᑉ ᐊᑦᔨᖏᓐᓂᒃ. 
11ᑐᓂᕐᕈᓯᖅᕕᖕᓂ ᒎᑎᓐᖑᐊᓄᑦ ᐃᑯᐊᓚᑎᑦᓯᕗᑦ ᐴᔪᖅᑎᑦᓯᓪᓗᑎᒡᓗ, ᐃᓅᖃᑎᒌᒡᔪᐊᓄᑦ ᒎᑎᐅᑉ ᓯᖏᑕᐅᑎᓚᐅᖅᑕᖏᑕ ᐄᓴᕅᓕᒥᐅᓄᑦ ᐃᓕᖅᑯᓯᕕᓂᖏᓐᓂᒃ ᐊᑐᖅᓗᑎᒃ. ᐊᑕᓂᐅᑉ ᓂᓐᖓᒍᑎᒃᓴᖏᓐᓂᒃ ᐱᓂᐊᕐᖕᓂᖃᓚᐅᖅᐳᑦ ᓈᒻᒪᒋᓐᖏᑕᖏᓐᓂᒃ ᐱᓇᓱᐊᕐᖕᓂᕐᖕᒥᖕᓄᑦ. 
12ᐊᑕᓂᐅᓪᓗ ᐱᖁᔭᖓᓂᒃ ᑍᒤᓕᐅᓂᕐᖕᒧᑦ ᓯᖁᒥᑦᓯᓚᐅᖅᐳᑦ, ᐅᖃᐅᑎᓯᒪᓚᐅᕐᖕᒪᒋᑦ, ᒎᑎᓐᖑᐊᓄᑦ ᑐᒃᓯᐊᖅᕕᖃᖅᑐᒃᓴᐅᖏᓐᓂᖏᓐᓂᒃ. 
13ᐊᑕᓂᐅᑉ ᐅᖃᖅᑎᓂ ᑎᓕᕙᓚᐅᕋᓗᐊᖅᐰ ᐃᖅᑬᑎᑦᓯᔭᖅᑐᖅᑎᓪᓗᓂᒋᑦ ᐄᓴᕅᓕᒥᐅᓂᒃ ᔫᑕᒥᐅᓂᒡᓗ, ᐅᖃᖅᓗᓂ, ᐃᓕᖅᑯᓯᕆᔭᓯ ᓈᒻᒪᖏᑦᑐᑦ ᕿᒪᒡᓗᒋᑦ ᐱᖁᔭᒃᑲ ᒪᓕᒐᒃᓴᕆᕙᓯ ᓯᕗᓕᕕᓂᑦᓯᓐᓄᑦ ᑐᓂᔭᐅᑎᓚᐅᖅᑕᒃᑲ ᒪᓕᒃᑕᐅᖁᓪᓗᒋᑦ ᐃᓕᑦᓯᓐᓄᑦᑕᐅᖅ ᐅᖃᐅᓯᕆᔭᐅᑎᓯᒪᔭᒃᑲ ᒪᓕᒃᑕᐅᖁᓪᓗᒋᑦ ᐱᔨᒋᔭᒃᑲ ᐅᖃᖅᑎᖁᑎᒃᑲᓗ ᐊᖅᑯᑎᒋᓪᓗᒋᑦ. 
14ᓈᓚᒍᒪᓚᐅᓐᖏᓚᓪᓕ, ᓯᕗᓕᕕᓂᖏᑕ ᓯᑎᔫᓂᕆᓚᐅᖅᑕᖏᑎᑐᑦ ᑍᒤᓐᓇᒥᒃ, ᐅᒃᐱᕈᓱᓚᐅᓐᖏᓚᑦ ᐊᑕᓂᕐᖕᒥᒃ ᒎᑎᒥᖕᓂᒃ. 
15ᒪᓕᒃᑕᐅᖁᔭᖏᓐᓂᒃ ᒪᓕᒍᒪᓚᐅᓐᖏᓚᑦ ᓯᕗᓕᕕᓂᖏᑕ ᒎᑎᒥᒃ ᐊᖏᖃᑎᒌᒍᑎᓕᐅᖅᓯᒪᓂᖏᓐᓂᒃ ᑲᔪᓯᑎᑦᓯᓚᐅᓐᖏᓚᑦ, ᐃᓂᖅᑎᕆᑦᔪᑎᖏᓪᓗ ᓈᓚᓚᐅᓐᖏᓔᑦ. ᑐᒃᓯᐊᖅᕕᖃᖔᓕᖅᓗᑎᒃ ᒎᑎᓐᖑᐊᓂᒃ ᓱᓕᖏᑦᑐᓂᒃ ᓇᖕᒥᓂᖅ ᓱᓕᔪᓐᓃᖅᑎᓚᐅᖅᐳᑦ, ᐃᓅᖃᑎᒌᒡᔪᐊᓂᒃ ᐊᑕᓂᕐᖕᒥᒃ ᐅᒃᐱᕆᔭᖃᖏᑦᑐᓂᒃ ᒪᓕᖃᑕᐅᑐᐃᓐᓇᓕᖅᓗᑎᒃ, ᐊᑕᓂᐅᑉ ᒪᓕᒃᑕᐅᖁᓚᐅᓐᖏᑕᖏᓐᓂᒃ. 
16ᐊᑕᓂᐅᑉ ᒎᑎᖓᑦᑕ ᐱᖁᔭᖏᓐᓂᒃ ᒪᓕᒍᓐᓁᓚᐅᖅᐳᑦ, ᓴᓇᓚᐅᖅᐳᑦ ᒪᕐᕉᖕᓂᒃ ᑐᒃᑐᕙᓐᖑᐊᖕᓂᒃ ᑐᒃᓯᐊᖅᕕᒋᔭᒃᓴᒥᖕᓂᒃ, ᓴᓇᓚᐅᕆᕗᑦ ᐊᕐᖕᓇᐅᑉ ᒎᑎᓐᖑᐊᑉ ᐊᓯᕋᐅᑉ ᐊᑦᔨᖓᓂᒃ ᓴᓇᓐᖑᐊᖅᓯᒪᔪᒥᒃ, ᐅᓪᓗᕆᐊᓄᓪᓗ ᑐᒃᓯᐊᖅᐸᒃᑭᓪᓗᑎᒃ ᒪᓕᒐᖃᖅᓗᑎᒡᓗ ᒎᑎᓐᖑᐊᒥᒃ ᐰᓕᒥᒃ. 
17ᐃᑯᐊᓚᑎᓪᓗᒍ ᑐᓂᕐᕈᓯᖅᕕᖕᓂ ᑐᓂᕐᕈᓯᖃᑦᑕᓚᐅᖅᐳᑦ ᐃᕐᖕᓂᕐᖕᒥᖕᓂᒃ ᐸᓂᖕᒥᖕᓂᒡᓗ, ᐊᖓᒃᑯᓂᒡᓗ ᑕᑎᖃᖃᑦᑕᖅᓗᑎᒃ ᐃᒻᒥᖕᓂᒃ ᑐᓂᓯᒪᓂᖃᓚᐅᖅᐳᑦ ᐱᐅᖏᑦᑐᓂᒃ ᐱᓂᐊᕐᖕᓂᐅᔪᓄᑦ ᐊᑕᓂᐅᑉ ᓵᖓᓂ ᓂᓐᖓᒍᑎᒋᔪᓐᓇᖅᑕᖏᓐᓂᒃ. 
18ᐊᑕᓂᐅᑉ ᐄᓴᕅᓕᒥᐅᑦ ᓂᓐᖓᒡᕕᒋᓚᐅᖅᐰᑦ ᓇᔪᕈᒪᔪᓐᓃᖅᓗᓂᒋᓪᓗ, ᔫᑕᐅᑉ ᑭᖑᕚᖏᑦ ᐃᓚᓕᐅᖅᓯᒪᔭᑐᐊᕆᓕᖅᓗᓂᒋᑦ. 
19ᔫᑕᒥᐅᑦᑕᐅᖅ ᒪᓕᑦᓯᐊᖅᓗᑎᒃ ᐃᓅᓚᐅᓐᖏᓚ ᐊᑕᓂᐅᑉ ᒎᑎᖓᑦᑕ ᒪᓕᒃᑕᐅᖁᔭᖏᓐᓂᒃ, ᒪᓕᖃᑕᐅᓯᑐᐃᓐᓇᕐᖕᓂᑰᖕᒥᒐᒥᒃ ᐄᓴᕅᓕᒥᐅᑦ ᐃᓕᖅᑯᓯᖅᑖᕆᓯᒪᔭᖏᓐᓂᒃ. 
20ᐊᑕᓂᐅᑉ ᐄᓴᕅᓕᐅᑉ ᑭᖑᕚᓕᒫᖏᑦ ᖁᔭᓈᓚᐅᖅᐰᑦ, ᐅᖁᒤᒃᓴᕐᖕᓇᖅᑐᓂᒃ ᐊᑑᑎᑎᓚᐅᖅᐰᑦ ᐊᑭᕋᖅᑐᖅᑎᖏᓐᓄᑦ ᓇᒡᓕᓂᖃᖏᑦᑐᓄᑦ ᐱᓇᓱᐊᖅᕕᐅᑎᓪᓗᓂᒋᑦ ᐃᓚᒋᔪᒪᔪᓐᓃᓚᐅᖅᐰᑦ. 
21ᐊᑕᓂᐅᑉ ᐊᕕᑎᓯᒪᓕᕐᖕᒪᒋᑦ ᐄᓴᕅᓕᒥᐅᑉ ᔫᑕᒥᐅᓪᓗ, ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖅᑖᖅᐳᑦ ᔨᕆᐳᐊᒻᒥᒃ ᓂᐹᑎᐅᑉ ᐃᕐᖕᓂᖓᓂᒃ, ᔨᕈᐳᐊᒻ ᐄᓴᕅᓕᒥᐅᑉ ᐊᑕᓂᕐᖕᒥᒃ ᕿᒤᑎᒋᐊᓪᓚᑐᐃᓐᓇᓚᐅᖅᐰᑦ ᐊᔪᖅᑐᓕᓂᕐᖕᒥ ᐃᓅᓯᖃᖅᑎᓪᓗᓂᒋᑦ. 
22ᐄᓴᕅᓕᒥᐅᑉ ᔨᕈᐳᐊᒻ ᐊᔪᖅᑐᓕᑦᔪᑎᖏᓐᓂᒃ ᒪᓕᑐᐃᓐᓇᓚᐅᖅᐳᑦ, ᖃᕿᐊᓕᕈᒪᓇᑎᒡᓗ. 
23ᐊᑕᓂᐅᑉ ᓇᔪᕈᒪᔪᓐᓃᓚᐅᖅᐰᑦ, ᐅᖃᖅᑎᒥᒍᑦ ᖃᐅᔨᑎᒋᐊᖅᓗᓂᒋᑦ ᐅᖃᐅᑎᕙᓚᐅᕋᓗᐊᖅᓗᓂᒋᑦ. ᐄᓴᕅᓕᒥᐅᑦ ᓄᓇᒥᖕᓂᑦ ᐊᐅᓪᓚᕈᑦᔭᐅᓚᐅᖅᐳᑦ ᐊᓯᕆᐊᒧᐊᖅᑎᑕᐅᓪᓗᑎᒃ ᑕᕝᕙᓂᓗ ᓄᓇᖃᓕᖅᓗᑎᒃ ᐅᓪᓗᒥᒧᑦ.
24ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦ ᓄᓇᖁᑎᒥᓂᑦ ᐹᐱᓘᓂᒥᐅᑦ, ᑰᓴᕼᐊᒥᐅᑦ, ᐊᕙᒥᐅᑦ, ᕼᐊᒫᑎᒥᐅᑦ, ᓯᑉᕼᐊᕋᕔᓐᒥᐅᓪᓗ ᓄᓇᑖᖅᑎᑉᐰᑦ ᓴᒥᐊᕆᐊᒥ ᐄᓴᕅᓕᒥᐅᑦ ᐊᐅᓪᓚᕈᑎᓚᐅᖅᑕᓂ ᑖᒃᑯᓄᖓ ᐃᓇᖏᖅᑕᐅᑎᓪᓗᓂᒋᑦ ᓄᓇᖁᑎᑖᖅᑐᖅᑎᑉᐰᑦ ᓄᓇᒋᓂᐊᓕᖅᓗᒋᑦ. 
25ᓄᓇᑖᖅᐸᓪᓕᐊᓕᖅᑎᓪᓗᒋᑦ, ᐊᑕᓂᕐᖕᒥᒃ ᐅᐱᒋᔭᖃᖏᒻᒪᑕ, ᒎᑎᐅᑉ ᐃᓚᖏᑦ ᐅᒋᐊᖅᑕᐅᑎᑉᐰᑦ ᓛᔭᓄᑦ ᐃᓔᓐᓇᕋᓗᐊᖏᑦ ᑐᖁᑕᐅᓚᐅᖅᐳᑦ. 
26ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦ ᐅᖃᐅᑎᔭᐅᕗᖅ, “ᐃᓅᖃᑎᒌᒡᔪᐊᑦ ᓴᒥᐊᕆᐊᒧᑦ ᓄᓇᑖᖅᑎᓚᐅᖅᑕᑎᑦ ᓄᓇᐅᑉ ᑕᐅᕙᑦᓱᒪ ᒎᑎᖓᑦᑕ ᐱᖁᔭᖏᓐᓂᒃ ᖃᐅᔨᒪᖏᒻᒪᑕ ᒎᑎᐅᑉ ᓛᔭᓄᑦ ᐹᔭᖅᑕᐅᑎᓪᓗᒋᑦ ᐃᓚᖏᑦ ᑐᖁᕋᖅᑕᐅᓯᒪᓕᖅᐳᑦ.” 
27ᑕᕝᕙ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦ, ᑐᓂᕐᕈᓯᖅᑎᑦᓯᔩᑦ ᐃᓚᖓᓐᓂᒃ ᑕᐅᕗᖓ ᐊᐅᓪᓛᖁᔨᓕᖅᐳᖅ ᑎᒍᔭᐅᖃᑕᐅᓚᐅᖅᑐᑦ ᐃᓚᖏᓐᓂᑦ, ᐊᔪᕆᖅᑐᐃᖁᓪᓗᒍ ᐃᓄᖕᓂᒃ ᓄᓇᒋᓕᖅᑕᖓᑦᑕ ᒎᑎᖓᑕ ᐱᖁᔭᖏᓐᓂᒃ. 
28ᐄᓴᕅᓕᒥᐅᑦ ᑐᓂᕐᕈᓯᖅᑎᑦᓯᔨᖓᑦᑕ ᐃᓚᖓᑦ ᐊᐅᓪᓚᕈᑦᔭᐅᖃᑕᐅᓂᑯ ᓴᒥᐊᕆᐊᒥᑦ ᐱᑎᓕᒥ ᓄᓇᑖᖅᑎᑕᐅᕗᖅ, ᐃᓄᖕᓂᒡᓗ ᐊᔪᕆᖅᑐᐃᓕᖅᓗᓂ ᖃᓄᖅ ᐊᑕᓂᕐᖕᒥᒃ ᐅᐱᒋᔭᖃᕆᐊᖃᕐᖕᓂᖏᓐᓂᒃ. 
29ᐃᓅᖃᑎᒌᒡᔪᐊᑦ ᓴᒥᐊᕆᐊᒧᑦ ᓄᓇᑖᖅᑐᕕᓃᑦ ᓇᖕᒥᓂᖅ ᒎᑎᓐᖑᐊᕆᔭᒥᖕᓂᒃ ᓴᓇᖃᑦᑕᑐᐃᓐᓇᓚᐅᖅᐳᑦ, ᐃᓂᖃᖅᑎᓪᓗᒋᓪᓗ ᓴᒥᐊᕆᐊᒥᐅᑦ ᒎᑎᓐᖑᐊᓄᑦ ᑐᒃᓯᐊᖅᕕᒋᖃᑦᑕᖅᑕᕕᓂᖏᓐᓂ, ᐃᓅᖃᑎᒌᒡᔪᐊᓕᒫᓪᓗ ᓄᓇᒋᔭᒥᖕᓂ ᒎᑎᓐᖑᐊᖃᖅᕕᖕᒥᖕᓂᒃ ᐊᖅᑭᒃᓯᓯᒪᔪᐃᓐᓇᐅᓚᐅᖅᐳᑦ. 
30ᐹᐱᓘᓂᒥᐅᑦ ᒎᑎᓐᖑᐊᖃᓚᐅᖅᐳᑦ ᑍᔭᒥᖕᓂᒃ ᓴᑰᑎ-ᐱᓈᔅ; ᑰᓵᒥᐅᑦ ᒎᑎᓐᖑᐊᖃᓚᐅᖅᐳᑦ ᐊᑎᖃᖅᑎᑕᒥᖕᓂᒃ ᓂᕐᒐᐅᓪᒥᒃ, ᕼᐊᒫᑎᒥᐅᑦ ᒎᑎᓐᖑᐊᖃᓚᐅᖅᐳᑦ ᐊᑎᖃᖅᑎᑕᒥᖕᓂᒃ ᐊᓰᒪᒥᒃ. 
31ᐊᐅᐃᒥᐅᑉ ᒎᑎᓐᖑᐊᖃᓚᐅᖅᐳᑦ ᑍᔭᒥᖕᓂᒃ ᓂᑉᕼᐋᑦᔨᒥᒃ ᑖᕐᑖᒡᒥᒡᓗ; ᓯᑉᕼᐊᕋᕔᑎᒥᐅᑉ ᕿᑐᕐᖓᒥᖕᓂᒃ ᑐᓂᕐᕈᓯᖃᑦᑕᓚᐅᖅᐳᑦ ᐃᑯᐊᓪᓚᑎᓪᓗᒍ ᑐᓂᕐᕈᓯᖅᕕᖕᓂ ᒎᑎᓐᖑᐊᒥᖕᓄᑦ ᐋᑕᕆᒥᓚᒃ-ᒧᑦ ᐋᓇᒥᓕᒃᒧᓪᓗ. 
32ᑖᒃᑯᐊ ᑐᒃᓯᐊᖅᐸᒃᑲᓗᐊᖅᓗᑎᒃ ᐊᑕᓂᕐᖕᒧᑦ, ᓂᕈᐊᖅᓯᓯᒪᖃᑦᑕᓚᐅᖅᐳᑦ ᑐᓂᕐᕈᓯᖅᑎᑦᓯᔨᐅᖁᔭᒥᖕᓂᒃ ᐃᓄᑐᐃᓐᓇᕐᖕᓂᑦ ᐱᓯᒪᔪᓂᒃ ᒎᑎᓐᖑᐊᓄᑦ ᑐᒃᓯᐊᖅᕕᐅᕙᒃᑐᓂ ᑐᓂᕐᕈᓯᖅᑎᑦᓯᔨᐅᓂᐊᖅᑐᓂᒃ ᑐᒃᓯᐊᓕᕌᖓᑕ. 
33ᐊᑕᓂᕐᖕᒧᑦ ᑐᒃᓯᐊᖃᑦᑕᕋᓗᐊᖅᓗᑎᒃ ᒎᑎᓐᖑᐊᕆᔭᒥᖕᓄᓪᓕ ᑐᒃᓯᐊᖃᑦᑍᓐᓇᓚᐅᖅᐳᑦ, ᐃᓅᖃᑎᒌᒡᔪᐊᑦ ᓄᓇᑐᖃᓖᑦ ᐱᐅᓯᑐᖃᖏᑦ ᒪᓕᒡᓗᒋᑦ. 
34ᑍᒫᒡᓗ ᐅᓪᓗᒥ ᑎᑭᓪᓗᒍ ᐱᐅᓯᑐᖃᕐᖕᒥᖕᓂᒃ ᒪᓖᓐᓇᓚᐅᖅᐳᑦ. ᐊᑕᓂᕐᖕᒥᒃ ᑐᒃᓯᐊᖅᕕᖃᕈᒪᓚᐅᓐᖏᓚᑦ ᐱᖁᔭᖏᓐᓂᒡᓗ ᒪᓕᒍᒪᓇᑎᒃ ᔧᑰᑉ ᑭᖑᕚᖏᓐᓄᑦ ᒪᓕᒃᑕᐅᖁᓚᐅᖅᑕᖏᓐᓂᒃ, ᑍᓕᓚᐅᖅᑕᖓᓂᒃ ᐄᓴᕅᓕᒥᒃ. 
35ᐊᑕᓂᐅᑉ ᐊᖏᖃᑎᒌᖕᓂᕐᖕᒥᒃ ᐋᖅᑭᒃᓯᖃᑎᒋᓚᐅᕐᖕᒪᒋᑦ ᐅᖃᐅᑎᓪᓗᓂᒋᓪᓗ: “ᒎᑎᒥᒃ ᐊᓯᓐᓂᒃ ᑐᒃᓯᐊᖅᕕᖃᖅᑐᒃᓴᐅᓐᖏᓚᓯ, ᐹᒻᒪᒃᑎᖅᕕᒋᓗᒋᑦ ᐱᔨᑦᓯᖅᑕᒃᓴᕆᓐᖏᓚᓯ ᑐᓂᕐᕈᓯᖅᕕᒋᓇᒋᓪᓘᓐᓃᑦ. 
36ᐊᑕᓂᖅ ᓯᕘᕋᒋᓯᐅᒃ, ᑖᑦᓱᒪ ᐊᐅᓪᓚᖅᑎᓚᐅᕐᖕᒪᓯ ᐃᑦᔨᑉᑎᒥᑦ ᐱᔪᓐᓇᕐᖕᓂᖅᔪᐊᒥᓄᑦ ᑕᓕᕐᖕᒥᓄᓪᓗ ᐃᓵᖓᔫᖕᓄᑦ, ᑖᓐᓇ ᓯᕘᕋᒋᓯᐅᒃ, ᐹᒻᒪᒃᑎᖅᕕᒋᓯᐅᒃ ᑐᒃᓯᐊᖅᕕᒋᓗᒍᓗ, ᑖᑦᓱᒧᖓᓗ ᑐᓂᕐᕈᓯᖅᓗᓯ. 
37ᒪᓕᑦᓯᐊᕋᓱᐊᖅᑐᒃᓴᐅᕗᓯ ᐱᐅᓯᐅᖁᔭᓐᓂᒃ, ᐱᓂᐊᖅᑕᐅᖁᔭᓐᓂᒡᓗ, ᐱᖁᔭᓕᐊᕆᓯᒪᔭᓐᓂᒡᓗ, ᒪᓕᒐᒃᓴᓕᐊᕆᓯᒪᔭᓐᓂᒡᓗ ᑎᑎᕋᖅᑕᐅᑎᓯᒪᔭᓐᓂᒃ, ᐊᓯᓐᓂᒃ ᒎᑎᖃᕋᓱᐊᖅᑐᒃᓴᐅᓐᖏᓚᓯ. 
38ᐊᖏᖃᑎᒌᒍᑎᓕᐊᕆᓚᐅᖅᑕᕗᑦ ᐳᐃᒍᒐᒃᓴᕆᓐᖏᓚᓯ ᒎᑎᒋᔭᐅᔪᓂᒃ ᐊᓯᓐᓂᒃ ᐅᐱᒋᓗᒋᑦ ᑐᒃᓯᐊᖅᕕᖃᖅᑐᒃᓴᐅᓐᖏᓚᓯ. 
39ᐃᒫᖔᖅᓕ ᐊᑕᓂᖅ ᒎᑎᓯ ᓯᕘᕋᒋᓗᒍ ᑐᒃᓯᐊᖅᕕᒋᔭᒃᓴᕆᕙᓯ, ᑖᑦᓱᒪ ᑕᕝᕙ ᐊᑭᕋᖅᑐᖅᑎᓕᒫᑦᓯᓐᓂᑦ ᐱᐅᓕᓂᐊᖅᐹᓯ.” 
40ᑭᓯᐊᓂᓕ ᓈᓚᒍᒪᓚᐅᓐᖏᓚᑦ, ᑲᔪᓯᑐᐃᓐᓇᖅᓗᑎᒡᓗ ᐱᐅᓯᕆᔭᑐᖃᕐᖕᒥᖕᓂᒃ.
41ᑍᒤᒻᒪᑦ ᑖᒃᑯᐊ ᐃᓅᖃᑎᒌᒡᔪᐊᑦ ᐊᑕᓂᖅ ᓯᕘᕋᒋᓚᐅᕋᓗᐊᖅᐹᑦ, ᒎᑎᓐᖑᐊᒥᖕᓄᓪᓗ ᑐᒃᓯᐊᖃᑦᑕᓚᐅᕆᕗᑦ; ᑍᒫᒃᑕᐅᖅ ᐅᓪᓗᒥᒧᑦ ᑎᑭᓪᓗᒍ ᑭᖑᕚᖏᑦ, ᑭᖑᕚᖏᑕᓗ ᑭᖑᕚᖏᑦ ᑕᒪᑐᒥᖓ ᑲᔪᓯᒪᕕᖃᖅᐳᑦᑕᐅᖅ.
