1ᑕᕝᕙ ᐊᑕᓂᐅᑉ ᐅᖃᐅᓯᖓᑕ ᑎᑭᑉᐹᖓ ᐅᖃᖅᓗᓂ: 
2“ᐃᓅᑉ ᐃᕐᖕᓂᖓ, ᐊᒧᓁᑎᒥᐅᑦ ᓄᓇᖓ ᐊᑭᕋᖅᑐᖅᓗᒍ ᐅᖃᓪᓚᒋᑦ. 
3ᐊᒧᓁᑎᒥᐅᑦ ᐅᖃᐅᑎᒃᑭᑦ, ᓈᓚᒋᑦᓯ ᐊᑕᓂᐅᑉ ᒎᑎᐅᑉ ᐅᖃᖅᑕᖏᓐᓂᒃ: ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ, ᐅᖃᓚᐅᕋᑦᓯ ᐃᒫᒃ, ‘ᐋᕼᐊ!’ ᑐᒃᓯᐊᖅᕕᒡᔪᐊᖁᑎᒐ ᓇᕐᕈᓇᖅᓯᑎᑕᐅᑎᓪᓗᒍ, ᐄᓴᕅᓕᐅᓪᓗ ᓄᓇᖓ ᐃᓄᖃᕈᓐᓃᖅᑎᖅᑕᐅᑎᓪᓗᒍ, ᔫᑕᐅᓪᓗ ᑭᖑᕚᖏᑦ ᐊᐅᓪᓚᕈᑦᔭᐅᑎᓪᓗᒋᑦ; 
4ᑍᒤᒻᒪᑦ ᓯᕿᓂᐅᑉ ᓄᐃᕕᐊᑕ ᓇᓛᓂᒥᐅᑦ ᐃᓅᖏᓐᓅᑦ ᐃᓄᖁᑎᑖᕆᔭᐅᔪᒫᖅᐳᓯ, ᑕᖕᒫᖅᑎᖅᓗᑎᒡᓗ ᐊᑯᓐᓇᑦᓯᓐᓂ ᓄᓇᖃᓕᕈᒫᖅᐳᑦ; ᐱᕈᖅᑐᖁᑎᓯ ᓂᕆᔪᒫᖅᐰᑦ, ᐃᒻᒧᖁᑎᓯᓗ ᐃᒥᖅᓗᒋᑦ. 
5ᕌᐸᒥᐅᑦ ᐃᒡᓗᒐᓴᒡᔪᐊᖏᑦ ᑳᒥᓕᖕᓄᑦ ᓂᕿᒃᓴᖃᖅᕕᓐᖑᖅᑎᑦᓱᒫᖅᐸᕋ ᐊᒧᓁᑎᒥᐅᓪᓗ ᓄᓇᓕᒫᖓ ᓰᐱᒃᑯᕕᓐᖑᖅᑎᓪᓗᒍ. ᑕᕝᕙ ᖃᐅᔨᔪᒫᖅᐳᓯ ᐅᕙᖓᐅᒐᒪ ᐊᑕᓂᖅ. 
6ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᖁᕕᐊᓱᖕᓂᕐᖕᒧᑦ ᐃᑎᒐᓯ ᑐᒃᑲᖅᑕᓚᐅᖅᐸᓯ ᐸᑎᒃᑕᖅᓗᓯᓗ ᐄᓴᕅᓕᐅᑉ ᓄᓇᖓᓂᒃ ᒥᑕᐅᑎᖃᕈᓐᓇᖅᕕᓕᒫᑦᓯᓐᓄᑦ. 
7ᑍᒤᒻᒪᑦ, ᑕᑯᒋᑦ, ᐃᓅᖃᑎᒌᒡᔪᐊᓄᑦ ᐱᔭᐅᑎᑦᓱᒫᓕᖅᐸᑦᓯ, ᐱᖁᑎᑦᓯᓐᓂᒃ ᓇᒡᕚᖅᑕᖅᕕᐅᔪᒫᖅᐳᓯ; ᓄᖑᑕᐅᔪᒫᖅᐳᓯ ᓄᓇᒥᑦ; ᑍᒫᒃ ᐊᓯᕈᕈᒫᖅᐸᑦᓯ. ᑕᕝᕙ ᖃᐅᔨᔪᒫᖅᐳᓯ ᐅᕙᖓᐅᒐᒪ ᐊᑕᓂᖅ.”
8ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: “ᒧᐊᐱᒥᐅᑦ ᓰᐊᕆᒥᐅᓪᓗ ᐅᖃᓚᐅᕐᖕᒪᑕ ᐄᓴᕅᓕᒥᐅᓂᒃ ᐊᑦᔨᐅᑐᐃᓐᓇᕐᖕᓂᕅᓪᓗᑎᒃ ᐃᓅᖃᑎᒌᒡᔪᐊᓕᒫᓄᑦ ᐊᓯᖏᓐᓄᑦ. 
9ᑍᒤᒻᒪᑦ ᒧᐊᐱᒥᐅᑦ ᓴᐴᓗᑕᖏᑦ ᐃᒡᓗᒐᓴᒡᔪᐊᖏᑕ ᓯᓈᓃᑦᑐᑦ ᐊᖕᒪᕈᒫᖅᐸᒃᑲ, ᓄᓇᓕᒡᔪᐊᑦ ᐅᐱᓐᓇᐅᑎᒋᔭᖏᑦ ᐱᑦ-ᔨᓯᒫᔅ, ᐰᓕ-ᒥᐅᓂᓗ, ᑭᕆᐊᑍᒥᓗ. 
10ᐃᓅᖃᑎᒌᓄᑦ ᓯᕿᓂᐅᑉ ᓄᐃᕕᐊᑕ ᓇᓛᓂᒥᐅᓄᑦ ᒧᐊᐱᒥᐅᑦ ᐊᒧᓁᒥᐅᓪᓗ ᐃᓄᖁᑎᑖᕆᔭᐅᑎᑦᓱᒫᖅᐸᒃᑲ, ᐃᓅᖃᑎᒌᒡᔪᐊᓄᑦ ᐃᖅᑲᐅᒪᔭᐅᔪᓐᓁᖁᓪᓗᒋᑦ, 
11ᑍᒫᒃ ᒧᐊᐱ ᓱᒋᐊᕈᒫᖅᐸᕋ. ᑕᕝᕙ ᖃᐅᔨᓕᕈᒫᖅᐳᑦ ᐅᕙᖓᐅᒐᒪ ᐊᑕᓂᖅ.”
12“ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᐄᑐᒥᐅᑦ ᔫᑕᐅᑉ ᑭᖑᕚᖏᓐᓂᒃ ᐊᑭᓂᐊᓚᐅᕐᖕᒪᑕ ᑕᒪᓐᓇ ᐸᓯᔭᒃᓴᐅᑦᔪᑎᒋᓂᐊᓕᖅᐹᑦ, 
13ᑍᒤᒻᒪᑦ ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ, ᓱᒋᐊᕈᒫᖅᐸᒃᑲ ᐄᑐᒥᐅᑦ, ᑐᖁᕅᔪᒫᖅᐳᖓ ᐃᓄᖕᓂᒃ ᐆᒪᔪᓂᒡᓗ; ᐃᓄᖃᕈᓐᓃᖅᑎᑦᓱᒫᖅᐸᕋ; ᑏᒪᓐᓂᒥᑦ ᐱᒋᐊᖅᓗᒍ ᑎᑖᓂᒥᐅᑦ ᑎᑭᓪᓗᒋᑦ ᓴᕕᒡᔪᐊᒧᑦ ᑐᖁᕋᖅᑕᐅᔪᒫᖅᐳᑦ. 
14ᐃᓄᖁᑎᒃᑲ ᐄᓴᕅᓕᒥᐅᑦ ᐊᑭᓂᐊᖅᑎᑦᓱᒫᖅᐸᒃᑲ ᐄᑐᒥᒥᐅᓂᒃ; ᐱᓇᓱᐊᖁᓪᓗᒋᑦ ᓂᓐᖓᐅᑦᔨᓯᒪᓂᕋ ᒪᓕᒡᓗᒍ; ᖃᐅᔨᖁᓪᓗᒋᑦ ᐊᑭᓂᐊᕐᖕᓂᓐᓂᒃ, ᐊᑕᓂᖅ ᒎᑎ ᐅᖃᖅᐳᖅ.”
15ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: “ᐱᓕᔅᑍᓂᒥᐅᑦ ᐊᑭᓂᐊᓚᐅᕐᖕᒪᑕ ᐆᒻᒪᑎᒥᒍᑦ ᒥᑕᐅᑎᖃᖅᓗᑎᒃ ᓄᖅᑲᔪᐃᑦᑐᒥᒃ ᐆᒥᓱᖕᓂᕐᖕᒥᖕᓄᑦ; 
16ᑍᒤᒻᒪᑦ ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ, ᑕᑯᒋᑦ, ᐱᓕᔅᑍᓂᒥᐅᑦ ᓱᒋᐊᕈᒫᖅᐸᒃᑲ, ᓯᕆᑍᑎᓪᓗ ᓄᖑᓪᓗᒋᑦ, ᐊᒥᐊᒃᑯᖏᓪᓗ ᑕᕆᐅᑉ ᓯᓈᓃᑦᑐᑦ ᓄᖑᑦᓱᒫᖅᐸᒃᑲ. 
17ᓱᒋᐊᕈᒫᖅᐸᒃᑲ ᐊᑭᓂᐊᕕᒡᔪᐊᖅᓗᒋᑦ ᓂᓐᖓᐅᒪᓂᓐᓄᑦ ᐋᖅᑭᒃᓱᖅᓗᒋᑦ, ᑕᕝᕙ ᖃᐅᔨᓕᕈᒫᖅᐳᑦ ᐅᕙᖓᐅᒐᒪ ᐊᑕᓂᖅ, ᑖᒃᑯᓄᖓ ᐊᑭᓂᐊᖅᑐᖅ.”
