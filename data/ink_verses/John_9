1ᔩᓱᓯᓗ ᐱᓱᒃᓗᓂ, ᐊᖑᒻᒥᒃ ᑕᑯᕗᖅ ᐃᕐᖕᓂᐊᖑᓂᕐᖕᒥᓂᑦ ᑕᐅᑐᖏᑦᑐᒥᒃ. 
2ᐃᓕᓐᓂᐊᖅᑎᖏᑕᓗ ᐊᐱᕆᕚᑦ, “ᐊᔪᕆᖅᑐᐃᔩ, ᓇᓪᓕᐊᑦᑕ ᐊᔪᖅᑐᓕᓂᖓᓄᑦ ᑖᓐᓇ ᑕᐅᑐᖕᓇᓂ ᐃᕐᖕᓂᐊᖑᓯᒪᕚ? ᓇᖕᒥᓂᖅᓘᓐᓃᑦ ᐊᔪᖅᑐᓕᓂᕐᖕᒥᓄ? ᐊᖓᔪᖅᑳᖏᑕᓘᓐᓃᑦ ᐊᔪᖅᑐᓕᓂᖏᓐᓄᑦ?”
3ᔩᓱᓯᐅᑉ ᑭᐅᕔᑦ, “ᑖᑦᓱᒪ ᑕᐅᑐᖏᓐᓂᖓ ᐊᔪᖅᑐᓕᓂᕐᖕᒥᓄᑦ, ᐊᖓᔪᖅᑳᖏᒃᑕᓘᓐᓃᑦ ᐊᔪᖅᑐᓕᓂᖏᖕᓄᑦ ᐱᑦᔪᑎᖃᓐᖏᓚᖅ, ᑕᐅᑐᖏᑦᑑᓚᕿᕗᖅᓕ ᒎᑎᐅᑉ ᐱᔪᓐᓇᕐᖕᓂᖓ ᑖᑦᓱᒨᓇ ᓴᖅᑭᑎᑕᐅᖁᓪᓗᒍ. 
4ᐅᓪᓘᓂᖓᓂ ᑎᓕᔨᒪ ᐱᓂᐊᕐᖕᓂᖏᑦ ᐱᓂᐊᕋᒃᓴᕆᕙᕗᑦ; ᐅᓐᓄᐊᖑᔪᒫᕐᖕᒪᑦ ᑭᐊᓘᓐᓃᑦ ᐱᓇᓱᐊᖅᕕᒋᔪᓐᓇᖏᑕᖓ. 
5ᓯᓚᖅᔪᐊᕐᖕᒦᓐᓂᓐᓂ, ᓯᓚᖅᔪᐊᕐᖕᒥᐅᑦ ᖃᐅᒪᓂᕆᕚᖓ.”
6ᑍᒫᒃ ᐅᖃᕇᕋᒥ, ᓄᓇᒧᑦ ᐅᕆᐊᖅᐳᖅ, ᓄᕙᒡᓗ ᒪᕐᕋᖅᓗ ᑲᑎᓪᓗᒋᒃ ᐊᑯᑉᐹ; ᑕᐅᑐᖏᑦᑑᓪᓗ ᐃᔨᖏᒃ ᑕᒪᑐᒧᖓ ᒥᖑᐊᖅᓗᒋᒃ, 
7ᐅᖃᐅᑎᕚ, “ᐃᕐᕈᖅᑐᕆᐊᖅᑐᓕᕆᑦ ᓮᓗᐊᑉ ᑕᓯᖓᓄᑦ.” (ᑖᓐᓇ ᓮᓗᐊ ᑐᑭᖃᖅᐳᖅ “ᑎᓕᔭᖅ.”) ᑕᕝᕗᖓᓗ ᐂᕗᖅ ᐃᕐᕈᖅᑐᖅᓗᓂᓗ ᑕᐅᑐᓕᖅᓗᓂᓗ ᐅᑎᖅᐳᖅ.
8ᓄᓇᖅᑲᑎᖏᑦ ᑕᕝᕙ, ᑖᑦᓱᒥᖓᓗ ᑕᑯᖃᑦᑕᖅᓯᒪᔪᑦ ᑐᒃᓯᕋᖅᑎᐅᕙᓚᐅᕐᖕᒪᑦ ᑮᓇᐅᔭᓂᒃ, ᐅᖃᓕᖅᐳᑦ, “ᐅᓇ ᑖᓐᓇᐅᕙ? ᐃᒃᓯᕙᓪᓗᓂ ᑐᒃᓯᕋᖅᑎᐅᕙᓚᐅᖅᑐᖅ?”
9ᐃᓚᖏᑦ ᐅᖃᖅᐳᑦ, “ᑖᓐᓇᑦᓮᓐᓇᕐᖑᓇ”; ᐃᓚᖏᑦ ᐅᖃᕆᕗᑦ, “ᑖᓐᓇᐅᖏᑦᑐᕐᖑᓇ ᑍᓐᓇᐅᔮᑐᐃᓐᓇᖅᑐᖅ.”
10ᑕᕝᕙ ᐅᖃᐅᑎᕚᑦ, “ᖃᓄᖅᓕ ᒫᓐᓇ ᑕᐅᑐᓕᖅᐲᑦ?”
11ᑖᓐᓇ ᑭᐅᕗᖅ, “ᐊᖑᑎᐅᑉ ᔩᓱᓯᒥᒃ ᐊᑎᓕᐅᑉ ᒪᕐᕋᖅ ᓴᓇᓚᐅᖅᓗᒍ ᐃᔩᒃᑲᒡᓗ ᒥᖑᐊᖅᓗᒋᒃ ᐅᖃᐅᑎᓚᐅᖅᐹᖓ, ‘ᓮᓗᐊᒧᐊᖅᓗᑎᑦ ᐃᕐᕈᖅᑐᕆᐊᖅᑐᓕᕆᑦ’; ᑕᕝᕙ ᐂᓚᐅᖅᐳᖓ ᐃᕐᕈᖅᑐᕇᕋᒪᓗ ᑕᐅᑐᓕᓚᐅᖅᐳᖓ.”
12ᑖᒃᑯᐊ ᐅᖃᐅᑎᕚᑦ, “ᑍᓐᓈ ᓇᓃᑉᐸ?”
13ᑕᕝᕙ ᐊᐱᖅᓱᓚᐅᖅᑐᑦ ᐹᕋᓯᓄᐊᕈᑎᕚᑦ ᑖᓐᓇ ᑕᐅᑐᓚᐅᖏᑦᑐᖅ. 
14ᓴᐸᑎᐅᑎᓪᓗᒍ ᔩᓱᓯᐅᑉ ᒪᕐᕋᖅ ᓴᓇᓚᐅᕐᖕᒪᒍ ᑕᐅᑐᓚᐅᖏᑦᑐᖅᓗ ᑕᐅᑐᓕᖅᑎᓪᓗᓂᐅᒃ. 
15ᑕᕝᕙ ᐹᕋᓰᑦᑕᐅᖅ ᑖᓐᓇ ᐊᐱᖅᓱᓕᕆᕚᑦ ᖃᓄᖅ ᑕᐅᑐᓕᓚᐅᕐᖕᒪᖔᑦ. ᑖᑦᓱᒪ ᐅᖃᐅᑎᕔᑦ, “ᒪᕐᕋᖅ ᑖᑦᓱᒪ ᐃᔨᓐᓄᑦ ᒥᖑᐊᕈᑎᒋᓚᐅᖅᐹ ᐃᒫᓄᓪᓗ ᐃᕐᕈᖅᑐᕋᒪ, ᑕᐅᑐᓕᓚᐅᖅᐳᖓ.”
16ᑕᕝᕙ ᐹᕋᓰᑦ ᐃᓚᖏᑦ ᐅᖃᓕᖅᐳᑦ, “ᑖᓐᓇ ᐊᖑᑦ ᑍᒤᓕᐅᖅᑐᖅ ᒎᑎᒥᑦ ᐱᓐᖏᓚᖅ, ᓴᐸᑎᒥ ᐱᖁᔧᑦ ᒪᓕᖏᒻᒪᒋᑦ.”
17ᑕᕝᕙ ᐹᕋᓰᑦ ᑖᓐᓇ ᑕᐅᑐᓚᐅᖏᑦᑐᖅ ᐊᐱᕆᒃᑲᓐᓂᓕᖅᐹᑦ, “ᖃᓄᖅᓕ ᑕᓐᓇ ᐅᖃᐅᓯᕆᔪᓐᓇᖅᐱᐅᒃ ᐃᓕᖕᓂᒃ ᑕᐅᑐᓕᖅᑎᑦᓯᓚᐅᖅᑐᖅ?”
18ᔫᑎᓪᓕ ᐅᒃᐱᕆᓐᖏᓛᑦ ᑕᐅᑐᓚᐅᖏᓐᓂᖓ ᒫᓐᓇᓗ ᑕᐅᑐᓕᕐᖕᓂᖓ, ᑖᑦᓱᒪ ᑕᐅᑐᓕᖅᑑᑉ ᐊᖓᔪᖅᑳᖏᓐᓂᒃ ᕾᖁᔨᖅᑳᕋᑎᒃ. 
19ᕾᖕᒪᑎᒡᓗ ᔫᑎᑦ ᐊᐱᕆᕗᑦ, “ᐅᓈ ᐃᕐᖕᓂᕆᕕᓯᒃᑯᒃ? ᑕᐅᑐᖕᓇᓂ ᐃᕐᖕᓂᐊᖑᓯᒪᓂᕋᖅᑕᓯᒃ; ᖃᓄᖅᓕᐅᓇ ᒫᓐᓇ ᑕᐅᑐᓕᖅᐸ?”
20ᑕᐅᑐᓕᖅᑑᑉ ᐊᖓᔪᖅᑳᖏᒃ ᑭᐅᕘᒃ, “ᖃᐅᔨᒪᕗᒍᒃ ᑖᓐᓇ ᐃᕐᖕᓂᕆᒐᑦᑎᒃᑯᒃ, ᖃᐅᔨᒪᓪᓗᓄᒡᓗ ᑕᐅᑐᖕᓇᓂ ᐃᕐᖕᓂᐊᖑᓯᒪᓂᖓᓂᒃ; 
21ᖃᐅᔨᒪᓐᖏᓚᒍᒃᓕ ᖃᓄᖅ ᒫᓐᓇ ᑕᐅᑐᓕᕐᖕᒪᖔᑦ, ᖃᐅᔨᒪᓐᖏᓐᓂᕗᒍᒡᓗ ᑭᓇᒧᑦ ᑕᐅᑐᓕᖅᑎᑕᐅᖕᒪᖔᑦ. ᐊᐱᕆᓚᐅᖅᓯᐅᒃ; ᓱᕈᓯᐅᔪᓐᓃᕋᒥ ᐃᒻᒥᓂᒃ ᑭᐅᔪᓐᓇᖅᐳᖅ.” 
22ᐊᖓᔪᖅᑳᖏᒡᓕ ᑍᒫᒃ ᐅᖃᖅᐴᒃ ᔫᑎᑦ ᓯᕘᕋᒋᒐᒥᒋᑦ, ᔫᑎᑦ ᐊᖏᖃᑎᒌᒃᓯᒪᓕᕐᖕᒪᑕ ᓇᓪᓕᐊᑦ ᙭ᔅᑑᓯᐅᓂᕅᒃᐸᑦ ᑖᑦᓱᒥᖓ, ᔫᑎᑦ ᐅᒃᐱᕐᖕᓂᕐᖕᒧᑦ ᑲᑎᒪᕕᖓᓐᓄᑦ ᐃᑎᕈᓐᓁᓪᓕᑎᑕᐅᖁᓪᓗᒍ. 
23ᑍᒤᒻᒪᑦ ᐊᖓᔪᖅᑳᖏᒃ ᐅᖃᖅᐴᒃ, “ᓱᕈᓯᐅᔪᓐᓃᕐᖕᒪᑦ, ᐊᐱᖅᓱᓕᖅᓯᐅᒃ.”
24ᑕᕝᕙ ᑭᖑᓪᓕᕐᖕᒥ ᑕᐅᑐᓚᐅᖏᑦᑐᖅ ᕾᖁᓕᕆᕚᑦ, ᐅᖃᐅᑎᓪᓗᒍᓗ, “ᒎᑎ ᓂᖅᑐᓚᐅᕈᒃ; ᖃᐅᔨᒪᕗᒍᑦ ᐊᖑᑦ ᑖᓐᓇ ᐊᔪᖅᑐᓕᔫᖕᒪᑦ.”
25ᑖᓐᓇ ᑭᐅᕗᖅ, “ᐊᔪᖅᑐᓕᔫᖕᒪᖔᑦ ᖃᐅᔨᒪᓐᖏᓚᕋ; ᐊᑕᐅᓯᕐᖕᒥᒡᓕ ᖃᐅᔨᒪᒐᓗᐊᖅᐳᖓ, ᑕᐅᑐᓚᐅᖏᓐᓇᒪ, ᒫᓐᓇᓗ ᑕᐅᑐᓕᕋᒪ.”
26ᑖᒃᑯᐊ ᐅᖃᐅᑎᕚᑦ, “ᖃᓄᖅ ᐱᓇᓱᐊᖅᕕᒋᓚᐅᖅᐹᑎᑦ? ᖃᓄᖅᓗ ᑕᐅᑐᓕᖅᑎᑉᐹᑎᑦ?”
27ᑖᑦᓱᒪ ᑭᐅᕔᑦ, “ᐅᖃᐅᑎᔭᕇᖅᑲᐅᕙᑦᓯ, ᓈᓚᒍᒪᖅᑲᐅᓐᖏᓚᓯᓕ, ᓱᖕᒪᑦ ᑐᓴᒃᑲᓐᓂᕈᒪᓕᕆᕕᓰ? ᑖᑦᓱᒧᖓ ᐃᓕᓐᓂᐊᖅᑎᐅᔪᒪᓕᕆᕕᓰ?”
28ᑕᕝᕙ ᐅᖃᕐᖕᓂᖅᓗᒡᕕᒋᓪᓗᒍ ᐅᖃᐅᑎᕚᑦ, “ᐃᕝᕕᑦ ᑖᑦᓱᒪ ᐃᓕᓐᓂᐊᖅᑎᒋᕚᑎᑦ, ᐅᕙᒍᓪᓕ ᒨᓯᓯᐅᑉ ᐃᓕᓐᓂᐊᖅᑎᒋᕚᑎᒍᑦ. 
29ᖃᐅᔨᒪᕗᒍᑦ ᒎᑎᐅᑉ ᒨᓯᓯ ᐅᖃᖃᑎᒋᖃᑦᑕᓚᐅᕐᖕᒪᒍ, ᑍᓐᓇᓕ ᐊᖑᑦ, ᖃᐅᔨᒪᓐᖏᓚᕗᑦ ᓇᑭᑦ ᐱᓯᒪᖕᒪᖔᑦ.”
30ᑖᑦᓱᒪ ᑭᐅᕔᑦ, “ᑕᒪᓐᓇ ᑲᒪᓂᐊᕐᖕᓇᑦᓯᐊᖅᐳᖅ! ᖃᐅᔨᒪᖏᓐᓇᑦᓯ ᑖᓐᓇ ᓇᑭᑦ ᐱᓯᒪᖕᒪᖔᑦ, ᑖᑦᓱᒪᓗ ᑕᐅᑐᓕᖅᑎᓚᐅᖅᐹᖓ. 
31ᖃᐅᔨᒪᕗᒍᓪᓕ ᒎᑎᐅᑉ ᐊᔪᕐᖕᓂᕐᖕᒦᑦᑐᑦ ᑐᓴᖏᒻᒪᒋᑦ; ᒎᑎᒥᒡᓕ ᑲᒪᑦᓯᐊᖅᑐᑦ ᐱᖁᔭᖓᓂᒡᓗ ᐊᑐᑦᓯᐊᖅᑐᑦ, ᒎᑎᐅᑉ ᑐᓴᕐᖕᒪᒋᑦ. 
32ᓯᓚᖅᔫᑉ ᐱᒋᐊᕐᖕᓂᖓᓂᑦ ᑐᓴᐅᒪᔪᖃᓐᖏᓚᖅ ᐃᕐᖕᓂᐊᖑᓂᕐᖕᒥᓂᑦ ᑕᐅᑐᖏᑦᑐᒥᒃ ᑕᐅᑐᓕᖅᑎᑦᓯᔪᖃᓚᐅᖅᓯᒪᖕᒪᖔᑦ. 
33ᑖᓐᓇᓕ ᒎᑎᒥᑦ ᐱᓯᒪᖏᒃᑯᓂ, ᓱᓇᒥᒡᓘᓐᓃᑦ ᐱᓇᓱᐊᕈᓐᓇᕋᔭᓐᖏᓚᖅ.”
34ᑖᒃᑯᐊ ᑭᐅᕚᑦ, “ᐊᔪᕐᖕᓂᕐᖕᒥ ᐃᕐᖕᓂᐊᖑᓯᒪᓪᓗᑎᑦ ᐱᕈᖅᓴᔭᐅᕕᒋᓪᓗᒍᓗ, ᐅᕙᑦᑎᓐᓂᒃ ᐊᔪᕆᖅᑐᐃᓇᓱᐊᖅᐲ?” ᔫᑎᓪᓗ ᐅᒃᐱᕐᖕᓂᕐᖕᒧᑦ ᑲᑎᒪᕕᖓᓐᓂᑦ ᐊᓂᑎᑉᐹᑦ.
35ᔩᓱᓯᓕ ᑐᓴᕋᒥ ᐊᓂᑎᑕᐅᓯᒪᓕᕐᖕᓂᖓᓂᒃ, ᑲᑎᒐᒥᐅᒡᓗ ᐅᖃᐅᑎᕚ, “ᐃᓅᑉ ᐃᕐᖕᓂᖓᓄᑦ ᐅᒃᐱᖅᐲᑦ?”
36ᑖᑦᓱᒪ ᑭᐅᕚ, “ᓇᓪᓕᐊᖑᖕᒪᖔᑦ ᐅᖃᐅᑎᓚᐅᓐᖓ, ᑖᑦᓱᒧᖓ ᐅᒃᐱᓕᖁᓪᓗᖓ.”
37ᔩᓱᓯᐅᑉ ᐅᖃᐅᑎᕚ, “ᑕᑯᓚᐅᖅᐸᑦ, ᑖᓐᓇᐅᕗᖅᓗ ᐅᖃᖃᑎᒋᔧᑦ.”
38ᑖᓐᓇ ᐅᖃᖅᐳᖅ, “ᐊᑕᓃᖅ ᐅᒃᐱᖅᐳᖓ”; ᓵᖓᓄᓪᓗ ᓰᖅᑯᖅᐳᖅ.
39ᔩᓱᓯ ᐅᖃᖅᐳᖅ, “ᐃᖅᑲᖅᑐᐃᔭᖅᑐᖅᓗᖓ ᓯᓚᖅᔪᐊᕐᖕᒧᑦ ᑎᑭᑉᐳᖓ, ᑕᐅᑐᖏᑦᑐᑦ ᑕᐅᑐᓕᖁᓪᓗᒋᑦ, ᑕᐅᑐᒃᑐᓪᓗ ᑕᐅᑐᒍᓐᓃᖁᓪᓗᒋᑦ.”
40ᐹᕋᓰᓪᓕ ᑕᕝᕙᓃᑦᑐᑦ ᐃᓚᖏᑦ, ᑕᒪᑐᒥᖓ ᐅᖃᖅᑎᓪᓗᒍ ᑐᓴᕋᒥᒃ ᐅᖃᐅᑎᕚᑦ, “ᑕᐅᑐᖏᓐᓂᕕᑖ?”
41ᔩᓱᓯᐅᑉ ᐅᖃᐅᑎᕔᑦ, “ᑕᐅᑐᖏᒃᑯᑦᓯ, ᐸᓯᔭᒃᓴᐅᓂᖃᕋᔭᓐᖏᓚᓯ; ᒫᓐᓇᓕ ᑕᐅᑐᖕᓂᕋᕋᑦᓯ, ᐸᓯᔭᒃᓴᐅᕗᓯ ᓱᓕ.”
