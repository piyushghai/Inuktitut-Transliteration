1ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᒃ ᒪᕐᕉᒃ, ᕼᐊᒊ ᐊᒻᒪ ᔭᑲᕅᐊ ᐃᑑᑉ ᐃᕐᖕᓂᖓ, ᐅᖃᓪᓚᓯᓚᐅᖅᐴᒃ ᐄᓴᕅᓕᒥᐅᑦ ᒎᑎᖓᑕ ᐊᑎᖓᓂᒃ ᔫᑎᓄᑦ ᓄᓇᖃᖅᑐᓄᑦ ᔫᑕᒥ ᔪᕉᓴᓚᒥᓗ. 
2ᑕᕝᕙ ᔨᕈᐸᐱᐅᓪ ᓯᐅᓪᑎᐅᑉ ᐃᕐᖕᓂᖓ ᔩᓱᐊᓗ ᔫᔭᑕᐅᑉ ᐃᕐᖕᓂᖓ ᐅᖃᐅᓯᕐᖕᓂᒃ ᑐᓴᕋᒥᒃ, ᑐᒃᓯᐊᖅᕕᖕᒥᒃ ᓴᓇᒋᐊᓪᓚᓯᓚᐅᖅᐳᑦ ᔪᕉᓴᓚᒦᑦᑐᒥᒃ, ᑖᒃᑯᐊᒡᓗ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᒃ ᐃᑲᔪᓚᐅᖅᐴᒃ.
3ᑕᕝᕔᓐᓇᑦᓴᐅᑎᒋ ᑕᑎᓁ ᐊᐅᓚᑦᓯᔨᐅᔪᖅ ᑰᑉ ᐃᕗᕅᑎᐅᑉ ᓴᐅᒥᖔᖓᓂᒥᐅᓄᑦ, ᓯᑕᕆ-ᐳᔨᓁᓗ ᐱᓇᓱᐊᖃᑎᑎᒃ ᐃᓚᒋᓪᓗᒋᑦ ᐂᕗᑦ ᔪᕉᓴᓚᒧᑦ ᑐᑭᓯᓇᓱᐊᖅᐳᓪᓗ ᐊᔪᐃᓐᓇᖅᓗᑎᒃ: “ᑭᓇᒨᑦ ᓴᓇᖁᔭᐅᓚᐅᖅᐱᓯ ᐆᒥᖓ ᑐᒃᓯᐊᖅᕕᖕᒥᒃ ᐊᕙᓗᖅᔪᐊᖓᓗ ᐱᔭᕇᖅᓗᒍ?” 
4ᑕᕝᕙ ᐊᐱᖅᓱᕐᖕᒪᑕ ᑭᐅᓪᓗᑎᒍ ᑐᒃᓯᐊᖅᕕᖕᒥ ᐃᑲᔪᖅᑐᓕᒫᑦ ᐊᑎᖏᓐᓂᒃ ᐅᖃᐅᑎᓚᐅᖅᐸᕗᑦ. 
5ᒎᑎᐅᓪᓕ ᐅᐊᑦᓯᓚᐅᖅᐰᑦ ᔫᑎᑦ ᓯᕗᓕᖅᑎᖏᑦ, ᐴᕐᓯᐊᒥᐅᓪᓗ ᑲᒪᔨᖏᑦ ᓱᒋᐊᓚᐅᓐᖏᓚᑦ ᑎᑎᕋᓚᐅᖅᑳᖏᓐᓂᕐᖕᒥᖕᓂ ᑭᐅᔭᐅᓚᐅᖅᑳᖏᓐᓂᕐᖕᒥᖕᓂᓗ ᐊᖓᔪᖅᑳᖅᔪᐊᒧᑦ ᑍᕉᓯᒧᑦ. ᑕᕝᕙ ᑎᑎᕋᖅᓯᒪᔪᓂᒃ ᑭᐅᔭᐅᓚᐅᖅᐳᑦ. 
6ᐅᑯᐊ ᑕᕝᕙ ᑎᑎᖅᑲᑦ ᑕᑎᓁᑉ ᐊᐅᓪᓚᖅᑎᓚᐅᖅᑕᖏᑦ: ᐊᐅᓚᑦᓯᔨᐅᔪᒥᑦ ᑕᒪᑐᒪ ᑰᑉ ᐃᕗᕅᑎᐅᑉ ᐊᑭᐊᓂᒥᐅᓂ, ᓯᑕᕆ-ᐳᔨᓁᒥ, ᐱᓇᓱᐊᖃᑎᒋᔭᖏᓐᓂᓪᓗ, ᐴᕐᓯᐊᒥᐅᓄᑦ ᐊᖓᔪᖅᑳᖅᔪᐊᕐᖕᒧᑦ ᑍᕉᓯᒧᑦ. 
7ᐅᓂᒃᑲᐅᓯᕆᓚᐅᖅᑕᖏᑦ ᐊᐅᓪᓚᖅᑎᓪᓗᒋᓪᓗ ᐊᖓᔪᖅᑳᖅᔪᐊᒧᑦ ᐃᒤᓕᖓᕗᑦ: “ᐊᖓᔪᖅᑳᖅᔪᐊᒧᑦ ᑍᕉᓯᒧᑦ: ᐊᐅᓚᑦᓯᓃᑦ ᓮᒪᓂᖃᑦᓯᐊᖅᓕ ᐃᓄᓕᒫᓄᓪᓗ ᓮᒪᓇᖅᑐᖃᖅᓕ. 
8ᐊᖓᔪᖅᑳᖅᔪᐊᖅ ᖃᐅᔨᒪᔪᒃᓴᐅᕗᑎᑦ ᔫᑕᐅᑉ ᓄᓇᖓᓄᐊᓚᐅᕋᑦᑕ, ᑕᑯᓚᐅᖅᐳᒍᓪᓗ ᒎᑎᐅᑉ ᐱᓯᑎᒻᒪᕆᐊᓘᑉ ᑐᒃᓯᐊᖅᕕᖓ ᓴᓇᒋᐊᓪᓚᒃᑕᐅᓕᕐᖕᒥᖕᒪᑦ ᐅᔭᕋᒡᔪᐊᓄᑦ ᑭᒃᐹᕆᒃᑐᓄᑦ, ᕿᔪᖕᓂᒡᓗ ᕿᒥᖅᓗᖃᖅᓗᑎᒃ ᐊᑭᓐᓇᒨᓕᖓᔪᓂᒃ, ᐱᓇᓱᐊᖅᑐᑦ ᐱᑦᓯᐊᒻᒪᕆᒐᓱᐊᖅᓱᑎᒃ ᑲᔪᓯᒐᓱᑦᓯᐊᖅᑐᑦ. 
9ᐊᐱᖅᓱᓚᐅᕋᑦᑎᒍᑦ ᐃᓄᖕᓄᑦ ᓯᕗᓕᖅᑏᑦ ᖃᐅᔨᔪᒪᓪᓗᑕ ᑭᓇᒧᑦ ᐱᔪᓐᓇᖅᓯᑎᑕᐅᓚᐅᕐᖕᒪᖔᑕ ᑐᒃᓯᐊᖅᕕᖕᒥᒃ ᓴᓇᒋᐊᓪᓚᖁᔭᐅᓪᓗᑎᒃ ᐃᓚᒃᓴᖃᖅᑎᓪᓗᒍᓗ. 
10ᐊᐱᖅᓱᓚᐅᕆᕙᕗᑦ ᑭᓇᒃᑯᒃ ᓯᕗᓕᖅᑎᐅᖕᒪᖔᑕ ᐊᑎᖏᑦ ᐅᖃᐅᓯᕆᔪᓐᓇᕈᒪᓪᓗᒋᑦ ᐃᓕᖕᓄᑦ ᐃᖅᑲᓁᔭᖅᑐᑦ. 
11ᑭᐅᓚᐅᖅᐳᑦ, ᐅᖃᖅᓗᑎᒃ: ‘ᒎᑎᐅᑉ ᕿᓚᖕᒧᑦ ᓄᓇᒧᓪᓗ ᑭᒡᒐᕆᕚᑎᒍᑦ, ᓴᓇᒋᐊᓪᓚᓕᖅᑕᕗᑦ ᑐᒃᓯᐊᖅᕕᒃ ᑍᑦᓱᒪᓂᐊᓗᒃ ᓴᓇᔭᐅᓚᐅᖅᓯᒪᔪᖅ ᐱᓯᑎᐊᓗᖕᓄᑦ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖏᓐᓄᑦ. 
12ᓯᕗᓕᕕᓂᑦᑕᓕ ᕿᓚᐅᑉ ᒎᑎᖓ ᓂᓐᖓᒃᑎᓚᐅᕐᖕᒪᒍ, ᓵᓚᐅᑎᓚᐅᕐᖕᒪᒋᓪᓗ ᐊᖓᔪᖅᑳᖅᔪᐊᒧᑦ ᓂᐱᑯᓁᓴᒧᑦ ᐹᐱᓘᓂᒥᐅᑕᕐᖕᒧᑦ, ᐊᖓᔪᖅᑳᖅᔪᐊᖑᓚᐅᖅᑐᖅ ᑲᐅᓪᑎᐊᒥᐅᓄᑦ ᐊᐅᓚᑦᓯᓂᓕᒫᖓᓂ, ᑐᒃᓯᐊᖅᕕᒡᔪᐊᖅᓗ ᐊᓯᕈᖅᑕᐅᓚᐅᖅᐳᖅ, ᐃᓄᖏᓪᓗ ᐊᐅᓪᓚᕈᑦᔭᐅᓪᓗᑎᒃ ᐹᐱᓘᓂᒧᑦ. 
13ᐊᖓᔪᖅᑳᖅᔪᐊᖅ ᓮᕋᓯ ᐊᕐᕌᒍᒥ ᓯᕗᓪᓕᖅᐹᒥ ᐊᐅᓚᑦᓯᔨᐅᑎᓪᓗᒍ ᐹᐱᓘᓂᒥ, ᓮᕋᓯ ᑎᓕᓯᓚᐅᖅᐳᖅ ᑐᒃᓯᐊᖅᕕᒡᔪᐊᖅ ᐋᖅᑭᒋᐊᖅᑕᐅᖁᓪᓗᒍ. 
14ᐅᑎᖅᑎᓚᐅᖅᐰᓪᓗ ᒎᓗᐃᑦ ᓯᐅᓪᕕᕇᓪᓗ ᑐᒃᓯᐊᖅᕕᐅᑉ ᓱᓇᑐᐃᓐᓇᖁᑎᖏᑦ ᑖᑦᓱᒪ ᓂᐱᑯᓁᓴᐅᑉ ᑎᒍᓚᐅᖅᑕᖏᑦ ᔪᕉᓴᓚᒥᑦ ᑐᒃᓯᐊᖅᕕᖕᒧᐊᕈᑎᓪᓗᒋᓪᓗ ᐹᐱᓘᓂᒦᑦᑐᒧᑦ, ᐊᖓᔪᖅᑳᖅᔪᐊᑉ ᓮᕋᓯᐅᑉ ᐅᑎᖅᑎᓚᐅᖅᐰᑦ ᐊᖑᒻᒧᑦ ᓯᓯᐸᔮᕐᒧᑦ, ᑎᓕᓚᐅᖅᑕᒥᓄᑦ ᐊᐅᓚᑦᓯᔨᐅᖁᓪᓗᒍ ᔫᑎᐊᒥ. 
15ᐊᖓᔪᖅᑳᖅᔪᐊᑉ ᐅᖃᐅᑎᓚᐅᕐᖕᒪᒍ, “ᑖᒃᑯᐊ ᐅᑎᖅᑎᓐᓂᐊᖅᐸᑎᑦ ᑐᒃᓯᐊᖅᕕᒡᔪᐊᒧᑦ ᔪᕉᓴᓚᒦᑦᑐᒧᑦ, ᑐᒃᓯᐊᖅᕕᒡᔪᐊᖅᓗ ᓴᓇᔭᐅᒋᐊᓪᓚᖁᓪᓗᒍ ᐃᓂᑐᖃᕆᓚᐅᖅᑕᖓᓂ.” 
16ᑍᒤᒻᒪᑦ ᓯᓯᐸᔮᕐ ᐂᓚᐅᖅᐳᖅ ᑐᒃᓯᐊᖅᕕᒡᔪᐊᓪᓗ ᑐᓐᖓᕕᖓᓂᒃ ᐋᖅᑮᓪᓗᓂ ᔪᕉᓴᓚᒦᑦᑐᒥ; ᐱᓇᓱᐊᖅᑕᐅᓂᖓ ᑲᔪᓰᓐᓇᕋᓗᐊᖅᐳᖅ ᑍᑲᓐᖓᓂᑦ ᐅᓪᓗᒥᒧᑦ, ᑭᓯᐊᓂᓕ ᓱᓕ ᐱᔭᕇᓐᖏᓚᖅ.’ 
17ᒫᓐᓇᓕ ᐊᖓᔪᖅᑳᖅᔪᐊᖅ ᖃᓄᐃᒃᓴᖏᒃᑯᕕᑦ, ᕿᓂᖅᑎᑦᓯᓚᐅᕆᑦ ᐹᐱᓘᓂᐅᑉ ᑎᑎᕋᖁᑎᖏᓐᓂ ᐊᖓᔪᖅᑳᖅᔪᐊᖅ ᓮᕋᓯ ᑎᓕᓯᓐᓂᕐᖕᒪᖔᑦ ᑐᒃᓯᐊᖅᕕᒡᔪᐊᖅ ᔪᕉᓴᓚᒦᑦᑐᖅ ᐋᖅᑭᒋᐊᖅᑕᐅᖁᓪᓗᒍ, ᖃᐅᔨᑎᓐᓂᐊᖅᐸᑦᑎᒍᓪᓗ ᖃᓄᐃᓕᐅᖁᔨᒻᒪᖔᖅᐱᑦ ᑕᒪᓐᓇ ᐱᓪᓗᒍ.”
