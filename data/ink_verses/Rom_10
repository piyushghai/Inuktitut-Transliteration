1ᐃᓗᖏᖅᓱᖅᓗᖓ ᐃᓅᖃᑎᒃᑲ ᑐᒃᓯᐅᑎᕙᒃᑲ ᒎᑎᒧᑦ ᐱᐅᓕᔭᐅᖁᓪᓗᒋᑦ. 
2ᓇᓗᓁᕈᓐᓇᖅᐸᒃᑲ ᐃᓗᖏᖅᓱᖅᓗᑎᒃ ᐱᔪᒪᓂᖃᖅᐳᑦ ᒎᑎᒧᑦ, ᐃᓗᖏᖅᓱᕐᖕᓂᖓᓪᓕ ᖃᐅᔨᓯᒪᓪᓚᕆᖕᓂᕐᖕᒥᑦ ᑐᓐᖓᕕᖃᓐᖏᓚᖅ. 
3ᐃᓱᐊᖅᑐᓕᔪᓐᖑᖅᑎᑕᐅᓂᖅ ᒎᑎᒥᑦ ᐱᔪᖅ ᖃᐅᔨᒪᓐᖏᓛᑦ, ᓇᖕᒥᓂᕐᖕᒥᒃᑎᒍᓪᓕ ᐃᓱᐊᖅᑐᓕᔪᓐᖑᕋᓱᐊᖅᐳᑦ, ᐃᒻᒥᖕᓂᒃ ᑐᓂᓯᒪᓐᖏᓚᑦ ᒎᑎᐅᑉ ᐃᓱᐊᖅᑐᓕᔪᓐᖑᖅᑎᑦᓯᓂᖓᓄᑦ. 
4᙭ᔅᑑᓯ ᐃᓱᓕᑎᑦᓯᖕᒪᑦ ᐱᖁᔧᑦ ᐊᑐᖅᑕᐅᓂᖏᓐᓂᒃ, ᑖᑦᓱᒧᖓ ᐅᒃᐱᕐᖕᓂᒃᑯᑦ ᑲᔪᓯᓂᖃᖅᑐᓕᒫᑦ ᐃᓱᐊᖅᑐᓕᔪᓐᖑᖅᑎᑕᐅᖁᓪᓗᒋᑦ.
5ᒨᓯᓯ ᑎᑎᕋᓚᐅᕐᖕᒪᑦ ᐃᓄᒃ ᒎᑎᒧᑦ ᐃᓱᐊᖅᓯᑎᑕᐅᓂᕐᖕᒥᒃ ᐱᓇᓱᐊᖅᑐᖅ ᐱᖁᔭᓂᒃ ᓈᓚᖕᓂᕐᖕᒥᒍᑦ ᑕᒪᑐᒧᖓ ᐃᓅᑦᔪᑎᖃᕐᖕᓂᐊᖅᐳᖅ. 
6ᐃᓱᐊᖅᓯᑎᑕᐅᓂᖅᓕ ᐅᒃᐱᕐᖕᓂᐅᑉ ᑲᔪᓯᓂᖓᓂᒃ ᑐᓐᖓᕕᓕᒃ ᐅᖃᖅᐳᖅ, ᐃᓗᒃᑯᑦ ᐃᓱᒪᓂᐊᕐᖕᓇᒃ, “ᑭᓇ ᕿᓚᖕᒧᑦ ᖁᒻᒧᐊᖕᓂᐊᖅᐹ?” (ᐃᒫᒃ, ᙭ᔅᑑᓯ ᐊᖅᑲᖅᑎᑦᓴᖅᑐᖅᓗᒍ.) 
7ᐃᒫᒡᓘᓐᓃᑦ “ᑭᓇ ᑐᖁᖓᔪᑦ ᐃᓂᖓᓄᐊᕐᖕᓂᐊᖅᐹ?” (ᐃᒫᒃ, ᙭ᔅᑑᓯ ᑐᖁᖓᔪᓂᑦ ᐂᓗᒍ.) 
8ᖃᓄᖅᓕ ᐅᖃᖅᐹ? ᐅᖃᐅᓯᐅᑉ ᖃᓂᒋᕚᑎᑦ, ᖃᓂᕐᖕᓃᑉᐳᖅ ᐃᓗᖕᓃᓪᓗᓂᓗ (ᐃᒫᒃ, ᐅᖃᐅᓯᖅ ᐅᒃᐱᕐᖕᓂᒃᑯᑦ ᑲᔪᓯᓂᖅ ᐅᖃᐅᓯᕆᔭᕗᑦ); 
9ᐃᒤᓕᖓᖕᒪᑦ, ᓇᖕᒥᓂᖅ ᖃᓂᒃᑯᑦ ᐅᖃᐅᓯᕆᒍᕕᐅᒃ ᔩᓱᓯ ᐊᑕᓂᐅᓂᕋᖅᓗᒍ ᐃᓗᒃᑯᓪᓗ ᐅᒃᐱᖅᓗᑎᑦ ᒎᑎᐅᑉ ᐆᒻᒪᖅᑎᓚᐅᕐᖕᒪᒍ ᑐᖁᒥᑦ, ᑕᕝᕙ ᐱᐅᓕᔭᐅᓂᐊᖅᐳᑎᑦ. 
10ᐆᒻᒪᒻᒥᒍᑦ ᐅᒃᐱᖅᑐᖅ ᐸᓯᔭᒃᓴᐅᔪᓐᓃᖅᑎᑕᐅᖕᒪᑦ, ᖃᓂᕐᖕᒥᒍᓪᓗ ᐅᖃᐅᓯᖃᖅᑐᖅ ᑖᓐᓇ ᐱᐅᓕᔭᐅᓂᐊᖅᐳᖅ. 
11ᐊᒡᓔᑦ ᐅᖃᕐᖕᒪᑕ, “ᑖᑦᓱᒧᖓ ᐅᒃᐱᖅᑐᖅ ᑲᓐᖑᓱᒃᑎᑕᐅᓂᐊᓐᖏᓚᖅ.” 
12ᐊᑦᔨᒌᖏᑦᑑᖏᒻᒪᑕ ᔫᑎᑦ ᒍᕇᑭᓪᓗ; ᐊᑕᓂᖅ ᑖᓐᓇᑦᓮᓐᓇᖅ ᐊᑕᓂᐅᖕᒪᑦ ᑕᒤᓐᓄᑦ ᓮᒻᒪᖅᑎᑦᓯᓂᕐᖕᒥᒡᓗ ᐊᒥᒐᖏᑦᑐᒥᒃ ᑐᓂᓯᕗᖅ ᑕᒤᓐᓄᑦ ᑐᒃᓯᐊᖅᕕᒋᔨᒥᓄᑦ. 
13ᐊᒡᓔᑦ ᐅᖃᕐᖕᒪᑕ, “ᐊᑕᓂᐅᑉ ᐊᑎᖓ ᑍᓗᒍ ᑐᒃᓯᐊᖅᑐᓕᒫᑦ ᐱᐅᓕᔭᐅᓂᐊᕐᖕᒪᑕ.”
14ᖃᓄᖅᓕ ᐃᑲᔪᖅᑕᐅᔪᒪᓗᑎᒃ ᓂᓪᓕᐊᕕᒋᒐᔭᖅᐸᑦᔫᒃ? ᐅᒃᐱᕆᓐᖏᒍᓂᑦᔪᒃ, ᖃᓄᖅᓗ ᐅᒃᐱᕆᒐᔭᖅᐸᑦᔫᒃ? ᑐᓴᓚᐅᖅᓯᒪᖏᒃᑯᓂᑦᔪᒃ, ᖃᓄᖅᓗ ᑐᓴᕋᔭᖅᐹᑦ? ᐊᔪᕆᖅᑐᖅᑕᐅᖏᓪᓗᑎᒃ. 
15ᖃᓄᖅᓗ ᐊᔪᕆᖅᑐᐃᒐᔭᖅᐹᑦ? ᑎᓕᔭᐅᖏᓪᓗᑎᒃ, ᐊᒡᓚᓂ ᑎᑎᕋᖅᓯᒪᔪᖃᕐᖕᒪᑦ, “ᑐᓴᕈᒥᓇᖅᑐᐊᓘᕗᑦ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᐅᖃᕆᐊᖅᑐᖅᑐᑦ!” 
16ᑕᒪᕐᖕᒥᒡᓕ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᓈᓚᒃᑐᐃᓐᓇᐅᓐᖏᓚᑦ; ᐂᓮᐊᓯ ᐅᖃᕐᖕᒪᑦ, “ᐊᑕᓃᖅ, ᐅᖃᐅᓯᕆᔭᕗᑦ ᑭᐊ ᐅᒃᐱᕆᕔᑦ?” 
17ᑕᕝᕙ ᐅᒃᐱᕐᖕᓂᒃᑯᑦ ᑲᔪᓯᓂᖅ ᐱᒋᐊᖅᐳᖅ ᑐᓴᖅᑎᑕᐅᓂᒃᑯᑦ, ᑐᓴᖅᑎᑕᐅᓂᖅᓗ ᐱᒋᐊᖅᐳᖅ ᙭ᔅᑑᓯᐅᑉ ᐊᔪᕆᖅᑐᐃᑦᔪᑕᐅᓂᖓᓂᑦ.
18ᐊᐱᕆᕗᖓᓕ, ᑐᓴᓚᐅᓐᖏᓛᑦ? ᐃᓛᒃ ᑐᓴᓪᓚᕆᒃᓯᒪᕗᑦ; ᐊᒡᓔᑦ ᐅᖃᕐᖕᒪᑕ:
19ᓱᓕ ᐊᐱᕆᒃᑲᓐᓂᖅᐳᖓ, ᐄᓴᕅᓕᒥᐅᑦ ᑐᑭᓯᓚᐅᓐᖏᓛᑦ? ᒨᓯᓯ ᓯᕗᓪᓕᐅᓗᓂ ᑭᐅᔪᓐᓇᖅᐳᖅ ᐅᖃᕐᖕᒪᑦ,
20ᑕᕝᕙ ᐂᓮᐊᓯ ᓯᕘᕋᓇᓂ ᐅᖃᓚᐅᕆᕗᖅ,
21ᐄᓴᕅᓕᒥᐅᓪᓕ ᐱᑦᔪᑎᒋᓪᓗᒋᑦ ᐅᖃᖅᐳᖅ, “ᐅᓪᓗᖅ ᓈᓪᓗᒍ ᐊᒡᒐᒃᑲ ᐃᓴᒻᒥᕙᒃᑲ ᐃᓄᖕᓄᑦ ᓈᓚᒍᒪᖏᑦᑐᓄᑦ ᐊᑭᕋᖅᑐᖅᑐᓄᓪᓗ.”
