1ᑕᒪᑐᒪ ᑭᖑᓂᖓᒍᑦ ᔫᓯᐱ ᐅᖃᐅᑦᔭᐅᕗᖅ, “ᑕᑯᒋᑦ, ᐊᑖᑍᑦ ᖃᓂᒪᓕᖅᐳᖅ”; ᑕᕝᕙ ᐃᕐᖕᓃᖕᓂ ᒪᕐᕉᒃ ᐃᓚᒋᓪᓗᒋᒃ, ᒫᓇᓯ ᐃᕗᕅᒥᓗ ᐅᐸᒍᑎᕗᑦ. 
2ᔧᑯᓗ ᐅᖃᐅᑦᔭᐅᕗᖅ, “ᑕᑯᒋᑦ ᐃᕐᖕᓃᑦ ᔫᓯᐱ ᕾᓕᖅᐳᖅ ᐃᓕᖕᓄᑦ”; ᐄᓴᕅᓕᓗ ᐊᒃᓱᕈᖅᓗᓂ ᒪᑭᓐᓇᓱᒃᑲᒥ ᐃᒃᓯᕙᓕᖅᐳᖅ ᐃᒡᓕᕐᖕᒥ. 
3ᔧᑰᓪᓗ ᔫᓯᐱ ᐅᖃᐅᑎᕚ, “ᒎᑎ ᐊᔪᒐᖃᖏᑦᑐᖅ ᐅᕙᓐᓄᑦ ᓴᖅᑭᓚᐅᕐᖕᒪᑦ ᓄᓇᒥ ᓚᔾᒥ ᑬᓇᓂᐅᑉ ᓄᓇᖓᓂ ᓮᒻᒪᖅᑎᓚᐅᖅᐹᖓᓗ, 
4ᐅᖃᐅᑎᓪᓗᖓᓗ, ‘ᑕᑯᒋᑦ, ᑭᖑᕚᒃᓴᖃᖅᑎᓐᓂᐊᖅᐸᒋᑦ ᐃᓄᒋᐊᒃᓯᕙᓪᓕᐊᑎᓪᓗᑎᓪᓗ, ᐃᓄᒐᓴᒃᔪᐊᓐᖑᖅᑎᑦᓱᒫᖅᐸᒃᑲ, ᓄᓇᓗ ᑕᒪᓐᓇ ᐃᓕᖕᓄᑦ ᓄᓇᑖᕆᔭᐅᑎᓐᓂᐊᖅᐸᕋ ᑭᖑᓂᕐᖕᓂᓗ ᑭᖑᕚᕐᖕᓄᑦ ᓄᓇᒋᔭᐅᔪᒫᖅᐳᖅ ᐃᓱᖃᖏᑦᑐᒧᑦ.’
5ᒫᓐᓇᓗ ᐃᕐᖕᓃᒃᑭᒃ ᒪᕐᕉᒃ, ᐃᑦᔨᑉᑎᐅᑉ ᓄᓇᖓᓂ ᐃᕐᖕᓂᖅᑖᕆᓚᐅᖅᑖᒃᑭᑦ ᑕᒪᐅᓐᖓᓚᐅᖅᑎᓐᓇᖓ, ᓇᖕᒥᓂᕆᓕᖅᐹᒃᑲᒃ; ᐃᕗᕅᒥ ᒫᓇᓯᓗ ᓇᖕᒥᓂᕆᓂᐊᓕᖅᐹᒃᑲᒃ, ᕉᐱᓂᑐᑦ ᓯᒥᐅᓂᑐᓪᓗ. 
6ᐃᕐᖕᓂᖅᑖᕆᔪᒫᖅᑕᑎᓪᓕ ᑖᒃᑯᐊᒃ ᑭᖑᕐᖓᓂ ᓇᖕᒥᓂᖅᑖᕆᔪᒫᖅᐸᑎᑦ; ᑍᔭᐅᔪᒫᖅᐳᓪᓗ ᖃᑕᓐᖑᑎᖏᑎᑐᑦ ᑭᖑᕐᖑᑦᔨᔪᒃᓴᐅᖁᓪᓗᒋᑦ ᑖᒃᑯᖕᓇᓐᖓᑦ. 
7ᓄᓇᒥᓪᓕ ᐸᑖᓐᒥᑦ ᑎᑭᓐᓇᒪ, ᕅᒋᓕ ᑐᖁᓚᐅᖅᐳᖅ ᓴᓂᐊᓂ ᓇᔫᑎᑎᓪᓗᖓ ᓄᓇᒥ ᑬᓇᓂᒥ, ᐃᖏᕐᕋᑎᓪᓗᑕ ᓄᓇ ᐃᐸᕋᑕ ᓱᓕ ᐅᖓᓯᒋᓪᓗᑎᒍ ᑍᑯᓐᖓᖅᐸᓪᓕᐊᓕᖅᓗᑕ; ᑕᕝᕙᓂᓗ ᐃᓗᕕᓚᐅᖅᐸᕋ ᐃᐸᕋᑕᓕᐊᕆᐊᒥ ᐊᖅᑯᒻᒥ (ᑕᕝᕙ ᐱᑦᓕᐊᒥ).”
8ᐄᓴᕅᓕᐅᓪᓕ ᔫᓯᐱᐅᑉ ᐃᕐᖕᓂᖏᒃ ᑕᑯᒐᒥᒋᒃ, ᐅᖃᖅᐳᖅ, “ᐅᑯᐊᒃ ᑭᓇᒃᑯᒃ?”
9ᔫᓯᐱ ᐅᖃᖅᐳᖅ ᐊᑖᑕᒥᓄᑦ, “ᐅᑯᐊᒃ ᐃᕐᖕᓃᒃᑲᒃ, ᒎᑎᐅᑉ ᑐᓂᓚᐅᖅᑕᖏᒃ ᑕᒫᓃᑎᓪᓗᖓ.”
10ᐄᓴᕅᓕᐅᓪᓕ ᐃᔨᖏᒃ ᑕᒃᐲᓕᓚᐅᕐᖕᒪᑎᒃ ᐃᓄᑐᖃᐅᓂᕐᖕᒧᑦ, ᑕᑯᑦᓯᐊᕈᓐᓁᓪᓕᕗᖅ. ᑕᕝᕙ ᔫᓯᐱᐅᑉ ᑖᑦᓱᒧᖓᖅᑎᑉᐰᒃ; ᑖᑦᓱᒪᓗ ᑯᓂᒃᓗᒋᒃ ᐃᕿᑉᐰᒃ. 
11ᐄᓴᕅᓕᓗ ᔫᓯᐱᒧᑦ ᐅᖃᖅᐳᖅ, “ᐃᓕᖕᓂᒃ ᑕᑯᓂᐊᕋᓱᒋᔪᓐᓃᓚᐅᖅᐳᖓ; ᑕᑯᒋᓪᓕ ᒎᑎᐅᑉ ᕿᑐᕐᖓᕐᖕᓂᒃ ᐊᒡᓛᑦ ᑕᑯᑎᑉᐹᖓ.” 
12ᑕᕝᕙ ᔫᓯᐱᐅᑉ ᔧᑰᑉ ᓵᖓᓂᑦ ᐲᖅᑎᓪᓗᓂᒋᒃ, ᐅᑯᓪᓗᓂ ᐹᒻᒪᒃᐳᖅ ᓇᑎᕐᖕᒧᑦ ᑖᑦᓱᒪ ᓵᖓᓂ.
13ᔫᓯᐱᐅᓪᓗ ᐃᕐᖕᓃᖕᓂ ᐅᐸᒍᑎᑎᑉᐹᒃ, ᐃᕗᕅᒥ ᐄᓴᕅᓕᐅᑉ ᓴᐅᒥᖓᓄᐊᖅᑎᑉᐹ, ᒫᓇᓯᓕ ᑕᓕᖅᐱᖓᓄᐊᖅᑎᓪᓗᒍ ᖃᓂᒋᔭᖓᓄᐊᖅᑎᑉᐹᒃ ᑖᑦᓱᒧᖓ. 
14ᐄᓴᕅᓕᐅᓪᓕ ᑕᓖᖕᓂ ᐃᓴᒡᓗᒋᒃ ᑕᓕᖅᐱᖕᒥᓄᑦ ᓄᑲᖅᓯᐅᑉ ᐃᕗᕅᒥᐅᑉ ᓂᐊᖁᖓ ᐸᑎᒻᒥᓕᖅᐹ, ᓴᐅᒥᖕᒥᓄᓪᓗ ᐊᖓᔪᒃᓯᐅᑉ ᒫᓇᓯᐅᑉ ᓂᐊᖁᐊ ᐸᑎᒻᒥᓕᖅᓗᒍ, ᑕᓖᖕᓂ ᑭᐳᒃᑎᓪᓗᒋᒃ. 
15ᔫᓯᐱᓗ ᓮᒻᒪᖅᑎᑉᐹ, ᐅᖃᖅᓗᓂ,
16ᐂᖏᓕᐅᓪᓗ ᓴᐳᑦᔨᔨᒋᓯᒪᔭᒪ ᐱᐅᖏᑦᑐᓂᑦ ᑕᒤᓐᓂᑦ,
17ᔫᓯᐱᓕ ᑕᑯᒐᒥ ᐊᑖᑕᖓᑕ ᑕᓕᖅᐱᖕᒥᓄᑦ ᐃᕗᕅᒥᐅᑉ ᓂᐊᖁᖓ ᐸᑎᒻᒥᖕᒪᒍ, ᐃᓱᐊᖅᓴᓐᖏᓚᖅ; ᐊᑖᑕᖓᑕᓗ ᑕᓕᖅᐱᐊ ᑎᒍᓪᓗᓂᐅᒃ, ᐃᕗᕅᒥᐅᑉ ᓂᐊᖁᖓᓂᑦ ᐲᖅᑎᑉᐹ ᐃᓕᖔᖅᓗᒍᓗ ᒫᓇᓯᐅᑉ ᓂᐊᖁᐊᓄᑦ. 
18ᔫᓯᐱᐅᓪᓗ ᐊᑖᑕᓂ ᐅᖃᐅᑎᕚ, “ᐊᑖᑖᒃ ᑍᒫᖑᖏᒻᒪᑦ; ᐅᓇ ᐊᖓᔪᒃᓯᐅᖔᖅᐳᖅ; ᑕᓕᖅᐱᖕᓄᑦ ᐸᑎᒻᒥᖔᓚᐅᕈᒃ.”
19ᐊᑖᑕᖓᓕ ᑍᒫᒃ ᐱᔪᒪᓐᖏᓚᖅ, ᐅᖃᖅᓗᓂᓗ, “ᖃᐅᔨᒪᕗᖓ ᐃᕐᖕᓃᒃ, ᖃᐅᔨᒪᕗᖓ; ᑖᑦᓱᒪᓐᖓᑦᑕᐅᖅ ᐃᓄᒋᐊᒃᑐᖅᔪᐊᑦ ᐱᔪᒫᕐᖕᒪᑕ, ᐃᓄᒐᓴᒡᔪᐊᓐᖑᕈᒫᖅᓗᑎᒡᓗ; ᑭᓯᐊᓂᓕ ᐅᓇ ᓄᑲᖓ ᑖᑦᓱᒪᓐᖓᑦ ᐃᓄᒋᐊᖕᓂᖅᓴᐅᔪᒫᖅᐳᖅ, ᑭᖑᕚᖏᓪᓗ ᐃᓅᖃᑎᒌᒡᔪᐊᓐᖑᕈᒫᖅᓗᑎᒃ.”
20ᑕᕝᕙ ᐅᓪᓗᒥ ᑕᕝᕙᓂ ᑖᒃᑯᐊᒃ ᓮᒻᒪᖅᑎᓚᐅᖅᐰᑦ, ᐅᖃᖅᓗᓂ, “ᐃᓕᑦᓯᑎᒍᑦ ᐄᓴᕅᓕ ᓮᒻᒪᖅᑎᑕᐅᓂᕋᖅᑕᐅᔪᒫᖅᐳᖅ, ᐅᖃᖅᓗᑎᒃ, ‘ᒎᑎᐅᑉ ᐃᕗᕅᒥᑐᑦ ᒫᓇᓯᑐᓪᓗ ᑍᒤᑎᓪᓕᓯ’”; ᑍᒫᒃ ᑕᕝᕙ ᔧᑰᑉ ᐃᕗᕅᒥ ᓯᕗᓪᓕᐅᑎᓚᐅᖅᐹ ᒫᓇᓯᒥᑦ.
21ᑕᕝᕙ ᐄᓴᕅᓕ ᐅᖃᖅᐳᖅ ᔫᓯᐱᒧᑦ, “ᑕᑯᒋᑦ ᑐᖁᔭᕆᐊᒃᓯᕗᖓ, ᒎᑎᐅᓪᓕ ᐃᓚᒋᓂᐊᖅᐹᑎᑦ, ᐅᑎᖅᑎᑦᓱᒫᖅᐹᑎᓪᓗ ᓯᕗᓕᕕᓂᖅᐱᑦ ᓄᓇᖓᓄᑦ. 
22ᓱᓕᓗ ᑐᓂᓯᕕᒋᕙᒋᑦ ᐊᖓᔪᑎᑦ ᑐᓂᓯᕕᒋᓇᒋᑦ ᖃᖅᑲᐅᑉ ᐊᑭᓐᓇᖓ ᐃᓕᖕᓄᑦ ᑐᓂᕙᕋ, ᐱᑖᕆᓚᐅᖅᑕᕋ ᐊᖅᓵᖅᓯᑦᔪᑎᒋᓪᓗᒍ ᐊᒧᕅᑎᑦ ᑭᖑᕚᖏᓐᓂᑦ ᓴᕕᒡᔪᐊᓐᓄᑦ ᐱᑎᒃᓯᓐᓄᓪᓗ.”
