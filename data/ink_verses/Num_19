1ᐊᑕᓂᖅᓕ ᒨᓯᓯᒧᑦ ᐂᕈᓂᒧᓪᓗ ᐅᖃᖅᐳᖅ, ᐅᖃᖅᓗᓂ, 
2“ᐅᓇ ᐱᖁᔭᖅ ᐊᑕᓂᐅᑉ ᒪᓕᒃᑕᐅᖁᔭᖓ ᐅᖃᕐᖕᒪᑦ: ‘ᐄᓴᕅᓕᒥᐅᑦ ᐅᖃᐅᑎᒃᑭᑦ, ᐃᓕᖕᓄᑦ ᕾᑦᓯᖁᓪᓗᒋᑦ ᐃᒻᒧᒃᓯᐅᒐᕐᖕᒥᒃ ᐊᕐᖕᓇᓪᓗᕐᖕᒥᒃ ᐃᓐᓇᐅᖏᑦᑐᒥᒃ ᓴᓗᒤᓐᓂᖃᖏᑦᑐᒥᒃ, ᖃᓄᐃᑦᔪᑎᖃᖏᑦᑐᒥᒃ ᓱᓇᒥᒡᓗ ᐱᓇᓱᐊᖅᑎᑕᐅᓚᐅᖅᓯᒪᖏᑦᑐᒥᒃ. 
3ᑐᓂᕐᕈᓯᖅᑎᑦᓯᔨᒧᑦ ᐃᓕᓯᕆᒧᑦ ᑐᓂᓗᒍ, ᑕᖕᒫᖅᓯᒪᕕᐅᑉ ᓯᓚᑖᓄᑦ ᐂᑦᔪᑎᓂᐊᕐᖕᒪᒍ, ᑖᕙᓂᓗ ᑐᖁᓪᓗᓂᐅᒃ; 
4ᑐᓂᕐᕈᓯᖅᑎᑦᓯᔨᐅᑉ ᐃᓕᓯᕆᐅᑉ ᑐᓂᕐᕈᑎᐅᔫᑉ ᐊᐅᖓᑕ ᐃᓚᖓ ᐊᒡᒐᖕᒥᓄᑦ ᖃᓗᓗᒍ, ᓯᖅᐸᖅᓴᕈᑎᓗᒍᓗ 7-ᐃᑐᖅᓗᓂ ᑐᐱᖅᔪᐊᑉ ᑲᑎᒪᕕᐅᑉ ᓵᓪᓗᐊᖓᓃᓪᓗᓂ. 
5ᐃᒻᒧᒃᓯᐅᒐᖅ ᐊᕐᖕᓇᓪᓗᒃ ᐃᑭᑕᐅᓂᐊᖅᐳᖅ ᐃᓕᓯᕆᐅᑉ ᓵᖓᓂ: ᐊᒥᖓᓗ, ᓂᕿᖓᓗ, ᐊᐅᖓᓗ, ᐊᒥᐊᒃᑯᓕᒫᖏᓪᓗ ᐃᑯᐊᓪᓚᖕᒥᓗᒋᑦ. 
6ᑐᓂᕐᕈᓯᖅᑎᑦᓯᔨ ᑎᒍᓯᔭᕆᐊᖃᖅᐳᖅ ᕿᔪᕐᖕᒥᒃ ᓰᑕᕆᒥᒃ ᐊᑎᖃᖅᑐᒥᒃ ᕼᐊᓯᑉᒥᒡᓗ, ᓰᐱᐅᓪᓗ ᒥᖅᑯᖓᓂᒃ ᐊᐅᑉᐸᕆᒃᑐᒥᒃ, ᐃᒋᓪᓗᒋᓪᓗ ᐃᑯᐊᓚᔫᑉ ᐊᕐᖕᓇᓪᓘᑉ ᐃᒻᒧᒃᓯᐅᒐᐅᑉ ᐊᑯᓐᓂᖓᓄᑦ. 
7ᑐᓂᕐᕈᓯᖅᑎᑦᓯᔨᐅᓪᓗ ᐊᓐᓄᕌᓂ ᐅᐊᓴᕆᐊᖃᖅᐰᑦ, ᐅᕕᓂᖕᓂᐊᖅᓗᓂᓗ, ᑭᖑᓂᖓᒍᑦ ᑕᖕᒫᖅᓯᒪᕕᖕᒧᑦ ᐅᑎᖅᓗᓂ; ᑐᓂᕐᕈᓯᖅᑎᑦᓯᔨᓗ ᑖᓐᓇ ᓴᓗᒤᓐᓂᕋᖅᑕᐅᓂᐊᖅᐳᖅ ᐅᓐᓄᒃ ᑎᑭᓪᓗᒍ. 
8ᑖᑦᓱᒥᖓ ᐃᑭᑦᓯᔪᖅ ᐊᓐᓄᕌᓂ ᐃᒥᕐᖕᒧᑦ ᐅᐊᓴᕆᐊᖃᖅᐰᑦ, ᐃᒥᕐᖕᒧᓪᓗ ᐅᕕᓂᖕᓂᐊᖅᓗᓂ, ᓴᓗᒤᑦᑑᓂᐊᖅᐳᖅᓗ ᐅᓐᓄᒃ ᑎᑭᓪᓗᒍ. 
9ᐊᖑᑎᐅᓪᓕ ᓴᓗᒤᓕᓯᒪᖏᑦᑑᑉ ᐊᕐᖕᓇᓪᓘᑉ ᐃᒻᒧᒃᓯᐅᒐᐅᑉ ᐊᖅᔭᓕᓂᖏᑦ ᓄᐊᒋᐊᖃᖅᐰᑦ, ᐃᓕᓗᒋᓪᓗ ᓴᓗᒪᓂᕋᖅᑕᐅᔪᒧᑦ ᑕᖕᒫᖅᓯᒪᕕᐅᑉ ᓯᓚᑖᓂ, ᑍᑲᓂ ᐃᓂᖃᖅᑎᑕᐅᔭᕆᐊᖃᖅᐳᖅ ᑲᑎᒪᔪᖅᔪᐊᑦ ᐄᓴᕅᓕᒥᐅᑦ ᐱᑦᔪᑎᒋᓗᒋᑦ ᐃᒥᕐᖕᒧᑦ ᓴᓗᒻᒪᖅᓴᐅᑕᐅᓗᓂ; ᐊᔪᕐᖕᓂᐅᑉ ᓴᓗᒪᑦᓯᐊᓕᕈᑎᒃᓴᖓᓄᑦ. 
10ᓇᓪᓕᐊᑦ ᐊᕐᖕᓇᓪᓘᑉ ᐃᒻᒧᒃᓯᐅᒐᐅᑉ ᐊᖅᔭᓕᓂᖏᓐᓂᒃ ᓄᐊᑦᓯᔪᖅ ᐊᓐᓄᕌᓂ ᐅᐊᓴᕆᐊᖃᖅᐰᑦ, ᓴᓗᒤᓐᓂᕋᖅᑕᐅᓗᓂᓗ ᐅᓐᓄᒃ ᑎᑭᓪᓗᒍ. ᑕᒪᓐᓇ ᐄᓴᕅᓕᒥᐅᓄᑦ ᓄᓇᖃᑎᒋᓐᖏᑕᖏᓐᓄᓪᓗ ᑖᒃᑯᓇᓂ ᐃᓂᖃᖅᑐᓄᑦ ᒪᓕᒐᐅᓂᐊᖅᐳᖅ ᐃᓱᖃᖏᑦᑐᒧᑦ.’”
11“ᓇᓪᓕᐊᑦ ᐃᓅᑉ ᑎᒥᖓᓂᒃ ᑐᖁᖓᔪᒥᒃ ᐊᒃᑐᖅᓯᔪᖅ ᓴᓗᒤᑦᑑᓂᕋᑕᐅᓂᐊᖅᐳᖅ ᐅᓪᓗᓂᒃ 7-ᓂᒃ. 
12ᐃᒻᒥᓂᒃ ᐃᒥᕐᖕᒧᑦ ᓴᓗᒻᒪᖅᓴᕆᐊᖃᖅᐳᖅ ᐅᓪᓗᐃᑦ ᐱᖓᔪᐊᓐᓂᒃ ᐅᓪᓗᐃᓪᓗ 7-ᖓᓂᒃ; ᑕᕝᕙ ᓴᓗᒻᒪᕐᖕᓂᐊᖅᐳᖅ, ᐅᓪᓘᑉ ᐱᖓᔪᐊᓐᓂ ᐅᓪᓘᓪᓗ 7-ᖓᓂ ᓴᓗᒻᒪᖅᓴᖏᑉᐸᑦ, ᓴᓗᒻᒪᕐᖕᓂᐊᓐᖏᓚᖅ. 
13ᓇᓪᓕᐊᑦ ᑭᓇᑐᐃᓐᓇᕐᖕᒥᒃ ᑐᖁᔪᒥᒃ ᐊᒃᑐᖅᓯᔪᖅ, ᐃᒻᒥᓂᒡᓗ ᓴᓗᒻᒪᖅᓴᖏᓪᓗᓂ, ᐊᑕᓂᐅᑉ ᑐᐱᖅᔪᐊᖓᓂᒃ ᓴᓗᒤᓕᑎᑦᓯᕗᖅ. ᑖᓐᓇᓗ ᐄᓴᕅᓕᒥᐅᓂᑦ ᐊᕕᑕᐅᔭᕆᐊᖃᖅᐳᖅ. ᓴᓗᒤᑦᑑᓂᐊᕐᖕᒪᑦ, ᐃᒥᖅ ᓴᓗᒻᒪᖅᓮᑦᔪᑎ ᓯᖅᐸᖅᓴᖅᑕᐅᓚᐅᖏᒻᒪᖅ ᑖᑦᓱᒧᖓ; ᓴᓗᒤᓐᓂᖓ ᓱᓕ ᑖᑦᓱᒪᓃᒻᒪᑦ.
14ᑕᕝᕙ ᑍᒫᒃ ᐱᖁᔭᖅ ᐃᓄᒃ ᑐᐱᕐᖕᒥᓂ ᑐᖁᒃᐸᑦ: ᑐᐱᕐᖕᒧᑦ ᐃᑎᖅᑐᓕᒫᑦ ᑐᐱᕐᖕᒦᑦᑐᓕᒫᓪᓗ ᓴᓗᒤᑦᑑᓂᐊᖅᐳᑦ ᐅᓪᓗᓂᒃ 7-ᓂᒃ. 
15ᐃᓗᓕᖁᑎᓕᒫᓪᓗ ᒪᑐᐃᖓᔪᑦ, ᐊᑦᓱᖏᖅᓯᒪᓗᑎᒃ ᒪᑐᓯᒪᖏᑦᑐᑦ, ᓴᓗᒤᑦᑑᕗᑦ. 
16ᓇᓪᓕᐊᓪᓘᓐᓃᑦ ᓇᑎᕐᖕᓇᒥ ᓴᕕᒡᔪᐊᒧᑦ ᑐᖁᑕᐅᔪᒥᒃ ᐊᒃᑐᖅᓯᔪᖅ ᑐᖁᔪᒥᒡᓘᓐᓂᑦ, ᐃᓅᓪᓘᓐᓃᑦ ᓴᐅᓂᖓᓂᒃ, ᐃᓗᕕᕐᖕᒥᒡᓘᓐᓃᑦ, ᓴᓗᒤᑦᑑᓂᐊᖅᐳᖅ ᐅᓪᓗᓂᒃ 7-ᓂᒃ.
17ᐃᓄᒃ ᓴᓗᒤᓕᓯᒪᔪᖅ ᐱᓪᓗᒍ, ᐃᒻᒧᒃᓯᐅᒐᐅᑉ ᐊᕐᖕᓇᓪᓘᑉ ᐃᒥᕐᖕᒧᑦ ᓴᓗᒻᒪᖅᓴᐅᑎᒃᓴᐅᓗᓂ ᐊᔪᕐᖕᓂᕐᖕᒧᑦ ᐃᑯᐊᓚᑎᑕᐅᓯᒪᔫᑉ, ᐊᖅᔭᓕᓂᖏᑕ ᐃᓚᖏᓐᓂᒃ ᐱᔭᕆᐊᖃᖅᐳᑦ, ᐃᒥᕐᖕᒥᒃ ᑯᕕᔪᒥᒃ ᐊᖅᑯᓵᖅᕕᒋᓗᒋᑦ ᐃᓗᓕᖃᖅᑐᒧᑦ ᑯᕕᑎᓪᓗᒍ. 
18ᐃᓄᒃ ᓴᓗᒤᓕᓯᒪᖏᑦᑐᖅ ᕼᐊᓯᑉᒥᒃ ᑎᒍᓯᓗᓂ ᐃᒥᕐᖕᒧᑦ ᑕᕝᕗᖓ ᒥᓱᒡᓗᒍ, ᑐᐱᖅ ᓯᖅᐸᖅᓴᕆᐊᖃᖅᐹ, ᐃᓗᓕᖁᑎᓕᒫᖏᓪᓗ, ᐃᓄᐃᓪᓗ ᑐᐱᕐᖕᒦᑦᑐᕕᓂᓕᒫᑦ, ᐅᕝᕙᓘᓐᓃᑦ ᓇᓪᓕᐊᑦ ᓴᐅᓂᕕᓂᕐᖕᒥᒃ ᐊᒃᑐᖅᓯᓚᐅᖅᑐᒧᑦ, ᑐᖁᑕᕕᓂᕐᖕᒥᒡᓘᓐᓃᑦ, ᑐᖁᖓᔪᒥᒡᓘᓐᓃᑦ, ᐃᓗᕕᕐᖕᒥᒡᓘᓐᓃᑦ ᐊᒃᑐᖅᓯᓚᐅᖅᑐᒧᑦ. 
19ᐃᓄᒃ ᓴᓗᒤᓕᓯᒪᖏᑦᑐᖅ ᓴᓗᒤᑦᑐᒥᒃ ᓯᖅᐸᖅᓴᖅᓯᔭᕆᐊᖃᖅᐳᖅ ᐅᓪᓗᐃᑦ ᐱᖓᔪᐊᓐᓂᒃ ᐅᓪᓗᐃᓪᓗ 7-ᖓᓂᒃ; ᐅᓪᓗᐃᓪᓕ 7-ᖓᓂ ᐃᓄᒃ ᓴᓗᒻᒪᖅᓴᖅᑕᐅᔪᖅ ᓇᖕᒥᓂᖅ ᓴᓗᒻᒪᖅᓴᕆᐊᖃᓕᖅᐳᖅ, ᐊᓐᓄᕌᓂ ᐅᐊᓴᖅᓗᒋᑦ, ᐃᒥᕐᖕᒧᓪᓗ ᐅᕕᓂᖕᓂᐊᖅᓗᓂ; ᐅᓐᓄᒃᐸᑦ ᓴᓗᒻᒪᕐᖕᓂᐊᖅᐳᖅ.
20ᐃᓄᒡᓕ ᓴᓗᒤᑦᑐᖅ ᐃᒻᒥᓂᒡᓗ ᓴᓗᒻᒪᖅᓴᖏᓪᓗᓂ, ᐃᓅᖃᑎᒌᒡᔪᐊᓂᑦ ᐊᕕᑕᐅᔭᕆᐊᖃᖅᐳᖅ, ᐊᑕᓂᐅᑉ ᐃᑦᔪᕐᖕᓁᑦᑐᕕᖁᑎᖓᓂᒃ ᓴᓗᒤᓕᑎᑦᓯᖕᒪᑦ. ᐃᒥᖅ ᓴᓗᒻᒪᖅᓴᐅᑎᓕᐊᕆᓯᒪᔪᖅ ᓯᖅᐸᖅᓴᕈᑕᐅᓯᒪᖏᒻᒪᑦ ᑖᑦᓱᒧᖓ; ᑍᒫᒃ ᓴᓗᒤᑦᑑᕗᖅ. 
21ᑕᒪᓐᓇ ᑍᒪᓐᖓᑦ ᒪᓕᒐᐅᓂᐊᖅᐳᖅ ᑖᒃᑯᓄᖓ. ᓇᓪᓕᐊᓪᓗ ᐃᒥᕐᖕᒥᒃ ᓴᓗᒻᒪᖅᓮᑦᔪᑎᒥᒃ ᓯᖅᐸᖅᓮᔪᖅ ᐊᓐᓄᕌᓂ ᐅᐊᓴᕆᐊᖃᖅᐰᑦ; ᓇᓪᓕᐊᓪᓗ ᐃᒥᕐᖕᒥᒃ ᓴᓗᒻᒪᖅᓮᑦᔪᑎᒥᒃ ᐊᒃᑐᖅᓯᔪᖅ ᓴᓗᒤᑦᑑᓂᐊᖅᐳᖅ ᐅᓐᓄᒃ ᑎᑭᓪᓗᒍ. 
22ᓇᓪᓕᐊᑦ ᓴᓗᒤᓕᓯᒪᔪᖅ ᓱᓇᑐᐃᓐᓁᑦ ᐊᒃᑐᖅᑕᖏᑦ ᓴᓗᒤᖅᑑᓕᖅᐳᑦ; ᓇᓪᓕᐊᑦᓗ ᐊᒃᑐᖅᑕᕕᓂᖏᓐᓂᒃ ᐊᒃᑐᖅᓯᔪᖅ ᓴᓗᒤᑦᑑᓂᐊᖅᐳᖅ ᐅᓐᓄᒃ ᑎᑭᓪᓗᒍ.”
