1ᑕᑯᒋᑦ ᐊᑕᓂᖅ, ᕿᓚᖕᒥᐅᒐᓴᒡᔪᐃᑦ ᐊᑕᓂᖓ, ᐊᖅᓵᖅᓯᓕᖅᐳᖅ ᔪᕉᓴᓚᒥᑦ ᔫᑎᐊᒥᓪᓗ ᓂᐅᕕᐊᒃᓴᖃᖅᕕᖕᓂᒃ ᓂᐅᕕᖅᕕᖕᓂᒡᓗ, ᓂᐊᖂᔭᒃᓴᓕᒫᓂᒃ ᐃᒥᒃᓴᓕᒫᓂᒡᓗ. 
2ᐊᔪᖏᑦᑐᖅᔪᐊᖁᑎᒋᔭᐅᔪᓪᓗ ᐅᓇᑕᖅᑐᒃᓮᓪᓗ, ᐃᓱᐊᖅᓮᔩᓪᓗ, ᐱᔪᒫᖅᑐᓂᒡᓗ ᓇᓚᐅᑦᑍᓲᑦ, ᐊᖓᔪᖅᑳᓪᓗ, 
3ᐊᖓᔪᖅᑳᓪᓗ ᐅᓇᑕᖅᑐᒃᓴᓄᑦ 50-ᓄᑦ ᐊᖑᑎᓪᓗ ᐊᖓᔪᖅᑳᑦ ᐱᓪᓚᕆᐅᑎᑕᐅᔪᑦ, ᐃᓅᖃᑎᒥᓂᒡᓗ ᐃᑲᔪᖅᐸᒃᑐᑦ, ᐱᔪᓐᓇᖅᑐᐊᓗᐃᓪᓗ ᐊᖓᒃᑯᐃᑦ ᓴᑲᔪᓐᓇᖅᑐᓪᓗ. 
4ᓄᑲᑉᐱᐊᓪᓗ ᐊᖓᔪᖅᑳᖅᔪᐊᓐᖑᖅᑎᑦᓱᒫᖅᐸᒃᑲ ᑖᒃᑯᓄᖓ, ᓄᑕᖅᑲᓄᓪᓗ ᐊᐅᓚᑕᐅᓕᕈᒫᖅᐳᑦ. 
5ᐃᓄᐃᑦ ᐃᒻᒥᖕᓄᑦ ᐅᖁᒤᒃᓴᖅᑎᖃᑦᑕᐅᑎᔪᒫᖅᐳᑦ, ᐊᑐᓂᑦ ᐃᓅᖃᑎᒥᖕᓄᑦ, ᓄᓇᖃᑎᒥᖕᓄᓪᓗ; ᐃᓅᓱᒃᑐᐃᑦ ᐅᐱᒍᓱᒍᓐᓃᕈᒫᖅᐳᑦ ᐃᓄᑐᖃᕐᖕᓂᒃ, ᓱᓇᐅᒃᓴᕈᓐᓃᖅᓗᑎᒡᓗ ᐅᐱᒋᔭᐅᔪᓂᒃ.
6ᐊᖑᑎᐅᑉ ᐊᖓᔪᓂ ᓄᑲᓂᓘᓐᓃᑦ ᑎᒍᔪᒫᖅᐹ ᐊᑖᑕᒥ ᐃᒡᓗᖓᓂᑦ ᐅᖃᐅᑎᓗᒍᓗ: “ᐅᓕᒡᔪᐊᖃᕋᕕᑦ ᓯᕗᓕᖅᑎᑖᕆᓚᐅᖅᓚᑦᑎᒋᑦ, ᑕᒪᓐᓇ ᓯᖁᒥᓯᒪᓂᐊᓗᒃᐳᑦ ᐃᓕᖕᓄᑦ ᐊᐅᓚᑕᐅᖁᓕᖅᑕᕗᑦ.”
7ᑖᓐᓇᓕ ᐅᓪᓗᒥ ᑖᑦᓱᒪᓂ ᕿᐱᓗᒡᓗᓂ, ᐅᖃᕈᒫᖅᐳᖅ: “ᐋᖅᑭᒃᓱᐃᔨᐅᓂᐊᓐᖏᓚᖓ; ᐃᒡᓗᓐᓂ ᓂᐊᖂᔭᖃᖏᓐᓇᑦᑕ ᐅᓕᒡᔪᐊᖅᑕᖃᕋᓂᓗ; ᐊᐅᓚᑦᓯᔨᓐᖑᖅᑎᑕᐅᔪᒪᓐᖏᓚᖓ ᐃᓄᖕᓄᑦ.”
8ᔪᕉᓴᓚᒻ ᐹᓪᓚᒃᓯᒪᕗᖅ, ᔫᑕᓗ ᑲᑕᒃᓯᒪᓪᓗᓂ; ᐅᖃᐅᓯᖏᑦ ᐱᓂᐊᕐᖕᓂᖏᓪᓗ ᐊᑭᕋᖅᑐᕐᖕᒪᑕ ᐊᑕᓂᕐᖕᒥᒃ ᑲᒪᒋᓇᒍ ᓇᔫᑎᓂᖓᑕ ᐱᓐᓇᕐᖕᓇᕐᖕᓂᖅᔪᐊᖓ. 
9ᑮᓇᖏᑕ ᑕᑯᒃᓴᐅᓂᖏᑦ ᓇᓗᓁᖅᓯᕗᑦ ᐸᓯᔭᒃᓴᐅᓂᖏᓐᓂᒃ; ᐊᔪᕐᖕᓂᑎᒃ ᓴᖅᑭᑎᑉᐰᑦ ᓱᑑᒪᒥᐅᑎᑐᑦ, ᐃᔨᖅᓯᒪᓇᒋᓪᓗ. ᑲᑉᐱᐊᓐᓇᒦᒃ ᑕᕐᖕᓂᖏᑦ! ᐱᐅᖏᑦᑐᒥᒃ ᐃᒻᒥᖕᓄᑦ ᓇᖕᒥᓂᖅ ᐱᑎᑦᓯᖕᒪᑕ.
10ᐃᓱᐊᖅᑐᓕᔪᑦ ᐅᖃᐅᑎᒃᑭᑦ ᖃᓄᐃᓐᓂᐊᖏᓐᓂᕋᖅᓗᒋᑦ, ᐱᓂᐊᕐᖕᓂᖏᑕ ᐱᕈᖅᑎᑕᖏᓐᓂᒃ ᓂᕆᔪᒫᕐᖕᒪᑕ. 
11ᑲᑉᐱᐊᓐᓇᒦᒃ ᐸᓯᔭᒃᓴᐅᔪᖅ! ᑖᓐᓇ ᐱᐅᖏᑦᑐᐊᓗᖕᒥᒃ ᓯᕗᓂᖃᕐᖕᒪᑦ, ᐊᒡᒐᖏᑕ ᐱᓂᐊᖅᓯᒪᔭᖏᑦ ᑖᑦᓱᒧᖓ ᐊᑭᓕᐅᑕᐅᔪᒫᕐᖕᒪᑕ.
12ᐃᓄᖁᑎᒪᓕ ᓱᕈᓰᑦ ᐅᖁᒤᒃᓴᖅᑎᑦᓯᔨᒋᕔᑦ, ᐊᕐᖕᓇᓄᓪᓗ ᐊᐅᓚᑕᐅᓪᓗᑎᒃ. ᐃᓄᖁᑎᒃᑳ, ᑕᓯᐅᖅᑎᑦᓯᓐᓄᑦ ᑕᒻᒪᖅᑎᑕᐅᓯᒪᕗᓯ, ᐊᖅᑯᑎᒋᔭᕆᐊᖃᖅᑕᑦᓯᓐᓂᒡᓗ ᓇᓗᓕᖅᑎᑕᐅᓯᒪᓪᓗᓯ.
13ᐊᑕᓂᖅ ᐃᓂᒥᓃᓕᖅᐳᖅ ᐊᑭᒋᐊᖅᕕᒋᓂᐊᖅᑕᒥᓂ, ᓂᑯᕕᑉᐳᖅ ᐃᖅᑲᖅᑐᐃᓂᐊᓕᖅᓗᓂ ᐃᓄᖁᑎᒥᓂᒃ. 
14ᐊᑕᓂᖅ ᐃᖅᑲᖅᑐᐃᕕᖕᒥᓄᑦ ᐃᑎᖅᐳᖅ ᐃᓄᖁᑎᖏᑕ ᐊᖓᔪᖅᑳᖏᑦ ᐊᖓᔪᖅᑳᖅᔪᐊᕆᔭᖏᓪᓗ ᐃᓚᒋᓪᓗᒋᑦ: “ᐃᓕᑦᓯ ᐱᕈᖅᓰᕕᒃ ᕔᓂᓕᒃᓴᖅ ᓂᕆᓚᐅᖅᐸᓯ, ᐊᔪᖅᓴᖅᑐᓂᓪᓗ ᐊᖅᓵᕐᖕᓂᒐᕕᓂᓯ ᐃᒡᓗᓯᓐᓃᑉᐳᑦ. 
15ᖃᓄᖅ ᐃᓱᒪᓪᓗᓯ ᐃᓄᖁᑎᒃᑲ ᓯᖁᒥᑎᑉᐱᓯᐅᒃ, ᐊᔪᖅᓴᖅᑐᑦ ᓄᖑᕈᑎᓪᓗᒌᑦ?” ᐊᑕᓂᖅ ᕿᓚᖕᒥᐅᒐᓴᒡᔪᐃᑦ ᒎᑎᖓᑦ ᐅᖃᖅᐳᖅ.
16ᐊᑕᓂᖅ ᐅᖃᖅᐳᖅ: “ᓮᐅᓂᐅᑉ ᐸᓂᖏᑦ ᐱᐅᔪᕆᓗᐊᕐᖕᒪᑕ ᐱᓱᓕᕌᖓᒥᒡᓗ ᐋᖅᓗᖓᔮᖅᓗᑎᒃ ᐱᓱᖃᑦᑕᖅᐳᑦ, ᕿᒃᓯᒥᒑᖃᑦᑕᖅᓗᑎᒃ ᐱᓱᖃᑦᑕᖅᐳᑦ, ᐱᔪᒥᓇᕋᓱᐊᖅᓗᑎᒃ, ᐊᑯᓔᑦᑐᒥᒃ ᐊᓪᓗᕋᖅᓗᑎᒃ, ᓯᖏᕐᖕᓂᕐᖕᒥᐅᑕᒥᖕᓂᒡᓗ ᓯᕙᓂᕋᖅᑎᑦᓯᓪᓗᑎᒃ. 
17ᑍᒤᒻᒪᑦ ᓮᐅᓂᐅᑉ ᐸᓂᖏᑕ ᓂᐊᖁᖏᑦ ᐊᑕᓂᐅᑉ ᐊᒥᖅᓗᓕᖅᑎᑦᓱᒫᖅᐰᑦ, ᑲᓐᖑᒋᔭᖏᓪᓗ ᓴᖅᑭᑎᓪᓗᒋᑦ.”
18ᐅᓪᓗᖅ ᑕᒪᓐᓇ ᓇᓪᓕᐅᑎᒃᐸᑦ ᐊᑕᓂᐅᑉ ᐲᔭᕈᒫᖅᐰᑦ ᐱᐅᓴᐅᑏᑦ ᓯᖏᕐᖕᓂᕐᖕᒥᐅᑕᖏᑦ ᓯᕙᓂᕋᕈᑏᑦ, ᖃᐅᕈᑎᖏᓪᓗ ᐅᔭᒥᖏᓪᓗ; 
19ᓯᐅᑎᒥᐅᑕᖏᑦ, ᐊᒡᒐᐅᒻᒥᐅᑍᓪᓗ, ᖁᖓᓰᓕᑍᓪᓗ; 
20ᓇᓴᖏᓪᓗ, ᓂᐅᒥᐅᑍᓪᓗ ᐱᐅᓴᐅᑏᑦ, ᓂᐊᖂᑎᖏᑦ, ᑎᐱᑦᓯᐊᕆᒃᓴᐅᑎᖃᐅᑏᓪᓗ, ᐋᕐᖑᐊᖏᓪᓗ: 
21ᕿᑎᖅᓯᕐᖕᒥᖏᓪᓗ,+ ᕿᖓᕐᖕᒥᐅᑕᖏᓪᓗ ᓄᖅᓗᓖᑦ; 
22ᐊᓐᓄᕌᖏᓪᓗ ᓇᓪᓕᐅᓐᓂᖅᓯᐅᕈᑏᑦ, ᐅᓕᒡᔪᐊᖏᓪᓗ, ᐊᓃᖅᑐᖅᓯᐅᑎᖏᓪᓗ ᐊᓐᓄᕌᑦ, ᐊᑐᐃᓐᓇᖃᐅᑎᖏᓪᓗ ᐴᑲᑕᖏᑦ; 
23ᑕᕐᕋᖅᑑᑎᖏᑦ, ᐊᓐᓄᕌᖏᓪᓗ ᓵᑦᑐᑦ ᑕᑯᒃᓴᐅᓇᖅᑐᑦ, ᓵᑦᑐᓪᓗ ᐃᓗᓪᓖᑦ, ᓇᓴᐅᔭᖏᑦ ᓂᒻᒪᐅᑎᓯᒪᔪᑦ, ᒪᑐᐊᕆᓲᖏᓪᓗ.
24ᑎᐱᑦᓯᐊᕆᒃᓴᐅᑎᐅᑉ ᑎᐱᖓ ᑭᖑᕝᕕᖅᑕᐅᔪᒫᖅᐳᖅ ᐃᒍᓇᕐᖕᓂᒥᒃ; ᑕᑦᓯᕈᑏᓪᓗ ᐱᐅᔪᑦ ᑭᖑᕝᕕᖅᑕᐅᓗᑎᒃ, ᐊᒃᓱᓈᒧᑦ; ᓄᔭᕐᖕᓂᒃ ᐋᖅᑭᑦᓯᐊᖅᓯᒪᓂᖏᑦ ᑭᖑᕝᕕᖅᑕᐅᓗᑎᒃ ᓄᔧᕈᑎᓂᕐᖕᒧᑦ; ᐊᔪᖅᓴᖏᑦᑐᖅᓯᐅᑎᓂᒃ ᐊᓐᓄᕌᖅᓯᒪᓂᖅ ᑭᖑᕝᕕᖅᑕᐅᓗᓂ ᐳᑐᖅᓛᓂᒃ ᐊᓐᓄᕌᖅᓯᒪᓂᕐᖕᒧᑦ; ᐃᓂᖁᓇᖅᑑᓂᖅ ᑭᖑᕝᕕᖅᑕᐅᓗᓂ ᑲᓐᖑᓱᖕᓂᕐᖕᒧᑦ.
25ᐊᖑᑎᖁᑎᑎᑦ ᑐᖁᕋᖅᑕᐅᔪᒫᖅᐳᑦ ᓴᕕᒡᔪᐊᒧᑦ, ᐊᔪᖏᑦᑐᖅᔪᐊᖁᑎᑎᓪᓗ ᑐᖁᕋᖅᑕᐅᔪᒫᖅᐳᑦ ᐅᓇᑕᕐᖕᓂᕐᖕᒧᑦ. 
26ᐃᑎᖅᑕᖅᕕᖏᑦ ᐅᒡᒍᐊᕐᖕᓂᕐᖕᒧᑦ ᕿᐊᔪᒫᖅᐳᑦ; ᐃᒡᓗᒐᓴᒡᔪᐊᓪᓗ ᐊᓐᓄᕅᔭᖅᑕᐅᓯᒪᔪᑎᑐᑦ ᒪᓂᖅᑲᒥ ᐃᒃᓯᕙᑐᐃᓐᓇᓕᖅᑐᑎᑐᑦ ᑍᒤᑦᓱᒫᖅᐳᑦ.
