1ᐊᑕᓂᖅ ᐅᖃᖅᐳᖅ ᒨᓯᓯᒧᑦ, 
2“ᐊᖑᑎᑦ ᐃᕐᖕᓂᐊᖑᖅᑳᖅᓯᒪᔪᑦ ᑐᓂᔭᐅᔪᒃᓴᐅᕗᑦ ᐅᕙᓐᓄᑦ; ᐊᖑᑎᑦ ᐃᕐᖕᓂᐊᖑᖅᑳᖅᓯᒪᔪᑦ ᐄᓴᕅᓕᒥᐅᓂ ᐆᒪᔪᓂᓗ ᐊᖑᑎᑦ ᐃᕐᖕᓂᐊᖑᖅᑳᖅᓯᒪᔪᑦ ᑕᒪᕐᖕᒥᒃ ᐱᖁᑎᒋᕙᒃᑲ.”
3ᒨᓯᓯᓗ ᐅᖃᖅᐳᖅ ᐃᓄᖕᓄᑦ, “ᐅᓪᓗᖅ ᑖᓐᓇ ᐃᖅᑲᐅᒪᔭᐅᔪᒃᓴᐅᕗᖅ, ᑕᕝᕙᓂ ᐅᓪᓗᒥ ᐊᐅᓪᓚᖅᑎᑕᐅᓚᐅᕋᑦᓯ ᐃᑦᔨᑉᑎᒥᑦ, ᕿᓚᒃᓱᖅᑕᐅᓯᒪᕕᒋᔭᑦᓯᓐᓂᑦ ᐊᑕᓂᐅᑉ ᐱᔪᓐᓇᕐᖕᓂᖓᓄᑦ ᑕᕝᕙᓐᖓᑦ ᐊᓂᑎᑕᐅᓚᐅᕋᑦᓯ; ᑍᒤᒻᒪᑦ ᑕᕝᕙᓂ ᓇᓪᓕᐅᓐᓂᖅᓯᐅᖅᑐᒃᓴᐅᕗᓯ ᐳᕙᓪᓚᖅᓴᐅᑎᖃᖏᑦᑐᒥᒃ ᓂᐊᖂᔭᒥᒃ ᓂᕆᓗᓯ. 
4ᑕᕝᕙᓂ ᐅᓪᓗᒥ ᐊᐅᓪᓚᓚᐅᖅᐳᓯ, ᑕᖅᑭᒥ ᐊᐱᑉᒥᒃ ᐊᑎᓕᖕᒥ. 
5ᐊᑕᓂᐅᑉ ᓱᓕᓪᓚᕆᒃᑐᒥᒃ ᐊᖏᖅᕕᒋᓯᒪᖕᒪᒋᑦ ᓯᕗᓕᕕᓂᓯ ᓄᓇᒥᒃ ᑕᒪᑐᒥᖓ ᑬᓇᓂᒥᐅᑦ ᓄᓇᖓᓂᒃ ᑐᓂᓯᕕᒋᔪᒪᓪᓗᒋᑦ, ᕼᐃᑍᑎᒥᐅᓪᓗ ᓄᓇᖓᓂᒃ, ᐊᒧᕅᑎᒥᐅᓪᓗ ᓄᓇᖓᓂᒃ, ᕼᐃᕔᑎᒥᐅᓪᓗ ᓄᓇᖓᓂᒃ, ᔨᐳᓮᑎᒥᐅᓪᓗ ᓄᓇᖓᓂᒃ, ᑕᒪᓐᓇ ᓄᓇ ᐱᕈᖅᑐᓂ ᐊᔪᖅᓴᕐᖕᓇᖏᑦᓯᐊᕐᖕᒪᑦ, ᑍᒤᒻᒪᑦ ᐊᕐᕌᒍᑕᒫᑦ ᓇᓪᓕᐅᓐᓂᖅᓯᐅᖅᑕᒃᓴᕆᕙᓯ ᖁᕕᐊᓲᑎᒋᓗᒍ ᑕᕝᕙᓂ ᑕᖅᑭᒥ. 
6ᐅᓪᓗᓂᒃ 7-ᓂᒃ ᐳᕙᓪᓚᖅᓴᐅᑎᖃᖏᑦᑐᒥᒃ ᓂᐊᖂᔭᒥᒃ ᓂᕿᖃᖅᑐᒃᓴᐅᕗᓯ; ᐅᓪᓗᓪᓕ 7-ᒋᓕᖅᐸᒍ ᑕᕝᕙ ᐊᑕᓂᕐᖕᒧᑦ ᐅᐱᒍᓲᑎᒋᔭᐅᔪᒃᓴᐅᕗᖅ. 
7ᐅᓪᓗᓂᒃ 7-ᓂᒃ ᓂᐊᖂᔭᒥᒃ ᐳᕙᓪᓚᖅᓴᐅᑎᖃᖏᑦᑐᒥᒃ ᓂᕿᖃᖅᑐᒃᓴᐅᕗᓯ; ᓂᐊᖂᔭᒥᒃ ᐳᕙᓪᓚᖅᓴᐅᑎᓕᖕᒥᒃ ᐃᒡᓗᑦᓯᓐᓃᑦᑐᖃᖅᑐᒃᓴᐅᓐᖏᓚᖅ, ᐳᕙᓪᓚᖅᓴᐅᒥᒡᓘᓐᓃᑦ ᓇᓂᓕᒫᖅ ᓄᓇᑦᓯᓐᓃᑦᑐᑲᖅᑐᒃᓴᐅᖏᓚᖅ. 
8ᐅᓪᓗᒥᓗ ᑕᕝᕙᓂ ᐃᕐᖕᓂᓯ ᐅᓂᒃᑲᐅᑎᔭᒃᓴᕆᕙᓯ, ‘ᐊᑕᓂᐅᑉ ᐱᓇᓱᐊᖅᓯᒪᓂᖓᓄᑦ ᑭᓯᐊᓂ ᑕᕝᕙ ᐃᑦᔨᑉᑎᒥᑦ ᐊᐅᓪᓚᖅᑎᑕᐅᓯᒪᕗᖓ.’ 
9ᑕᒪᒃᑯᐊᓗ ᑎᑎᕋᖅᓯᒪᓗᑎᒃ ᓇᓗᓁᒃᑯᑕᐅᔪᒃᓴᐅᕗᑦ ᕿᓚᒃᓯᒪᓗᒋᑦ ᐊᒡᒐᑦᓯᓐᓄᑦ, ᐃᖅᑲᐅᒪᑦᔪᑎᒃᓴᐅᓗᑎᒡᓗ ᖃᐅᑦᓯᓐᓂ; ᐊᑕᓂᐅᑉ ᐱᖁᔭᖓᓂᒃ ᐳᐃᒍᖁᓇᓯ; ᐊᑕᓂᐅᑉ ᐱᔪᓐᓇᕐᖕᓂᖅᔪᐊᖓᓄᑦ ᐃᑦᔨᑉᑎᒥᑦ ᐊᓂᑎᑕᐅᓚᐅᕋᑦᓯ. 
10ᑍᒤᒻᒪᑦ ᑕᒪᓐᓇ ᓇᓪᓕᐅᓐᓂᖅᓯᐅᕐᖕᓂᐅᔪᖅ ᐊᑐᒐᒃᓴᕆᕙᓯ ᐊᕐᕌᒍᑕᒫᑦ ᓇᓪᓕᐅᓐᓂᖓ ᓇᓪᓕᐅᑎᔭᕌᖓᑦ.”
11“ᐊᑕᓂᐅᓪᓗ ᑬᓇᓂᒥᐅᑉ ᓄᓇᖓᓄᑦ ᑎᑭᑎᓚᐅᖅᐹᓯ, ᐊᖏᕈᑎᒋᓯᒪᔭᒥᓂᒃ ᓯᕗᓕᕕᓂᑦᓯᓐᓄᑦ ᐃᓕᑦᓯᓐᓄᓪᓗ ᑐᓂᓂᐊᕐᖕᓂᕋᓚᐅᖅᑕᒥᓄᑦ, 
12ᐊᖑᑎᑦ ᐃᕐᖕᓂᐊᖑᖅᑳᖅᓯᒪᔪᑦ ᑐᓂᔭᒃᓴᕆᕙᓯ ᐊᑕᓂᕐᖕᒧᑦ. ᐆᒪᔪᖁᑎᑦᓯᓗ ᐃᕐᖕᓂᐊᕆᖅᑳᖅᑕᖏᑦ ᐊᖑᑎᑦ ᐊᑕᓂᐅᑉ ᐱᖁᑎᒋᕔᑦ. 
13ᓯᐅᑎᖅᑯᖅᑐᔪᒥᓪᓗ ᐃᕐᖕᓂᐊᖑᖅᑳᖅᑐᑦ ᑕᐅᖅᓯᖅᑕᐅᖔᕈᓐᓇᖅᐳᑦ ᓄᕐᕋᐅᔭᕐᖕᒧᑦ, ᐅᕝᕙᓗ ᑕᐅᖅᓯᐅᑎᓂᐊᖏᒃᑯᑦᓯᐅᒃ ᑐᖁᑕᒃᓴᕆᕙᓯ. ᐊᖑᑎᓕᒫᑦ ᐃᕐᖕᓂᐊᖑᖅᑳᖅᓯᒪᔪᑦ ᑕᐅᖅᓯᖅᑕᐅᑎᑦᓱᓐᓇᖅᐸᓯ. 
14ᓯᕗᓂᕐᖕᒥᓕ ᐃᕐᖕᓂᑦᓯᓐᓄᑦ ᐊᐱᕆᔭᐅᒍᑦᓯ, ‘ᖃᓄᖅ ᒪᓐᓇ ᑐᑭᖃᖅᑐᖅ?’ ᑕᕝᕙ ᐅᖃᐅᑎᔭᒃᓴᕆᕙᑦ, ‘ᐊᑕᓂᐅᑉ ᐱᔪᓐᓇᕐᖕᓂᖓᒍᑦ ᐊᓂᑎᑕᐅᓯᒪᒐᑦᑕ ᐃᑦᔨᑉᑎᒥᑦ, ᕿᓚᒃᑕᐅᓯᒪᕕᒋᔭᑦᑎᓐᓂᑦ. 
15ᐰᕈᖅ ᐅᕙᑦᑎᓐᓂᒃ ᐊᐅᓪᓚᖁᔨᖏᑦᑐᐊᓘᑎᓪᓗᒍ, ᐊᑕᓂᐅᑉ ᐃᑦᔨᑉᑎᒥᐅᓂ ᐊᖑᑎᑦ ᐃᕐᖕᓂᐊᖑᖅᑳᖅᓯᒪᔪᑦ ᑐᖁᑎᓚᐅᖅᐰᑦ, ᐊᑕᖏᖅᓗᒋᑦ ᐃᓅᒐᓗᐊᖅᐸᑦ ᐆᒪᔫᒐᓗᐊᖅᐸᓪᓗ ᐊᖑᑎᑦ ᐃᕐᖕᓂᐊᖑᖅᑳᖅᓯᒪᔪᑦ. ᑍᒤᒻᒪᑦ ᐊᑕᓂᕐᖕᒧᑦ ᑐᓂᕐᕈᑎᖃᖅᐳᖓ ᐊᖑᑎᓂ ᐃᕐᖕᓂᐊᖑᖅᑳᖅᓯᒪᔪᓂᒃ; ᑭᓯᐊᓂᓕ ᐃᕐᖕᓂᓐᓂ ᐃᕐᖕᓂᐊᖑᖅᑳᖅᓯᒪᔪᑦ ᑕᐅᖅᓯᐅᑎᓯᒪᕙᒃᑲ.’ 
16ᑕᒪᒃᑯᐊᓗ ᐃᕐᖕᓂᐊᖑᖄᖅᓯᒪᔪᓕᒫᑦ ᓇᓗᓁᒃᑯᑕᖏᑦ ᐃᓕᓯᒪᔪᒃᓴᐅᕗᑦ ᐊᒡᒐᑦᓯᓐᓂ ᐅᕝᕙᓗ ᖃᐅᑦᓯᓐᓂ; ᐊᑕᓂᐅᑉ ᐱᔪᓐᓇᕐᖕᓂᖅᔪᐊᒥᓄᑦ ᐊᐅᓪᓚᖅᑎᓚᐅᕐᖕᒪᑎᒍᑦ ᐃᑦᔨᑉᑎᒥᑦ.”
17ᐰᕉᓪᓕ ᐃᓄᐃᑦ ᐊᐅᓪᓚᖁᓕᕐᖕᒪᒋᑦ, ᒎᑎᐅᑉ ᑕᓯᐅᓚᓐᖏᓔᑦ ᐱᓕᔅᑍᓂᒥᐅᑦ ᓄᓇᖓᒍᑦ, ᑕᒪᓐᓇᓕ ᖃᓂᒋᓈᓚᐅᕋᓗᐊᖅᐹᑦ; ᒎᑎ ᐅᖃᓚᐅᕐᖕᒪᑦ, “ᐃᓄᐃᑦ ᐅᓇᑕᖅᑐᓂᒃ ᑕᑯᓕᕈᑎᒃ ᐃᓱᒪᖏᑦ ᓴᖑᒐᔭᕐᖕᒪᑕ, ᐃᑦᔨᑉᑎᒧᓪᓗ ᐅᑎᑐᐃᓐᓇᕆᐊᖃᖅᓗᑎᒃ.” 
18ᒎᑎᐅᓪᓕ ᐃᓄᐃᑦ ᑕᓯᐅᓚᐅᖅᐰᑦ ᐃᓄᖃᖏᑦᑐᒃᑯᑦ ᓂᒍᕈᑎᓪᓗᓂᒋᑦ ᐃᒪᖅ ᐊᐅᐸᓗᒃᑕ ᑐᕌᖅᓗᒍ. ᐄᓴᕅᓕᒥᐅᓪᓗ ᑕᐸᐅᓐᖓᓚᐅᖅᐳᑦ ᐃᑦᔨᑉᑎᐅᑉ ᓄᓇᖓᓂᑦ ᐊᓂᓪᓗᑎᒃ ᐅᓇᑕᕐᖕᓂᕐᖕᒧᑦ ᐅᐸᓗᖎᔭᕈᓐᓇᖁᓪᓗᒋᑦ.
19ᒨᓯᓯᐅᓪᓗ ᔫᓯᐱᐅᑉ ᓴᐅᓂᖏᑦ ᓇᒃᓴᓚᐅᖅᐰᑦ; ᔫᓯᐱᐅᑉ ᐄᓴᕅᓕᒥᐅᑦ ᐃᓄᖏᑦ ᐊᒃᓱᕈᖅᓗᓂ ᐊᖏᖅᑎᓐᓇᓱᐊᓚᐅᕐᖕᒪᒋᑦ ᑕᒪᑐᒧᖓ, ᐅᖃᖅᓗᓂ, “ᒎᑎᐅᑉ ᐅᐸᒍᒫᖅᐹᓯ; ᑍᒤᒻᒪᑦ ᑕᒫᓐᖓᑦ ᐊᐅᓚᓕᕈᑦᓯ ᓴᐅᓂᒃᑲ ᑕᒫᓐᖓᑦ ᐊᐅᓪᓚᕈᑎᔭᒃᓴᕆᕙᓯ.”
20ᐄᓴᕅᓕᒥᐅᑦ ᓄᓇᒥᑦ ᓱᑰᑎᒥᑦ ᐊᐅᓪᓚᕆᕗᑦ ᑕᖕᒫᖅᓗᑎᒡᓗ ᓄᓇᒥ ᐃᑖᒻᒥ ᓯᐅᕌᓘᑉ ᑭᒡᓕᖓᓂ. 
21ᐅᓪᓘᓕᕌᖓᑦ ᐊᑕᓂᖅ ᓯᕗᓂᖓᓐᓃᑉᐸᓚᐅᖅᐳᖅ ᓄᕗᔭᒥ ᓇᐸᔪᒥ ᐊᑐᕐᖕᓂᐊᖅᑕᖓᓃᑉᐸᓚᐅᖅᐳᖅ ᓇᓗᓁᖅᓯᓯᒪᓇᓱᐊᖅᓗᓂ. ᐅᓐᓄᐊᖑᓕᕌᖓᓪᓕ ᐊᑕᓂᐅᑉ ᓯᕗᓕᓕᖃᑦᑕᓚᐅᖅᐰᑦ ᐃᑯᐊᓚᔪᒥ ᓇᐸᔪᒥ ᓯᕗᓂᕆᔭᖓᑦ ᖃᐅᒪᑎᑉᐸᒃᓗᓂᐅᒃ ᐃᖏᕐᕅᓐᓇᖁᓪᓗᒋᑦ ᐅᓐᓄᐊᒃᑯᑦ ᐅᓪᓗᒃᑯᓪᓗ. 
22ᓄᕗᔮᓗᒡᓗ ᑕᑭᑦᑐᑯᑖᒃ ᖁᒻᒧᑦ ᐃᓄᐃᑦ ᓯᕗᓂᖏᓐᓃᖏᓐᓇᖅᐸᓚᐅᖅᐳᖅ ᐅᓪᓗᒃᑯᑦ, ᐅᓐᓄᒃᑯᓪᓗ ᐃᑯᒫᓘᓕᖅᐸᒃᓗᓂ ᑕᑭᑦᑐᑯᑖᖑᓪᓗᓂ ᖁᒻᒧᑦ.
