1ᐃᓕᑦᓯ ᐱᑦᔭᒥᓂᒧᑦ ᑭᖑᕚᕆᔭᐅᔪᓯ, ᔪᕉᓴᓚᒥᑦ ᕿᒫᓕᕆᑦᓯ, ᑎᑦᑐᓚᐅᓪᓗ ᓂᓪᓕᖅᑎᓯᐅᒃ ᓄᓇᒥ ᑎᑯᐊᒥ! ᖃᐅᔨᑦᔪᑎᒃᓴᒥᒡᓗ ᑕᑯᒃᓴᐅᑎᑦᓯᓕᕆᑦᓯ ᐱᑦ-ᕼᐊᑭᕆᒻᑯᓐᓄᑦ; ᐅᓐᓄᐊᓪᓗᐊᑉ ᓇᓛᓂᑦ ᑲᑉᐱᐊᓇᖅᑐᒥᒃ ᓴᖅᑭᑦᑐᖃᓕᕐᖕᒪᑦ ᐊᓯᕈᖅᑕᐅᓇᖅᑐᒥᒃ. 
2ᓮᐅᓂᐅᓪᓗ ᐸᓂᖓᑐᑦ ᑍᒤᑦᑐᑎᑦ ᓄᖑᑕᐅᑎᓐᓂᐊᖅᐸᒋᑦ, ᐱᐅᔫᓪᓗᑎᑦ ᑕᑯᒥᓇᖅᑑᒐᓗᐊᖅᑎᓪᓗᑎᑦ. 
3ᓰᐱᓕᕆᔨᓄᑦ ᓰᐱᖁᑎᖏᓐᓄᓪᓗ ᐅᐸᒃᑕᐅᓂᐊᖅᐳᑎᑦ, ᐅᖓᓗᔭᐅᓗᑎᑦ ᑕᖕᒫᖅᑎᕐᖕᓂᐊᖅᐳᑦ ᐊᑐᓂᑦ ᖃᓂᒋᔭᒥᓃᑦᑐᓂᒃ ᑲᒪᒋᔭᖃᖅᓗᑎᒃ. 
4ᐅᓇᑕᕆᐊᓕᖅᓯᐅᒃ, ᐅᓪᓗᖅ ᕿᑎᕋᓕᖅᐸᑦ ᐱᒋᐊᕐᖕᓂᐊᖅᐳᒍᑦ ᑭᓯᐊᓂᓕ ᑕᑯᒋᑦ ᐅᓐᓄᓕᕇᖅᐳᖅ ᑖᓗᐊᓕᕇᖅᓗᓂᓗ. 
5ᐅᓐᓄᐊᖔᒃᑯᑦ ᐅᓇᑕᕆᐊᖅᕕᒋᓂᐊᖅᐸᕗᑦ, ᐊᕙᓗᖅᔪᐊᖏᓪᓗ ᓱᕋᒃᑎᖅᓗᒋᑦ.
6ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐃᒫᒃ ᐅᖃᖅᐳᖅ, “ᓇᐹᖅᑐᓂᒃ ᓇᑲᑎᕆᓗᓯ ᐃᑯᕐᕋᓕᐅᕆᑦᓯ ᔪᕉᓴᓚᐅᑉ ᐊᕙᓗᖅᔪᐊᖏᑦ ᓯᖁᑦᑎᖅᑕᐅᔪᒃᓴᐅᖕᒪᑕ, ᐃᒡᓗᒐᓴᒡᔪᐊᖏᑦ ᐱᐅᖏᑦᑐᓂᒃ ᑕᑕᒻᒪᑕ. 
7ᓲᖅᓗ ᐃᒥᖅᑕᖅᕕᐅᑉ ᐃᒪᖓ ᐃᒻᒥᖅᓱᖅᑕᐅᕙᖕᒪᑦ, ᑍᒫᒃᑕᐅᖅ ᐱᐅᖏᑦᑐᓕᐅᕐᖕᓂᖏᑦ ᐱᓯᒪᔭᐅᕗᑦ, ᓇᓂᑐᐃᓐᓇᖅ ᑲᑉᐱᐊᓇᖅᑐᖃᖅᐳᖅ ᐊᓯᕈᕐᖕᓇᖅᑐᖃᖅᓗᓂᓗ, ᖃᓂᒪᓐᓇᕐᖕᓂᖏᑦ ᐋᓐᓂᖅᑎᕆᓂᖏᓪᓗ ᑕᐅᑐᐃᓐᓇᕋᒃᑭᑦ. 
8ᔪᕉᓴᓚᒥᐅᑕᐅᔪᓯ ᐃᓂᖅᑎᕆᑦᔪᑎᒃᑲ ᑐᓴᖅᓯᐅᒃ. ᑐᓴᕐᖕᓂᐊᖏᒃᑯᑦᓯᐅᒃ ᕿᒪᖕᓂᐊᖅᐸᑦᓯ, ᓄᓇᖁᑎᓯᓗ ᓱᓇᖃᕈᓐᓃᖅᑎᓪᓗᒍ ᓄᓇᒋᔪᒥᓇᕈᓐᓃᖅᑎᓪᓗᒍᓗ ᑭᑯᒃᑐᐃᓐᓇᕐᖕᓄᑦ.”
9ᐃᒫᒃ ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ, ᐄᓴᕅᓕᒥᐅᑦ ᐊᒥᐊᒃᑯᖏᑦ ᐊᒡᒍᖅᑕᐅᓕᑦ ᕔᓂᒃᓮᑦ ᐸᐅᕐᖕᒊᑦ ᐊᒡᒍᖅᑕᐅᕙᖕᓂᖏᑎᑐᑦ ᐅᖅᐱᒐᕐᖕᓂᑦ, ᕿᒥᕐᕈᐊᑦᓯᐊᖅᓗᒍ ᐸᐅᕐᖓᓂᒃ ᐳᑯᒃᑐᑎᑐᑦ.
10ᑭᓇᒃᑯᑦ ᐃᓂᖅᑎᕆᑦᔪᑎᓐᓂᒃ ᑐᓴᕈᓐᓇᕐᖕᓂᐊᖅᐹᑦ? ᑭᓇᒃᑯᓐᓄᓪᓗ ᓈᓚᒃᑕᐅᔪᓐᓇᕐᖕᓂᐊᖅᐳᖔ? ᑐᓵᔪᒪᔪᖃᕈᓐᓃᕐᖕᒪᑦ, ᑕᑯᒋᑦ ᓈᓚᒃᑐᖃᕈᓐᓇᕈᓐᓃᖅᐳᖅ. ᐊᑕᓂᐅᑉ ᐅᖃᐅᓯᖏᑦ ᑐᓴᖅᑕᐅᔭᕆᐊᒃᓴᖅ ᐱᐅᒋᔭᐅᔪᓐᓂᕐᖕᒪᑕ, ᖁᕕᐊᒋᔭᐅᓇᑎᒡᓗ. 
11ᐅᕙᖓᓕ ᐊᑕᓂᐅᑉ ᓂᓐᖓᐅᓯᖓᓂᑦ ᐱᑕᖃᓗᐊᓂᕐᖕᒧᑦ ᐱᓯᒪᒋᐊᖓ ᑕᖃᕙᕋ, “ᐊᓂᑎᓕᕈᒃ ᕿᑐᕐᖓᖏᓐᓄᑦ ᐊᖅᑯᑎᒦᑦᑐᓄᑦ, ᐃᓅᓱᒃᑐᖁᑎᖏᓐᓄᓪᓗ ᑲᑎᒪᔪᓄᑦ, ᓄᓕᐊᕇᓄᓪᓗ ᓴᖅᑭᓐᓂᐊᖅᐸᕋ ᐃᓄᑐᖃᐅᓕᖅᑐᓄᓪᓗ. 
12ᐃᒡᓗᖏᓐᓂᒃ ᐋᑕᐅᓂᐊᖅᐳᑦ ᐊᓯᖏᓐᓄᑦ ᑐᓂᔭᐅᓗᑎᒃ, ᐱᕈᖅᓰᕕᖁᑎᖏᑦ ᓄᓕᐊᖏᓪᓗ ᐱᖃᓯᐅᑦᔭᐅᓗᑎᒃ, ᑍᒤᓕᐅᕐᖕᓂᐊᖅᐳᑦ ᐊᑭᓂᐊᖅᕕᒋᓕᕈᒃᑭᑦ ᓄᓇᖃᑎᒌᑦ,” ᐊᑕᓂᖅ ᐅᖃᖅᐳᖅ. 
13“ᒥᑭᓐᓂᖅᐹᓂᑦ ᐊᖏᓂᖅᐹᑦ ᑎᑭᓪᓗᒋᑦ ᒥᖕᓂᑐᔪᐃᓐᓈᓘᓕᕐᖕᒪᑕ, ᑕᒪᕐᖕᒥᒃ ᓯᓔᕐᕆᒃᓯᓂᒃᑯᑦ ᐱᕚᓪᓕᕈᑎᖃᕋᓱᐊᖅᐳᑦ; ᐱᔪᖃᓛᖅᑐᒥᒃ ᐅᖃᖅᑎᓐᓂᑦ ᑐᓂᕐᕈᓯᖅᑎᑦᓯᔨᓄᑦ ᓴᒡᓗᑭᑦᓯᓂᕐᖕᒥᒃ ᐱᓂᐊᕐᖕᓂᖃᓕᕐᖕᒪᑕ 
14ᐃᓄᖁᑎᒪ ᑭᓪᓕᖏᓐᓂᒃ ᒪᑦᑐᓯᖅᓯᑐᐃᓐᓇᖅᐳᑦ. ᐅᖃᖅᓗᑎᒃ, ‘ᖃᓄᐃᓐᓇᖅᑐᖃᓐᖏᓚᖅ,’ ᖃᓄᐃᓐᓇᖅᑐᒦᒃᑲᓗᐊᕋᒥᒃ. 
15ᑲᓐᖑᓲᑎᖃᖅᐹᑦ ᑕᒪᒃᑯᓂᖓ ᓈᒻᒪᖏᑦᑐᓕᐅᕐᖕᓂᕆᔭᒥᖕᓃᒃ? ᑍᒤᓐᖏᓚᑦ ᑲᓐᖑᓱᒍᓐᓁᓪᓕᕗᑦ, ᐊᐅᐸᓪᓕᕈᓐᓁᓪᓕᓪᓗᑎᒡᓘᓐᓃᑦ, ᑲᑕᒃᓯᒪᔪᓄᑦ ᑲᑕᖃᑕᐅᕕᒡᔪᐊᕐᖕᓂᐊᖅᐳᑦ; ᓱᒋᐊᓕᕈᒃᑭᑦ, ᐃᒋᑕᐅᔪᒫᖅᐳᑦ,” ᐊᑕᓂᖅ ᐅᖃᖅᐳᖅ.
16ᐃᒫᒃ ᐊᑕᓂᖅ ᐅᖃᖅᐳᖅ, “ᐊᖅᑯᑏᑦ ᑲᑎᓐᓂᖏᓐᓄᑦ ᑕᑯᔭᖅᑐᕆᑦᓯ, ᐊᑐᖅᑕᐅᕙᒃᑐᑐᕾᓪᓗ ᖃᐅᔨᓇᓱᐊᖅᓯᒋᑦ, ᑐᑭᓯᑎᑕᐅᔪᒪᓗᓯ ᐊᖅᑯᒻᒥᒃ ᐊᑲᐅᔪᒥᒃ ᐊᑐᕐᖕᓂᐊᖅᑕᑦᓯᓐᓂᒃ. ᑕᕝᕙ ᑕᕐᖕᓂᑦᓯᓐᓄᑦ ᒥᕐᖑᐃᖅᓯᖅᕕᒃᓴᖅᓯᓂᐊᖅᐳᓯ.
17ᖃᐅᔨᓴᖅᑎᓂᒃ ᑎᓕᓯᓚᐅᖅᐳᖓ ᐃᓕᑦᓯᓐᓄᑦ ᐅᖃᐅᔨᖁᓪᓗᒋᑦ ᑎᑦᑐᓚᐅᑦ ᓂᐱᖓᓂᒃ ᑐᓴᖁᓪᓗᓯ, ᑭᓯᐊᓂᓕ ᐅᖃᓚᐅᖅᐳᓯ ᓈᓚᒍᒪᖏᓐᓂᕋᖅᓗᓯ.
18ᑍᒤᒻᒪᑦ ᑐᓴᓕᕆᑦᓯ ᐃᓅᖃᑎᒌᒡᔪᐊᖑᔪᓯ ᖃᐅᔨᓕᖅᓗᓯᓗ, ᖃᐅᔨᓴᕆᑦᓯ ᖃᓄᐃᓕᓂᐊᕐᖕᒪᖔᑕ. 
19ᓄᓈ ᑐᓴᓕᕆᑦ, ᐃᓅᖃᑎᒌᑦ ᑖᒃᑯᐊ ᐊᓯᕈᖅᑕᐅᓇᖅᑐᒧᑦ ᑎᑭᕝᕕᐅᑎᓐᓂᐊᖅᐸᒃᑲ, ᐱᓂᐊᕐᖕᓂᖏᑕ ᐱᕈᖅᑎᑕᖏᓐᓄᑦ, ᐅᖃᐅᓯᓐᓂᒃ ᓈᓚᓚᐅᖏᒻᒪᑕ ᐱᖁᔭᓐᓂᒡᓗ ᓇᕐᕈᓚᐅᕐᖕᒪᑕ. 
20ᐳᔫᖅᑎᑦᓯᑦᔪᑎᒃᓮᑦ ᓰᐸᒥᑦ ᐱᓯᒪᔪᑦ ᓱᓇᒧᑦ ᐊᑑᑎᖃᖅᐸᑦ, ᓄᓇᓂᓪᓘᓐᓃᑦ ᐅᖓᓯᒃᑐᓂᑦ ᓰᕐᖕᓇᖅᑐᑦ ᐱᑖᕕᓂᖏᑦ? ᑐᓂᕐᕈᑎᓯ ᐆᒪᔪᕕᓃᑦ ᐆᓯᒪᔪᑦ ᑐᓂᕐᕈᓯᖅᕕᖕᒥ ᓈᒻᒪᒋᓐᖏᓚᒃᑲ, ᑐᓂᕐᕈᓯᕈᑎᒋᔭᓯᓗ ᖁᕕᐊᒋᓐᖏᓚᒃᑲ. 
21ᑍᒤᒻᒪᑦ ᐃᒫᒃ ᐊᑕᓂᖅ ᐅᖃᖅᐳᖅ, ‘ᑕᑯᒋᑦ, ᐃᓄᖁᑎᓐᓄᑦ ᐊᐳᕈᑎᒃᓴᖃᖅᑎᑦᓯᓂᐊᖅᐳᖓ ᐹᓪᓚᖁᓪᓗᒋᑦ, ᕿᑐᕐᖓᕇᓕᒫᑦ ᐊᐳᕈᑎᒃᓴᖃᕐᖕᓂᐊᖅᐳᑦ, ᓯᓚᖅᑲᑎᒌᑦ ᐃᓚᓐᓈᕇᓪᓗ ᐊᓯᕈᖅᑕᐅᓂᐊᖅᐳᑦ.’”
22ᐃᒫᒃ ᐊᑕᓂᖅ ᐅᖃᖅᐳᖅ, “ᑕᑯᒋᑦᓯ ᐅᓇᑕᕆᐊᖅᑐᖅᑐᑦ ᐃᓕᑦᓯᓐᓂᒃ ᕾᓕᖅᐳᑦ, ᐅᓐᓄᐊᓪᓗᐊᑉ ᓇᓛᓂᑦ, ᐃᓅᖃᑎᒌᒡᔪᐊᑦ ᐅᓇᑕᖅᑐᒃᓴᖏᑦ ᐅᖓᓯᖕᓂᖅᐹᒥᐅᑦ ᐊᐅᓚᑦᔭᓕᖅᐳᑦ. 
23ᐅᓇᑕᐅᑎᖃᖅᐳᑦ ᐱᑎᒃᓯᓂᒃ ᖃᓗᒋᐊᓂᒡᓗ, ᐊᑦᑕᕆᔭᖃᓐᖏᓚᑦ ᓇᒡᓕᖕᓂᖃᕋᑎᒡᓗ, ᓂᐱᖏᑦ ᓂᐱᖃᖅᐳᑦ ᐃᒪᕕᐅᑉ ᐃᒃᑑᓕᔮᕐᖕᓂᖓᑐᑦ, ᐃᖏᕐᕋᓕᕌᖓᒥᒃ ᕿᒻᒥᖅᔪᐊᓄᑦ, ᓮᐅᓂᒥᐅᑕᐅᔪᓯ ᐅᐸᒃᑕᐅᓕᖅᐳᓯ ᐅᓇᑕᐅᓯᔭᖅᑐᓄᑦ.
24ᑐᓴᐅᒪᓕᕋᑦᑎᒍ ᑕᓕᕗᑦ ᓄᑭᖃᕈᓐᓃᖅᐳᑦ, ᐃᓱᒫᓗᓕᖅᓗᑕᓗ ᐋᓐᓂᐊᓕᖅᐳᒍᑦ ᐊᕐᖕᓇᐅᑉ ᐃᕐᖕᓂᓱᒃᑑᑉ ᐋᓐᓂᐊᓂᖓᑐᑦ. 
25ᐃᒡᓗᒐᓴᒡᔪᐊᑦ ᓯᓚᑖᓅᖅᑍᓕᓕᕆᑦᓯ, ᐊᖅᑯᑎᒃᑯᓪᓗ ᐱᓱᒃᑍᓕᓗᓯ ᐊᑭᕋᓯ ᓴᕕᒡᔪᐊᓕᔭᕐᖕᒪᑕ, ᓇᓂᑐᐃᓐᓇᖅ ᑲᑉᐱᐊᓇᖅᓯᕗᖅ.
26ᐃᓄᖁᑎᒃᑲ, ᐆᒪᔪᑦ ᒥᖅᑯᖏᓐᓂᒃ ᓴᓇᓯᒪᔪᓂᒃ ᐊᓐᓄᕌᖅᑐᓕᕆᑦᓯ, ᐊᖅᔭᓕᓂᒃᑯᓪᓗ ᐊᒃᓴᑳᓗᓯ, ᕿᐊᒋᑦᓯ ᕿᒃᓵᒃᑐᐊᓗᒃᑎᑐᑦ ᐃᕐᖕᓂᑐᐊᒥᓂᒃ ᑐᖁᔨᐊᖃᕋᑖᖅᑐᑎᑐᑦ, ᐅᒡᒍᐊᖅᓗᓯᓗ ᐊᓯᕈᐃᔭᐅᖅᑐᖅᑐᑦ ᑎᑭᓐᓂᐊᕐᖕᒪᑕ ᓂᕆᐅᒡᕕᒋᓐᖏᑕᑦᓯᒍᑦ. 
27ᔨᕆᒤᐊ ᖃᐅᔨᓴᖅᑎᓐᖑᖅᑎᓚᐅᖅᐸᒋᑦ ᓴᕕᕋᔭᖕᓂᒃ, ᐃᓄᖁᑎᒃᑲ ᓴᕕᕋᔭᒃᓴᑎᑐᑦ ᑍᒤᒻᒪᑕ, ᐅᑦᔨᖅᓱᓚᐅᒃᑭᑦ ᐃᓕᖅᑯᓯᕆᔭᖏᓪᓗ ᖃᐅᔨᓴᖅᓗᒋᑦ. 
28ᐃᓄᖁᑎᒃᑲ ᓯᑎᒃᑎᓐᓂᑰᓕᖅᐳᑦ, ᐃᓕᖅᑯᓯᖃᓕᕐᖕᒪᑕ ᐃᓅᖃᑎᒥᖕᓂᒃ ᑲᑕᒃᑎᑦᓯᓇᓱᖕᓃᓐᓇᕐᖕᒥᒃ, ᖃᑯᖅᓕᒃᑎᑐᑦ ᓴᕕᕋᔭᒃᑎᑐᓪᓗ ᑍᒤᑦᑑᔮᓕᖅᐳᑦ, ᐱᐅᖏᑦᑐᐃᓐᓇᕐᖕᒥᒃ ᐃᓕᖅᑯᓯᖃᓕᕐᖕᒪᑕ. 
29ᐃᑯᐊᓚᑦᓯᕕᒃ ᐃᑯᒪᓕᖅᐳᖅ, ᑯᓯᖅᓯᐊᖑᓂᖏᓐᓂᒃ ᐊᐅᒃᑎᑦᓯᓂᐊᖅᓗᓂ, ᐱᐅᓂᖏᓪᓗ ᓴᖅᑭᑐᐃᓐᓇᓕᒑᕗᑦ, ᐱᐅᖏᑦᑐᓕᔪᑦ ᐲᕈᓐᓁᓪᓕᖕᒪᑕ. 
30ᑍᔭᐅᔪᒫᖅᐳᑦ ᓯᐅᓪᕕᕆᓂᒃ ᐱᔪᒪᔭᐅᔪᓐᓃᕐᖕᓂᑯᓂᒃ, ᐊᑕᓂᐅᑉ ᓇᕐᕈᒋᓕᕐᖕᒪᒋᑦ ᐱᔪᒪᔪᓐᓃᖅᓗᒋᓪᓗ.”
