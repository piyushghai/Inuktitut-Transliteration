1ᐊᒧᕅᑏᑦ ᐊᖓᔪᖅᑳᖅᔪᐊᓕᒫᖏᑦ ᔪᐊᕐᑕᓂᐅᑉ ᓄᓇᖓᑕ ᓯᕿᓂᖓᑕ ᓂᐱᕕᐊᑕ ᓇᓛᓃᑦᑐᑦ, ᑬᓇᓂᒥᐅᓪᓗ ᐊᖓᔪᖅᑳᖅᔪᐊᓕᒫᖏᑦ ᒥᑎᑎᕆᓂᐊᑉ ᐃᒪᖓᑕ ᑭᒡᓕᖓᓃᑦᑐᑦ ᑐᓴᕋᒥᒃ ᔪᐊᕐᑕᓂᐅᑉ ᑰᖓ ᐊᑕᓂᐅᑉ ᓴᓗᐊᖅᑎᓚᐅᕐᖕᓂᖓᓂᒃ ᐄᓴᕅᓕᒥᐅᑦ ᐃᑳᖅᑳᖅᑎᓐᓇᒋᑦ, ᑲᑉᐱᐊᓱᓕᖅᐳᑦ ᐅᓇᖕᒥᓱᒍᓐᓃᖅᓗᑎᒡᓗ ᐄᓴᕅᓕᒥᐅᓂᒃ.
2ᑍᑦᓱᒪᓂᐅᑎᓪᓗᒍ ᐊᑕᓂᐅᑉ ᔮᓱᐊ ᐅᖃᐅᑎᕚ, “ᓴᕕᓕᐅᕆᑦ ᐅᔭᕋᖕᓂᒃ ᐊᖕᒫᓂᒃ,+ ᑭᐱᓯᖁᓪᓗᑎᑦ ᐄᓴᕅᓕᒥᐅᓂᒃ ᑭᐱᔭᐅᓯᒪᖏᑦᑐᓂᒃ.” 
3ᑕᕝᕙ ᔮᓱᐊ ᐊᖕᒫᓂᒃ+ ᓴᕕᓕᐅᓚᐅᖅᓗᓂ, ᐄᓴᕅᓕᒥᐅᑦ ᑭᐱᕔᑦ ᓄᓇᒥ ᑍᔭᐅᔪᒥ ᒋᐱᑦ-ᕼᐊᕋᓗᑎᒥᒃ ᖃᖅᑲᒥ. 
4ᑍᒤᒻᒪᑦ ᔮᓱᐊᑉ ᑭᐱᓚᐅᖅᐰᑦ: ᐃᓄᓕᒫᑦ ᐃᑦᔨᑉᑎᒥᑦ ᐊᐅᓪᓚᓚᐅᖅᑐᑦ ᐊᖑᑏᑦ, ᐅᓇᑕᕈᓐᓇᖅᑐᓕᒫᑦ, ᑐᖁᓚᐅᕐᖕᒪᑕ ᐃᓄᖃᔪᐃᑦᑐᒥ ᐊᖅᑯᑖᓂ, ᐃᑦᔨᑉᑎᒥᑦ ᐊᐅᓪᓚᖅᓯᒪᓕᖅᑎᓪᓗᒋᑦ. 
5ᐃᓄᓕᒫᑦ ᐃᑦᔨᑉᑎᒥᑦ ᐊᐅᓪᓚᓚᐅᖅᑐᑦ ᑭᐱᓯᒪᓚᐅᖅᐳᑦ, ᑭᓯᐊᓂᓕ ᑍᒃᑯᐊ ᐃᓄᖃᔪᐃᑦᑐᒥ ᐃᓅᓚᐅᖅᑐᑦ ᑭᐱᔭᐅᓯᒪᓚᐅᖏᒻᒪᑕ. 
6ᐄᓴᕅᓕᒥᐅᑦ ᐃᖏᕐᕋᓚᐅᕐᖕᒪᑕ ᐊᕐᕌᒍᓂᒃ 40-ᓂᒃ ᐃᓄᖃᔪᐃᑦᑐᒃᑯᑦ, ᐃᓅᖃᑎᒌᒡᔪᐊᑦ ᐊᖑᑏᑦ ᐅᓇᑕᕈᓐᓇᖅᑐᑦ ᐃᑦᔨᑉᑎᒥᑦ ᐊᐅᓪᓚᓚᐅᖅᑐᑦ, ᐊᑕᓂᕐᖕᒥᒃ ᓈᓚᓚᐅᖏᑦᑐᑦ ᑐᖁᖅᑳᖅᑎᓐᓇᒋᑦ; ᐊᑕᓂᐅᑉ ᑕᒪᓐᓇ ᐊᖏᕈᑎᒋᓚᐅᕐᖕᒪᒍ ᑖᒃᑯᐊ ᑕᑯᖁᓇᒋᑦ ᓄᓇᒥᒃ ᓯᕗᓕᖏᓐᓄᑦ ᐊᖏᕈᑕᐅᓯᒪᔪᒥᒃ, ᓄᓇᒥᒃ ᓂᕿᒃᓴᖃᑦᓯᐊᖅᑐᒥᒃ ᐊᔪᖅᓴᕐᖕᓇᖏᑦᑐᒥᓗ. 
7ᑖᒃᑯᐊ ᑕᕝᕙ ᕿᑐᕐᖓᖏᑦ, ᐃᖏᕐᕋᑎᓪᓗᒋᑦ ᐃᓄᖃᖏᑦᑐᒃᑯᑦ ᐃᓅᓕᖅᓯᒪᔪᑦ ᑭᐱᔭᐅᓯᒪᓚᐅᖏᒻᒪᑕ, ᔮᓱᐊᑉ ᑭᐱᓚᐅᖅᐰᑦ; ᑕᒫᓂ ᐊᖅᑯᑖᓂ ᐃᖏᕐᕋᑎᓪᓗᒋᑦ ᐃᓅᓕᖅᓯᒪᔪᑦ ᑭᐱᔭᐅᓯᒪᔪᖃᓚᐅᖏᒻᒪᑕ.
8ᑭᐱᔭᐅᓂᖅᓗ ᐃᓅᖃᑎᒌᒡᔪᐊᓕᒫᓂ ᐱᔭᕇᕐᖕᒪᑦ, ᐅᓪᓕᑑᒪᓚᐅᖅᐳᑦ ᑭᐱᔭᐅᓂᖏᑦ ᒪᒥᑦᓯᐊᓚᐅᖅᑳᖅᑎᓐᓇᒋᑦ. 
9ᑕᕝᕙ ᐊᑕᓂᖅ ᐅᖃᖅᐳᖅ ᔮᓱᐊᒧᑦ, “ᐅᓪᓗᒥ ᐃᑦᔨᑉᑎᒥ ᓇᕐᕈᓇᖅᓯᑎᑕᐅᓂᕆᓚᐅᖅᑕᓯ ᓱᓇᐅᒋᔭᐅᖏᓐᓂᒃᑯᑦ ᐲᖅᐸᕋ.” ᑍᒤᒻᒪᑦ ᓄᓇ ᓇᔪᖅᑕᖓ ᐊᑎᖅᑖᖅᑕᐅᕗᖅ ᒋᐅᓪᒐᐅᓪᒥᒃ ᐅᓪᓗᒥᒧᓪᓗ ᑎᑭᓪᓗᒍ ᐊᑎᕇᓐᓇᓕᖅᐹ.
10ᐄᓴᕅᓕᒥᐅᑦ ᑕᖕᒫᖅᓯᒪᓪᓗᑎᒃ ᒋᐅᓪᒐᐅᓪᒥ ᓇᑎᕐᖕᓇᒦᑦᑐᒥ ᔨᕆᑰᑉ ᓴᓂᐊᓂ, ᓇᓪᓕᐅᓐᓂᖅᓯᐅᓚᐅᖅᐳᑦ ᖄᖏᖅᑕᐅᕕᐅᑉ ᓇᓪᓕᐅᓂᖓᓂᒃ ᑕᖅᑭᐅᑉ ᐅᓪᓗᖓᑕ 14-ᖓᓂ ᐅᓐᓄᒃᑎᓪᓗᒍ. 
11ᖃᐅᑎᓪᓗᒍ ᖄᖏᖅᑕᐅᕕᒃ ᐊᓂᒍᖅᑎᓪᓗᒍ, ᑕᕝᕙᓂ ᐅᓪᓗᒥ ᓯᕗᓪᓕᖅᐹᒥ, ᓂᕆᓕᓚᐅᖅᐳᑦ ᑬᓇᓂᒥ ᐱᕈᖅᑐᕕᓂᕐᖕᓂᒃ, ᓂᐊᖂᔭᒥᒃ ᐆᓯᒪᔪᒥᒃ ᓂᐊᖂᔭᒥᒡᓗ ᐳᕙᓪᓚᖅᓴᐅᑎᖃᖏᑦᑐᒥᒃ ᐅᓪᓗᒥ ᑕᕝᕙᓂᑦᓮᓐᓇᖅ. 
12ᑍᒤᒻᒪᑦ ᓂᕿᒃᓴᖓᑦ ᒫᓇ ᓄᖅᑲᓚᐅᖅᐳᖅ, ᐅᓪᓗᒥᑦ ᑕᕝᕙᓐᖓᑦ ᐱᒋᐊᖅᓗᒍ ᓂᕆᑐᐊᕐᖕᒪᑕ ᓄᓇᒥᑦ ᑬᓇᓂᒥ ᐱᕈᖅᑐᕕᓂᕐᖕᓂᒃ; ᐄᓴᕅᓕᒥᐅᓪᓗ ᒫᓇᒥᒃ ᓂᕆᖃᑦᑕᕈᓐᓁᓚᐅᖅᐳᖅ, ᑬᓇᓂᒥᓪᓕ ᓂᕿᒃᓴᓂᒃ ᓂᕆᖃᑦᑕᖔᓕᓚᐅᖅᐳᑦ ᐊᕐᕌᒍᒥ ᑕᕝᕙᓂ ᐱᒋᐊᖅᓗᑎᒃ.
13ᔮᓱᐊ ᔨᕆᑰᑉ ᓴᓂᐊᓃᓪᓗᓂ, ᑕᑯᓴᕋᒥ ᑕᑯᕗᖅ ᐊᖑᒻᒥᒃ ᓇᖏᖅᑐᒥᒃ, ᓯᕗᕋᕐᖕᒥᓂ ᓴᕕᒡᔪᐊᒥᓂᒃ ᑎᒍᒥᐊᖅᑐᒥᒃ; ᔮᓱᐊᑉ ᐅᐸᒃᓗᒍ ᐊᐱᕆᕚ, “ᐅᓇᑕᖅᑐᒃᓴᖁᑎᒋᕙᑦᑎᒌᑦ ᐅᕝᕙᓗ ᐊᑭᕋᑦᑎᓐᓂᒥᐅᑕᐅᕕᑦ?”
14ᐊᖑᓪᓕ ᑭᐅᕗᖅ, “ᓇᓪᓕᐊᓐᓃᓐᖏᓚᖓ; ᑕᒫᓃᑉᐳᖓᓕ ᐊᑕᓂᐅᑉ ᐅᓇᑕᖅᑎᖏᓐᓄᑦ ᐊᖓᔪᖅᑳᕆᔭᐅᓪᓗᖓ.”
15ᑕᕝᕙ ᐊᑕᓂᐅᑉ ᐅᓇᑕᖅᑎᖏᑕ ᐊᖓᔪᖅᑳᖓᑕ ᔮᓱᐊ ᐅᖃᐅᑎᕚ, “ᑲᒥᓪᓚᕆᑦ; ᑕᒪᓐᓇ ᓇᖏᖅᕕᒋᔧᑦ ᐃᑦᔪᕐᖕᓁᒻᒪᑦ.” ᔮᓱᐊᓗ ᐅᖃᐅᑦᔭᐅᑦᔪᑎᒥᓂᒃ ᒪᓕᒃᐳᖅ.
