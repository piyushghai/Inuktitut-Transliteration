1ᐊᑕᓂᖅᓗ ᐅᕙᓐᓄᑦ ᐅᖃᖅᐳᖅ, “ᐊᖏᔪᒥᒃ ᐅᔭᕋᖕᒥᒃ ᑎᑎᕋᖅᕕᒃᓴᖅᑖᖅᓗᑎᑦ ᑎᑎᕋᖅᕕᒋᒍᒃ ᐊᖏᔫᑎᐅᓗᒋᑦ ᐃᒫᒃ, ‘ᑮᓇᐅᔭᖅᑖᑲᐅᖅᑐᕐᖕᓂᖅ, ᐊᓯᐅᔨᑲᐅᖅᑐᕐᖕᓂᖅᓗ.’ ‘ᒥᕼᐊ-ᓴᕼᐊᓚ-ᕼᐊᔅ-ᐸᔾ.’ 
2ᐊᖑᑏᖕᓂᒃ ᒪᕐᕉᖕᓂᒃ ᓱᓕᑦᓯᐊᕈᓐᓇᖅᑑᖕᓂᒃ ᐱᑕᖃᖅᐳᖅ, ᔪᕅᐊ ᑐᓂᕐᕈᓯᖅᑎᑦᓯᔨ ᔭᑲᕅᐊᓗ ᔨᐱᕆᑬᐊᐅᑉ ᐃᕐᖕᓂᖓ, ᐅᕙᓐᓄᑦ ᐊᖏᖅᓯᒪᔫᖕᓂᒃ.”
3ᑭᖑᓂᖓᒍᓪᓕ ᐊᕐᖕᓇᒧᑦ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᓄᐊᖅᐳᖓ ᓄᑕᕋᒃᓴᖅᑖᖅᐳᖅᓗ, ᐃᕐᖕᓂᕐᖕᒥᒡᓗ ᐃᕐᖕᓂᕗᖅ, ᐊᑕᓂᐅᑉ ᐅᖃᐅᑎᕚᖓ, “ᐊᑎᖃᖅᑎᑦᔪᒃ ‘ᑮᓇᐅᔭᖅᑖᑲᐅᖅᑐᕐᖕᓂᖅ, ᐊᓯᐅᔨᑲᐅᖅᑐᕐᖕᓂᖅᓗ,’ ‘ᒥᕼᐊ-ᓴᕼᐊᓚ-ᕼᐊᔅ-ᐸᔾ’; 
4ᑖᓐᓇ ᓄᑲᑉᐱᐊᖅ ᐊᓈᓈᕈᓐᓇᖅᓯᓚᐅᖅᑎᓐᓇᒍ ᐊᑖᑖᕈᓐᓇᖅᓯᓚᐅᖅᑎᓐᓇᒍᓗ ᓱᓕ, ᑕᒫᓯᑰᓯᒥᐅᑦ ᐊᔪᖅᓴᖏᑦᔪᑎᖏᑦ ᓴᒥᐊᕆᐊᕐᖕᒥᐅᓪᓗ ᓵᓚᒃᓴᕈᑎᒋᓯᒪᔭᖏᑦ ᐊᐅᓪᓚᕈᑦᔭᐅᔪᒫᖅᐳᑦ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᓐᓄᑦ.”
5ᐊᑕᓂᐅᑉ ᑕᕝᕙ ᐅᖃᖅᕕᒋᒃᑲᓐᓂᕆᕚᖓ, ᐅᖃᖅᓗᓂ: 
6“ᐅᑯᐊ ᐃᓄᐃᑦ ᓮᓗᐊᑉ ᑕᓯᖓᓂᑦ ᑰᑦᓯᐊᖅᑐᒥᒃ ᐃᒥᕈᒪᖏᒻᒪᑕ, ᕆᔨᓂᐅᑉ ᓵᖓᓂ ᕆᒪᓔᐊᐅᓪᓗ ᐃᕐᖕᓂᖓᑕ ᓵᖓᓂ ᓯᕘᕋᓂᕐᖕᒧᑦ ᓴᔪᒍᒫᖅᐳᑦ; 
7ᑍᒤᒻᒪᑦ, ᑕᑯᒋᑦ ᐊᑕᓂᐅᑉ ᑎᑭᑕᐅᑎᓐᓂᐊᓕᖅᐰᑦ ᑰᖕᒧᑦ ᐃᒪᖅᔪᐊᕐᖕᒧᑦ, ᓲᖑᔪᖅᔪᐊᒧᑦ ᐊᖏᔪᖅᔪᐊᒧᓪᓗ, ᑕᕝᕙ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᐱᓐᓇᕐᖕᓇᕐᖕᓂᖅᔪᐊᖓᓄᓪᓗ; ᑰᖕᒧᑦ ᖄᒥᑕᐅᔪᑎᑐᑦ ᕾᕈᓱᓕᒫᖏᑦ ᓱᓪᓗᓕᒫᖏᓪᓗ ᑰᒐᓛᓕᒫᖏᓪᓗ ᑕᑕᑕᐅᔪᒫᖅᐳᖅ ᐅᓕᒃᑕᐅᓗᑎᒃ; 
8ᔫᑕᓗ ᑎᑭᑕᐅᔪᒫᕆᕗᖅ, ᖄᒥᑕᐅᓗᓂ ᐅᓗᑦᔭᐅᔪᒫᖅᐳᖅ ᐊᖅᑯᓵᖅᑕᐅᓗᓂ, ᐃᓄᐃᑦ ᖁᖓᓯᖏᓐᓄᑦ ᑎᑭᓪᓗᓂ ᐊᒡᓛᑦ; ᐃᓴᕉᖕᓂᓗ ᐃᓯᕕᓪᓗᒋᒃ ᓄᓇᖁᑏᑦ ᑕᒪᕐᖕᒥᒃ ᐅᓕᒍᒫᖅᐹ, ᐆ ᐃᒫᓐᔪᐃᓕ.”
9ᐃᓅᔪᓯ ᓴᔪᓕᕆᑦᓯ, ᓯᖁᒥᓪᓗᓯᓗ, ᑐᓴᓕᕆᑦᓯ ᑕᒪᑦᓯ, ᐅᖓᓯᒃᑐᒥ ᓄᓇᖃᖅᑐᓯ; ᐸᕐᖕᓇᓕᕆᑦᓯ ᓯᖁᒥᓪᓗᓯᓗ; ᐸᕐᖕᓇᓕᕆᑦᓯ ᓯᖁᒥᓪᓗᓯᓗ. 
10ᐃᓕᑦᓯᓐᓄᑦ ᐅᖃᖃᑎᒌᓕᕆᑦᓯ, ᑲᑎᒪᑦᔪᑎᓯᓕ ᑲᔪᓯᓂᐊᓐᖏᓚᖅ; ᐅᖃᐅᓯᕐᖕᒥᒃ ᐅᖃᕋᓗᐊᕈᑦᓯ, ᓱᓕᓂᐊᓐᖏᓚᖅ, ᒎᑎᐅᑉ ᐃᓚᒋᖕᒪᑎᒍᑦ.
11ᐊᑕᓂᐅᑉ ᐅᖃᐅᑎᕚᖓ, ᐱᔪᓐᓇᕐᖕᓂᕐᖕᒥᓄᑦ ᓴᓐᖏᔪᖅᔪᐊᒧᑦ ᓇᔪᖅᓗᖓ, ᒪᓕᖁᓇᖓ ᐃᓄᐃᑦ ᑖᒃᑯᐊ ᐊᑐᖅᑕᖏᓐᓂᒃ, ᐅᖃᖅᓗᓂ: 
12“ᐃᓱᒪᓕᐅᖃᑎᒌᖕᓂᐅᓂᕋᕐᖕᓂᐊᕐᖕᓇᒍ ᐃᓄᐃᑦ ᑍᔭᖓᑦ ᐃᓱᒪᓕᐅᖃᑎᒌᖕᓂᕐᖕᒥᒃ, ᓯᕘᕋᒋᔭᖏᓪᓗ ᓯᕘᕋᒋᓂᐊᕐᖕᓇᒋᑦ, ᐃᓱᒫᓗᒍᑎᖃᕐᖕᓂᐊᕐᖕᓇᒡᓘᓐᓃᑦ. 
13ᕿᓚᖕᒥᐅᒐᓴᒡᔪᐃᓪᓕ ᐊᑕᓂᖓᑦ, ᑖᑦᓱᒪ ᐃᑦᔪᕐᖕᓁᑦᑑᓂᖓ ᐃᒃᐱᒋᑦᓯᐊᕋᒃᓴᕆᕙᑦ; ᑖᓐᓇ ᓯᕘᕋᒋᔭᒃᓴᕆᕙᑦ, ᑖᓐᓇᓗ ᑭᓯᒥ ᐃᓕᕋᒋᔭᒃᓴᕆᕙᑦ. 
14ᑖᓐᓇ ᐃᑦᔪᕐᖕᓁᑦᑐᖅᔪᐊᖑᖕᒪᑦ, ᐅᔭᕋᐅᓪᓗᓂᓗ ᐊᒡᕕᐊᕈᑕᕆᔭᐅᔪᖅ, ᕾᖅᑑᕗᖅ ᐹᓪᓚᒡᕕᒃᓴᖅ ᑕᒪᖏᖕᓄᑦ ᐄᓴᕅᓕᒃᑯᑦ ᑭᖑᕚᖏᓐᓄᑦ ᒪᕐᕈᐃᓕᖅᑲᖓᔪᓄᑦ, ᒥᑭᒋᐊᖑᕗᖅ ᓂᒐᐅᓪᓗᓂᓗ ᔪᕉᓴᓚᒥ ᓄᓇᖃᖅᑐᓄᑦ. 
15ᐅᓄᖅᑐᓪᓗ ᑖᒃᑯᓇᓃᑦᑐᑦ ᐹᓪᓚᒍᒫᖅᐳᑦ; ᐅᕐᕈᓗᑎᒃ ᓯᖁᒥᓪᓗᑎᒡᓗ, ᓂᒐᖅᑎᑕᐅᓗᑎᒃ ᐊᐅᓪᓚᕈᑦᔭᐅᓗᑎᒡᓗ.”
16ᐱᓇᓱᐊᖅᕕᐅᓂᕐᖕᓂᒃ ᐅᓂᒃᑳᕐᖕᓂᖅ ᕿᓚᒃᓱᖅᓯᐅᒃ, ᐱᖁᔧᓪᓗ ᓇᓗᓁᒃᑯᓯᖅᓗᒋᑦ ᓇᕿᑦᔪᑎᒥᒃ ᐃᓕᓐᓂᐊᖅᑎᒪ ᐊᑯᕐᖓᓐᓂ. 
17ᐅᕙᖓᓕ ᐊᑕᓂᕐᖕᒥᒃ ᐅᑕᖅᑭᓂᐊᖅᐳᖓ, ᑖᑦᓱᒪ ᑮᓇᓂ ᐃᔨᖅᓯᒪᖕᒪᒍ ᔧᑰᑉ ᑭᖑᕚᖏᓐᓄᑦ; ᓂᕆᐅᒡᕕᒋᓂᐊᖅᐸᕋᓗ.
18ᑕᑯᒋᑦ, ᐅᕙᖓ ᓱᕈᓯᕐᖕᓂᒃ ᐃᓚᖃᖅᐳᖓ ᐊᑕᓂᐅᑉ ᑐᓂᓚᐅᖅᑕᖏᓐᓂᒃ ᐅᕙᓐᓄᑦ!
19ᐅᖃᐅᑦᔭᐅᒍᕕᓪᓗ, “ᐊᐱᖅᓱᓚᐅᕆᑦ ᓯᕗᓂᒃᓴᒥᒃ ᓇᓚᐅᑦᑍᓲᓂᒃ ᑐᖁᖓᔪᓂᒡᓗ ᐅᖄᑎᑦᑎᓲᓂᒃ, ᖁᐸᓄᐊᑎᑐᑦ ᓂᑦᔭᒃᐸᒃᑐᑦ, ᓂᐱᑭᓗᐊᒧᓪᓗ ᑐᑭᓯᔭᒃᓴᐅᕙᖏᑦᑐᑦ, ᐃᓄᐃᑦ ᒎᑎᒥᖕᓂᒃ ᐊᐱᖅᓱᕆᐊᖃᓐᖏᓛᑦ? ᑐᖁᖓᔪᓂᒃ ᐊᐱᖅᓱᕆᐊᖃᖅᐹᑦ ᐃᓅᔪᑦ ᐱᑦᔪᑎᒋᓗᒋᑦ?
20ᐱᖁᔭᓄᑦ ᐃᓕᓐᓂᐊᖅᑎᑦᓯᓂᕐᖕᓄᓪᓗ! ᑕᒪᒃᑯᓂᖓ ᐅᖃᐅᓯᕐᖕᓂᒃ ᐅᖃᓪᓚᖏᒃᑯᑎᒃ, ᑕᕝᕙ ᑍᒤᒃᑲᔭᖅᐳᑦ ᖃᐅᒪᓂᕐᖕᒥᒃ ᐱᑕᖃᖏᓐᓇᒥᒃ.”
21ᓄᓇᒥ ᐃᓐᖏᕐᕋᔪᒫᖅᐳᑦ ᐅᑯᒤᒃᓴᖅᓗᑎᒃ, ᑳᒡᓗᑎᒡᓗ; ᑳᖕᓂᕐᖕᒧᓪᓗ ᓂᓐᖓᐅᒪᓗᑎᒃ ᐅᖃᕐᖕᓂᖅᓘᑦᔨᔪᒫᖅᐳᑦ ᐊᖓᔪᖅᑳᖅᔪᐊᕐᖕᒥᖕᓂᒃ ᒎᑎᒥᖕᓂᒡᓗ, ᖁᒻᒧᓪᓗ ᑕᑯᓴᖅᓗᑎᒃ. 
22ᑭᖑᓂᖓᒍᑦ ᐊᒻᒧᑦ ᑕᑯᓴᕈᒫᖅᐳᑦ ᓄᓇᒧᑦ, ᑕᑯᓗᑎᒡᓗ ᐅᖁᒤᑦᑐᖅᔪᐊᓂᒃ ᑖᖅᑐᖅᔪᐊᒥᒡᓗ, ᐃᓱᒪᔮᕐᖕᓇᖅᑐᒧᑦ ᑖᖅᑐᒧᑦ, ᐂᑎᑕᐅᓗᑎᒃ ᑖᖅᑐᖅᔪᐊᒧᑦ.
