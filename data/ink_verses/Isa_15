1ᐅᑯᐊ ᐅᖃᐅᓰᑦ ᐱᑦᔪᑎᖃᖅᐳᑦ ᒧᐊᐱᒥᐅᓂᒃ.
2ᑎᐴᓂᒥᐅᑦ ᒎᑎᓐᖑᐊᒥᖕᓄᑦ ᑐᒃᓯᐊᖅᕕᖕᒥᖕᓄᑦ ᒪᔪᕋᖅᐳᑦ ᐱᖒᑉ ᖄᖓᓃᑦᑐᒧᑦ ᕿᐊᔭᖅᑐᖅᓗᑎᒃ; ᒧᐊᐱᒥᐅᑦ ᓂᐱᖅᑯᖅᑐᓪᓗᑎᒃ ᕿᐊᖓᔭᒃᐳᑦ ᓂᐴᒥᐅᓂᒃ ᒥᑎᐸᒥᐅᓂᒡᓗ ᐱᑦᔪᑎᖃᖅᓗᑎᒃ. ᓂᐊᖁᑎᒃ ᓴᓕᕔᑦ ᐅᓐᖏᔭᖅᓗᑎᒡᓗ ᕿᒃᓵᖕᓂᕐᖕᒧᑦ. 
3ᐃᓄᐃᑦ ᐊᖅᑯᑎᑎᒍᑦ ᐱᓱᑲᑕᒃᑐᑦ ᕿᒃᓵᒃᑐᖅᓯᐅᑎᓂᒃ ᐊᑐᓕᖅᐳᑦ; ᐃᓄᐃᑦ ᑲᑎᑦᑕᖅᕕᖏᓐᓂ ᐃᒡᓗᐃᓪᓗ ᖄᖏᓐᓂ ᓇᓂᑐᐃᓐᓇᖅ ᕿᐊᔪᖅᑕᖃᓕᖅᐳᖅ. 
4ᕼᐃᓴᐸᓂᒥᐅᑦ ᐃᓕᐊᓚᒥᐅᓪᓗ ᓂᐱᖅᑯᖅᑐᓪᓗᑎᒃ ᕿᐊᖕᒪᑕ, ᕿᐊᓂᖏᑦ ᐊᒡᓛᑦ ᑐᓴᖅᓴᐅᕗᑦ ᔧᕼᐊᓯᒃᑯᓐᓄᑦ; ᐊᒡᓛᓪᓗ ᐅᓇᑕᖅᑐᒃᓮᑦ ᒧᐊᐱᒥᐅᑦ ᕿᐊᓕᕆᕗᑦ ᓂᐱᖃᖅᓗᑎᒃ; ᑕᕐᖕᓂᖏᑦ ᓴᔪᒡᓗᑎᒃ. 
5ᒧᐊᐱᒥᐅᑦ ᐆᒻᒪᑎᒃᑯᑦ ᕿᐊᑦᔪᑎᒋᕙᒃᑲ; ᐃᓄᖏᑦ ᕿᒫᕗᑦ ᔪᐊᕆᒥᐅᓄᑦ, ᐃᒡᓚᑦ-ᓯᓕᓯᔭᒧᓪᓗ, ᐃᓚᖏᓪᓗ ᐊᖅᑯᑎᒃᑯᑦ ᓗᕼᐃᑎᐅᑉ ᒪᔪᖅᑲᖓᒎᖅᓗᑎᒃ, ᕿᐊᓪᓗᑎᒃ ᐊᖅᑯᑎᒥᖕᓂ: ᐃᓚᖏᓪᓗ ᐊᓐᓇᒋᐊᖅᐳᑦ ᕼᐅᕈᓁᒥᒧᑦ ᕿᐊᓪᓗᑎᒃ; ᓂᐱᖅᑯᖅᑐᓪᓗᑎᒃ ᕿᐊᕗᑦ ᐊᓯᕈᖅᑕᐅᓂᑎᒃ ᐱᓪᓗᒍ. 
6ᓂᒻᕆᒥᐅᑦ ᑰᖓ ᓴᓗᐊᕐᖕᒪᑦ, ᓯᓈᑕᓗ ᐃᕕᒃᓱᒐᖏᑦ ᐸᓂᖅᓯᒪᓪᓗᑎᒃ; ᐃᕕᒃᓱᒐᕐᖕᒥᒡᓘᓐᓃᑦ ᐱᕈᓕᓵᖅᑐᒥᒃ ᓄᐃᔪᖃᕈᓐᓃᖅᐳᖅ. 
7ᑍᒤᒻᒪᑦ ᐊᔪᖅᓴᖏᓐᓂᖅᔪᐊᑦ ᐱᓯᒪᓚᐅᖅᑕᑎᒃ, ᑲᑎᖅᓱᓚᐅᖅᑕᑎᒡᓗ ᐊᐅᓪᓚᕈᑎᕔᑦ ᑰᑉ ᐅᖅᐱᓕᐅᑉ ᐊᑭᐊᓄᑦ. 
8ᓇᓂᑐᐃᓐᓇᖅ ᒧᐊᐱᐅᑉ ᓄᓇᖓᓂ ᕿᐊᔪᑦ ᑐᓴᖅᓴᐅᕗᑦ; ᕿᐊᓂᖅ ᑐᓴᖅᓴᐅᓕᖅᐳᖅ ᐃᒡᓔᒻᒥᐅᓂ, ᕿᐊᓂᖅᓗ ᑐᓴᖅᓴᐅᒋᕗᖅ ᐱᐊᕐ-ᐃᓕᒻᒥᐅᓂ. 
9ᑎᐴᓂᒥᐅᑦ ᑰᖓᑦᑕ ᐃᒪᖓ ᐊᐅᐸᖅᓯᕗᖅ ᐊᐅᖕᒧᑦ. ᓱᓕᓕ ᐊᖏᓂᖅᓴᒃᑲᓐᓂᕐᖕᒥᒃ ᐱᔪᒪᕗᖓ ᑎᐴᓂᒥᐅᓄᑦ, ᓛᔭᓄᑦ ᒪᓕᒃᑕᐅᑎᑦᓱᒪᕙᒃᑲ ᒧᐊᐱᒥᑦ ᕿᒫᓗᑎᒃ ᐊᓐᓇᒃᑐᑦ, ᐊᒥᐊᒃᑯᑑᓕᖅᑐᓄᑦ.
