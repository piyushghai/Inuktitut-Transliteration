1ᑍᑦᓱᒪᓂᓕ ᐃᓕᓐᓂᐊᖅᑏᑦ ᐅᓄᖅᓯᕙᓪᓕᐊᑎᓪᓗᒋᑦ, ᔫᑎᑦ ᒍᕇᑭᑎᑐᑦ ᐅᖃᐅᓯᓖᑦ, ᐂᕙᖃᑎᖃᓕᓚᐅᖅᐳᑦ ᐄᑉᕉᓂᒃ ᐅᐃᒡᒐᕐᖕᓂᖁᑎᒥᖕᓂᒃ ᑲᒪᒋᔭᐅᑦᓯᐊᖏᓐᓂᕅᓪᓗᑎᒃ ᖃᐅᑕᒫᑦ ᑐᓂᔭᐅᖃᑦᑕᖅᑐᑦ ᐱᑦᔪᑎᒋᓪᓗᒋᑦ. 
2ᑍᒤᒻᒪᑦ ᐋᐴᓯᑕᓖᑦ 12-ᑦ ᑲᑎᖁᔨᓕᖅᐳᑦ ᐅᒃᐱᖅᑑᖃᑎᒌᓕᒫᓂᒃ ᐅᖃᐅᑎᓪᓗᒋᓪᓗ, “ᓈᒻᒪᓐᖏᓚᖅ ᒎᑎᐅᑉ ᐅᖃᐅᓯᖏᓐᓂᒃ ᐊᔪᕆᖅᑐᐃᖃᑦᑕᕈᓐᓃᕈᑦᑕ ᓂᕿᓕᕆᑐᐃᓐᓇᓕᖅᓗᑕᓗ. 
3ᑍᒤᒻᒪᑦ, ᐃᓚᒌᒃᑐᓯ ᓂᕈᐊᓚᐅᕆᑦᓯ ᐊᖑᑎᓂᒃ 7-ᓂᒃ ᐃᓕᑦᓯᓐᓂᑦ ᖃᐅᔨᒪᔭᐅᑦᓯᐊᖅᑐᓂᒃ, ᐊᓂᕐᖕᓂᕐᖕᒥᒡᓗ ᐃᑦᔪᕐᖕᓁᑦᑐᒥᒃ ᐃᓗᒻᒥᖅᑕᐅᓯᒪᔪᓂᒃ ᓯᓚᑐᓂᖃᖅᑐᓂᒡᓗ, ᐱᔨᑦᓯᕐᖕᓂᕐᖕᒧᑦ ᑕᒪᑐᒧᖓ ᑲᒪᔨᐅᓂᐊᖅᑐᓂᒃ. 
4ᐅᕙᒍᓪᓕ ᑍᒪᓐᖓᑦ ᐱᓇᓱᐊᕐᖕᓂᐊᖅᐳᒍᑦ ᑐᒃᓯᐊᕐᖕᓂᕐᖕᒥᒃ ᐊᔪᕆᖅᑐᐃᓂᕐᖕᒥᒡᓗ.”
5ᐅᒃᐱᖅᑑᖃᑎᒌᓕᒫᓪᓗ ᐋᐴᓯᑕᓖᑦ ᐅᖃᐅᓯᖏᓐᓂᒃ ᐊᑲᐅᒃᓴᓚᐅᖅᐳᑦ, ᓂᕈᐊᓚᐅᖅᐳᓪᓗ ᓯᑎᐹᓇᓯᒥᒃ, ᐅᒃᐱᕐᖕᓂᖃᑦᓯᐊᖅᑐᒥᒃ ᐊᓂᕐᖕᓂᕐᖕᒥᒡᓗ ᐃᑦᔪᕐᖕᓁᑦᑐᒥᒃ ᐃᓗᒻᒥᖅᑕᐅᓯᒪᔪᒥᒃ, ᐱᓕᑉᐴᓯᒥᒡᓗ, ᐳᕈᑯᕌᓯᒥᒡᓗ, ᓁᑲᓄᐊᕆᒥᒡᓗ, ᑍᒨᓂᒥᒡᓗ, ᐸᕐᒥᓈᓯᒥᒡᓗ, ᓂᑯᓚᓯᒥᒡᓗ, ᑖᓐᓇ ᔫᑎᓐᖑᖅᑎᑕᐅᓯᒪᔪᖅ ᐊᓐᑎᐅᑭᐊᒥᐅᖅ. 
6ᑖᒃᑯᐊ ᐋᐴᓯᑕᓕᖕᓄᑦ ᐱᑎᑕᐅᕗᑦ, ᐋᐴᓯᑕᓖᓪᓗ ᑐᒃᓯᐅᑎᕔᑦ ᐸᑎᒻᒥᓪᓗᒋᓪᓗ.
7ᒎᑎᐅᓪᓗ ᐅᖃᐅᓯᖏᑦ ᐅᒃᐱᕆᔭᐅᓕᖅᐸᓪᓕᐊᕗᑦ; ᐃᓕᓐᓂᐊᖅᑏᓪᓗ ᔪᕉᓴᓚᒥ ᐅᓄᖅᑐᐊᓘᓕᓚᐅᖅᐳᑦ ᐃᓚᕙᓪᓕᐊᓪᓗᑎᒡᓗ, ᑐᓂᕐᕈᓯᖅᑎᑦᓯᔩᓪᓗ ᐅᓄᖅᑐᑦ ᓈᓚᒡᓗᑎᒃ ᐅᒃᐱᓕᓚᐅᖅᐳᑦ.
8ᓯᑎᐹᓇᓯᓗ, ᒎᑎᐅᑉ ᓮᒻᒪᖅᑎᑦᓯᓂᖓᓂᒃ ᐱᔪᓐᓇᕐᖕᓂᖓᓂᒡᓗ ᐃᓗᒻᒥᖅᑕᐅᓯᒪᔪᖅ, ᑲᒪᓇᖅᑐᓕᓚᐅᖅᐳᖅ ᓇᓗᓁᒃᑯᑕᖅᔪᐊᓂᒡᓗ ᐱᓇᓱᐊᖅᓗᓂ ᐃᓄᐃᑦ ᑕᒃᑯᐊᓐᓂ. 
9ᐊᑭᕋᖅᑐᖅᑕᐅᓕᓚᐅᖅᐳᖅᓕ ᔫᑎᑦ ᐅᒃᐱᕐᖕᓂᕐᖕᒧᑦ ᑲᑎᒪᕕᖏᓐᓂᑦ ᐱᓯᒪᔪᓂᑦ, ᕗᕇᑦᒥᓂᒃ ᑍᔭᐅᔪᓂᑦ.+ ᓮᕆᓂᒥᐅᓂᑦ ᐊᓕᒃᔮᓐᑐᕆᐊᒥᐅᓂᓪᓗ ᐱᓯᒪᔪᓂᑦ, ᐊᓯᖏᓪᓗ ᔫᑎᑦ ᓯᓕᓯᐊᒥᐅᓂᑦ ᐂᓯᐊᒥᐅᓂᓪᓗ ᐱᓯᒪᔪᑦ ᐂᕙᖃᑎᖃᕋᓱᓚᐅᖅᐳᑦ ᓯᑎᐹᓇᓯᒥᒃ. 
10ᓯᑎᐹᓇᓯᐅᓪᓕ ᓯᓚᑐᓂᖃᖅᑎᑕᐅᓂᖓᓄᑦ ᐊᓂᕐᖕᓂᕐᖕᒧᑦ ᐅᖃᐅᑎᒋᔭᖏᑦ ᑭᐅᒪᔪᓐᓇᓚᐅᓐᖏᓛᑦ. 
11ᐊᖑᑎᓪᓕ ᖃᐅᔨᔭᐅᑦᑍᓕᓪᓗᑎᒃ, ᐊᑭᓖᕗᑦ ᐊᖑᑎᓂᒃ ᓴᒡᓗᖁᔨᓪᓗᑎᒃ ᐃᒫᒃ ᐅᖃᖁᓪᓗᒋᑦ, “ᐅᓇ ᑐᓴᓚᐅᖅᑕᕗᑦ ᐅᖃᕐᖕᓂᖅᓘᑎᖃᖅᑎᓪᓗᒍ ᒨᓯᓯᒥᒃ ᒎᑎᒥᒡᓗ.” 
12ᑍᒤᓕᖕᒪᑕᓗ ᐅᐃᒪᔮᖅᑎᑦᓯᓕᖅᐳᑦ ᐃᓄᖕᓂᒃ ᔫᑎᓪᓗ ᐊᖓᔪᖅᑳᖏᓐᓂᒃ ᐱᖁᔭᓂᒡᓗ ᐃᓕᓮᔨᓂᒃ, ᑖᒃᑯᐊᓗ ᓯᑎᐹᓇᓯ ᑎᒍᕚᑦ ᑲᑎᒪᔨᖅᔪᐊᓄᓪᓗ ᐋᓪᓗᒍ. 
13ᑎᒍᔭᐅᑎᑦᓯᔪᓪᓗ ᑲᑎᒪᔨᖅᔪᐊᓄᐊᖅᑎᑦᓯᕗᑦ ᐊᖑᑎᓂᒃ ᓯᑎᐹᓇᓯᒥᒃ ᓴᒡᓗᑎᖃᕐᖕᓂᐊᖅᑐᓂᒃ, ᐅᖃᖅᓗᑎᒡᓗ, “ᐅᓇ ᐊᖑᑦ ᐊᑭᕋᖅᑐᖅᓗᓂ ᑐᒃᓯᐊᖅᕕᒡᔪᐊᑦᑎᓐᓂᒃ ᐃᑦᔪᕐᖕᓁᑦᑐᒥᒃ ᒨᓯᓯᐅᓪᓗ ᐱᖁᔭᖏᓐᓂᒃ ᐅᖃᐅᓯᖃᖃᑦᑕᖅᑐᖅ; 
14ᑐᓴᓚᐅᖅᐸᕗᓪᓗ ᐅᖃᖅᑎᓪᓗᒍ, ᑖᓐᓇᒎᖅ ᔩᓱᓯ ᓈᓴᕇᑎᒥᐅᖅ ᐆᒥᖓ ᑐᒃᓯᐊᖅᕕᒡᔪᐊᕐᖕᒥᒃ ᐊᓯᕈᐃᓂᐊᕐᖕᒪᑦ, ᐃᓕᖅᑯᓯᕗᓪᓗ ᐊᓯᑦᔨᖅᓗᓂᒋᑦ ᒨᓯᓯᒥᑦ ᐱᓯᒪᔭᕗᑦ.” 
15ᑲᑎᒪᔨᖅᔪᐊᓪᓗ ᑲᑎᒪᖃᑕᐅᔪᑦ ᑕᑯᓐᓇᓕᖅᐳᑦ ᓯᑎᐹᓇᓯᒥᒃ ᑮᓇᖓᑕᓗ ᑕᐅᑦᑐᐊ ᑕᑯᕚᑦ ᐂᖏᓕᐅᑉ ᑮᓇᖓᑐᑦ ᑍᒤᑦᑐᖅ.
