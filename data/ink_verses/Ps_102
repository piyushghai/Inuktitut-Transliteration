1ᐊᑕᓃᖅ, ᑐᒃᓯᐊᕐᖕᓂᕋ ᑐᓴᓚᐅᕈᒃ,
2ᑮᓁᑦ ᑕᓕᑎᓐᓂᐊᕐᖕᓇᒍ ᐅᕙᓐᓂᑦ ᐊᑲᐅᓐᖏᓕᐅᕈᑎᖃᓕᖅᑎᓪᓗᖓ!
3ᐅᓪᓗᒃᑲ ᓄᖑᑉᐸᓪᓕᐊᕗᑦ ᐳᔪᖅᑎᑐᑦ,
4ᐆᒻᒪᑎᒐ ᐊᓇᐅᓕᖅᑕᐅᓂᑰᕗᖅ ᐃᕕᒃᓱᒃᑲᑎᑐᑦ ᐸᓂᖅᑐᑎᑐᑦ;
5ᐋᓐᓂᐊᓂᕐᖕᒧᑦ ᓂᐹᓂᕐᖕᒧᓪᓗ ᓴᐅᓃᓐᓇᕈᖅᐳᖓ.
6ᑎᖕᒥᐊᑎᑐᑦ ᐱᕈᖅᑐᖃᖏᑦᑐᒦᑦᑐᑎᑐᑦ ᑍᒤᓕᖅᐳᖓ,
7ᓇᓪᓚᖓᓪᓗᖓ ᓯᓂᒍᓐᓇᓐᖏᓚᖓ,
8ᐅᓪᓗᓕᒫᖅ ᐊᑭᕋᖅᑐᖅᑎᒪ ᐅᖃᕐᖕᓂᖅᓘᑎᒋᕚᖓ;
9ᐊᖅᔭᓕᓃᑦ ᓂᕆᕙᒃᑲ ᓂᐊᖂᔭᑎᑐᑦ,
10ᓂᓐᖓᐅᒪᔪᐊᓘᓂᕐᖕᓄᑦ ᓮᒪᖏᓐᓂᐊᓗᖕᓄᓪᓗ;
11ᐅᓪᓗᒃᑲ ᐅᓐᓄᒃᐸᓪᓕᐊᔫᑉ ᑕᕐᕋᖓᑐᑦ ᐳᒃᑭᒡᓕᕙᓪᓕᐊᓕᖅᐳᑦ;
12ᐃᕝᕕᓪᓕ ᐊᑕᓃᖅ, ᑍᒤᓕᖎᓐᓇᕐᖕᓂᐊᖅᐳᑎᑦ ᐃᓱᖃᖏᑦᑐᒧᑦ;
13ᒪᑭᓪᓗᑎᑦ ᓮᐅᓂ ᓂᑲᒋᓕᕈᒫᖅᐸᑦ;
14ᐱᔨᑎᑦ ᐱᓪᓚᕆᐊᓘᑎᑦᓯᕗᑦ ᔪᕉᓴᓚᐅᑉ ᐅᔭᕋᖏᓐᓂᒃ,
15ᑕᕝᕙ ᐃᓅᖃᑎᒌᒡᔪᐊᑦ ᐊᑕᓂᐅᑉ ᐊᑎᖓᓂᒃ ᓯᕘᕋᔪᒫᖅᐳᑦ,
16ᐊᑕᓂᐅᑉ ᓮᐅᓂ ᐋᖅᑭᒃᓱᕐᖕᓂᐊᕐᖕᒪᒍ,
17ᐊᖏᕐᕋᖃᕈᓐᓃᖅᓯᒪᔪᑦ ᑐᒃᓯᐊᕐᖕᓂᖏᑦ ᓵᕝᕕᒋᓂᐊᖅᐰᑦ,
18ᑕᒪᓐᓇ ᑎᑎᕋᖅᑕᐅᓯᒪᔪᒃᓴᐅᕗᖅ ᑭᖑᕚᕇᖑᔪᒫᖅᑐᑦ ᐱᓪᓗᒋᑦ,
19ᑖᓐᓇ ᑕᑯᓐᓇᕐᖕᒪᑦ ᖁᑦᓯᒃᑐᒥ ᐃᑦᔪᕐᖕᓁᑦᑐᕕᖁᑎᒥᓂᑦ,
20ᑐᓵᕗᖅ ᑎᒍᔭᐅᓯᒪᔪᑦ ᓂᐹᕙᓗᖏᓐᓂᒃ,
21ᐊᑕᓂᐅᑉ ᐊᑎᖓᓂᒃ ᐅᖃᐅᓯᖃᖁᓪᓗᒋᑦ ᓮᐅᓂᒥ,
22ᐃᓄᐃᑦ ᑲᑎᖃᑎᒌᒃᐸᑕ, ᐊᖓᔪᖅᑲᐅᕖᓪᓗ,
23ᑖᓐᓇ ᓲᖑᓂᓐᓂᒃ ᓯᖁᒥᑦᓯᓚᐅᖅᐳᖅ ᐃᓅᓱᒃᑑᑎᓪᓗᖓ ᓱᓕ;
24ᐅᖃᖅᐳᖓ, “ᒎᑏᒃ, ᐲᖅᓯᕕᒋᓂᐊᕐᖕᓇᖓ ᐅᓪᓗᒪ ᕿᑎᖅᑲᖏᓐᓂᒃ;
25ᑍᑦᓱᒪᓂᐊᓗᒃ ᓄᓇᖅᔪᐊᖅ ᑐᓐᖓᕕᓕᐅᓚᐅᖅᐸᑦ,
26ᑖᒃᑯᐊ ᓄᖑᓐᓂᐊᖅᐳᑦ, ᐃᕝᕕᓪᓕ ᑍᒤᖏᓐᓇᕐᖕᓂᐊᖅᐳᑎᑦ;
27ᐃᕝᕕᓪᓕ ᑖᓐᓇᐅᑦᓮᓐᓇᖅᐳᑎᑦ, ᐊᕐᕌᒍᑎᓪᓗ ᐃᓱᓕᓐᓂᐊᕋᑎᒃ.
28ᐱᔨᕕᑦ ᕿᑐᕐᖓᖏᑦ ᑲᔪᓯᑦᓮᓐᓇᕐᖕᓂᐊᖅᐳᑦ;
