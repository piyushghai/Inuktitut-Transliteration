1ᐃᓄᐃᑦ ᐅᓄᖅᓯᕙᓪᓕᐊᓪᓗᑎᒃ ᓄᓇᒥ, ᐸᓂᒃᑖᖅᑐᓚᐅᖅᐳᑦ, 
2ᒎᑎᐅᑉ ᐃᕐᖕᓂᖏᑦ+ ᑕᑯᓐᓇᓕᕋᒥᒃ ᐊᕐᖕᓇᑦᓯᐊᓂᒃ ᐃᓄᐃᑦ ᐸᓂᖏᓐᓂᒃ; ᑖᒃᑯᓇᓐᖓᑦ ᓄᓕᐊᖅᑖᓚᐅᖅᐳᑦ ᓂᕈᐊᖅᑕᒥᖕᓂᒃ. 
3ᐊᑕᓂᖅᓗ ᐅᖃᖅᐳᖅ, “ᐊᓂᕐᖕᓂᕋ ᐃᓚᕾᓐᓇᕐᖕᓂᐊᓐᖏᓚᖅ ᐃᓄᖕᒥᒃ ᐃᓱᖃᖏᑦᑐᒧᑦ, ᑎᒥᐅᖕᒪᑦ; ᐅᓪᓗᖃᕐᖕᓂᐊᓕᖅᐳᓪᓕ ᐊᕐᕌᒍᓂᒃ 120-ᓂᒃ.” 
4ᑍᑦᓱᒪᓂᐅᑎᓪᓗᒍ ᐃᓄᖃᓚᐅᖅᐳᖅ ᓄᓇᒥ ᐊᖏᔪᐊᓗᖕᓂᒃ ᑍᔭᐅᔪᓂᒃ ᓂᕕᓕᒻᓂᒃ, ᒎᑎᐅᑉ ᐃᕐᖕᓂᖏᑦ+ ᐱᖃᑎᖃᖃᑦᑕᓕᖅᑎᓪᓗᒋᑦ ᐃᓄᐃᑦ ᐸᓂᖏᓐᓂᒃ, ᑖᒃᑯᓂᖓ ᕿᑐᕐᖓᖅᑖᓚᐅᖅᐳᑦ, ᑖᒃᑯᐊᓗ ᐱᔪᓐᓇᕐᖕᓂᖅᐹᖑᓚᐅᖅᐳᑦ ᑍᑦᓱᒪᓂᐅᑎᓪᓗᒍ, ᖃᐅᔨᒪᔭᐅᑦᓯᐊᖅᓗᑎᒃ ᐊᔪᖏᑦᑐᑦ.
5ᐊᑕᓂᖅᓗ ᑕᑯᓕᕋᒥ ᓄᓇᖅᔪᐊᕐᖕᒥᐅᑦ ᐃᓄᖏᑕ ᐱᐅᖏᑦᑐᓕᓗᐊᓕᕐᖕᓂᖏᓐᓂᒃ, ᐃᓱᒪᒋᔭᖏᓪᓗ ᐆᒻᒪᑎᒥᖕᓂ ᐱᐅᖏᑦᑐᓂᒃ ᐃᓱᒪᑐᐊᖃᓕᕐᖕᓂᖏᓐᓂᒃ; 
6ᐊᑕᓂᖅᓗ ᐅᒡᒍᐊᓕᓚᐅᖅᐳᖅ ᐱᓐᖑᖅᑎᑦᓯᓂᕆᓚᐅᖅᑕᒥᓂᒃ ᐃᓄᖕᓂᒃ ᓄᓇᒥ, ᐆᒻᒪᑎᒥᒍᓪᓗ ᕿᒃᓵᒻᒪᕆᓕᖅᓗᓂ, 
7ᑍᒤᒻᒪᑦ ᐊᑕᓂᖅ ᐅᖃᓕᖅᐳᖅ, “ᐱᓐᖑᖅᑎᓚᐅᖅᑕᒃᑲ ᐃᓄᐃᑦ ᓄᖑᑎᑦᓱᒪᕙᒃᑲ ᓄᓇᒥᑦ, ᐆᒪᔪᓪᓗ ᐹᕐᖑᖅᑐᓪᓗ ᑎᖕᒥᐊᓪᓗ ᖃᖓᑕᕙᒃᑐᑦ, ᐅᒡᒍᐊᓕᕋᒪ ᓴᓇᓚᐅᕋᒃᑭᑦ.” 
8ᓄᐊᖅᓕ ᐊᑕᓂᐅᑉ ᑕᑯᓪᓗᓂᐅᒃ ᖁᕕᐊᒋᓚᐅᖅᐹ.
9ᐅᑯᐊ ᑕᕝᕙ ᓄᐊᑉ ᑭᖑᕚᖏᑦ, ᓄᐊᖅ ᐃᓱᐊᖅᑐᒥᒃ ᐃᓅᓯᖃᓚᐅᖅᐳᖅ, ᐃᓅᖃᑎᒋᔭᒥᓂ ᐸᓯᔭᒃᓴᐅᓂᖃᕋᓂ; ᒎᑎᒥᒡᓗ ᐃᓅᖃᑎᖃᑦᓯᐊᖅᓗᓂ. 
10ᓄᐊᖅ ᐃᕐᖕᓂᖃᓚᐅᖅᐳᖅ ᐱᖓᓱᓂᒃ, ᓰᒻ, ᕼᐋᒻ, ᔮᐱᑎᓗ. 
11ᓄᓇᖅᔪᐊᖅ ᑕᑕᓕᓚᐅᕐᖕᒪᑦ ᓈᒻᒪᖏᑦᑐᒥᒃ ᒎᑎᐅᑉ ᓵᖓᓂ, ᓄᓇᖅᔪᐊᕐᖕᒥᐅᓪᓗ ᑲᑉᐱᐊᓇᕋᓱᐊᕐᖕᓃᓐᓇᕐᖕᒥᒃ ᐃᓕᖅᑯᓯᖃᓕᓚᐅᖅᐳᑦ. 
12ᒎᑎᐅᓪᓗ ᓄᓇᖅᔪᐊᖅ ᑕᑯᒐᒥᐅᒃ, ᑕᑯᒋᑦ ᐋᖅᑭᑦᓯᐊᖅᓯᒪᖏᑦᑐᐊᓘᓕᓚᐅᖅᐳᖅ; ᐃᓄᓕᒫᑦ ᐃᓅᓯᖃᓕᓚᐅᕐᖕᒪᑕ ᓈᒻᒪᖏᑦᑐᐃᓐᓇᕐᖕᒥᒃ ᐱᓇᓱᐊᓕᖅᓗᑎᒃ.
13ᒎᑎᓗ ᓄᐊᒧᑦ ᐅᖃᖅᐳᖅ, “ᓄᓇᖅᔪᐊᕐᖕᒥᐅᑦ ᑎᒥᖃᖅᑐᑦ ᐃᓱᓕᑎᑦᓱᒪᓕᕋᒃᑭᑦ ᓄᖑᑦᓯᐊᕈᒪᓪᓗᒋᑦ; ᓄᓇᖅᔪᐊᓕᒫᖅ ᑲᑉᐱᐊᓱᒃᑎᑦᓯᓂᕐᖕᒥᒃ ᐱᓗᐊᓕᕐᖕᒪᑦ ᑖᒃᑯᑎᒎᓇᖅ; ᑕᑯᒋᑦ ᐊᓯᕈᕐᖕᓂᐊᖅᐸᒃᑲ ᓄᓇᖅᔪᐊᖅ ᐱᖃᓯᐅᑎᓗᒍ. 
14ᐅᒥᐊᖅᔪᐊᓕᐅᕆᑦ ᕿᔪᒥᒃ ᒎᕙᒥᒃ ᑍᔭᐅᔪᓂᒃ; ᐅᒥᐊᖅᔪᐊᖅ ᐃᒡᓗᕈᓯᓕᐅᖅᓗᒍ, ᖄᖓᒍᓪᓗ ᐃᓗᐊᒍᓪᓗ ᐅᑦᓯᒃᓴᐅᓯᖅᓗᒍ ᑖᓚᒥᒃ. 
15ᐃᒫᒃ ᓴᓇᔭᕆᐊᖃᖅᐸᑦ; ᓴᓂᒧᑦ 300-ᓂᒃ ᑭᐅᐱᑦᓯᓂᒃ ᐆᒃᑐᕋᐅᑎᓂᒃ ᑕᑭᓂᖃᖅᓗᒍ, 50-ᓂᒃ ᑭᐅᐱᑦᓯᓂᒃ ᓯᓕᖕᓂᖃᖅᓗᒍ, 30-ᓂᒡᓗ ᑭᐅᐱᑦᓯᓂᒃ ᐳᖅᑐᓂᖃᖅᓗᒍ. 
16ᖁᓕᓗᒍ ᐅᒥᐊᖅᔪᐊᖅ, ᐆᒃᑑᑎᒥᒃ ᐊᑕᐅᓯᕐᖕᒥᒃ ᑭᐅᐱᑦᓯᒥᒃ ᐳᖅᑐᓂᖃᖅᓗᒍ; ᐅᒥᐊᖅᔪᐊᖅᓗ ᓴᓂᕋᖓᒍᑦ ᐅᒃᑯᐊᓕᖅᓗᒍ; ᓇᑎᓕᐅᖅᓗᒍᓗ ᐱᖓᓱᓂᒃ ᖁᓕᕇᓂᒃ. 
17ᑕᑯᒋᑦ, ᐅᓕᕕᒃᔪᐊᖃᖅᑎᑦᓱᒫᖅᐸᕋ ᓄᓇᖅᔪᐊᓕᒫᖅ, ᐆᒪᔪᓕᒫᑦ ᓄᓇᒥ ᓄᖑᑕᐅᖁᓪᓗᒋᑦ, ᑕᒪᕐᖕᒥᒃ ᐊᓂᕐᖕᓂᖃᖅᑐᑦ ᕿᓚᐅᑉ ᐊᑖᓂ; ᓱᓇᑐᐃᓐᓁᓪᓗ ᓄᓇᒦᑦᑐᓕᒫᑦ ᑐᖁᖁᓪᓗᒋᑦ. 
18ᐊᖏᖃᑎᒌᒍᑎᒥᒃ ᐋᖅᑭᒃᓯᔪᒫᖅᐳᖓ ᐃᓚᒋᓗᑎᑦ; ᐅᒥᐊᖅᔪᐊᕐᖕᒧᓪᓗ ᐃᑭᔪᒫᖅᐳᑎᑦ ᐃᕐᖕᓂᑎᓪᓗ, ᓄᓕᐊᓪᓗ, ᐃᕐᖕᓂᕕᓪᓗ ᓄᓕᐊᖏᑦ ᐃᓚᒋᓗᒋᑦ. 
19ᐆᒪᔪᓂᒡᓗ ᖃᓄᐃᑦᑐᑐᐃᓐᓇᓕᒫᓂᒃ ᒪᕐᕉᓈᖅᑎᖅᑐᓂᒃ ᑕᒤᓐᓂᒃ ᐅᒥᐊᖅᔪᐊᕐᖕᒧᐊᖅᓯᓗᑎᑦ, ᐃᓕᑦᓯᓐᓄᑦ ᐆᒪᖃᑕᐅᖁᓪᓗᒋᑦ; ᑖᒃᑯᐊ ᐂᑉᐹ ᐊᖑᑕᐅᓗᓂ ᐂᑉᐹ ᐊᕐᖕᓇᐅᓗᓂ. 
20ᑎᖕᒥᐊᑦ ᐊᑦᔨᒌᖑᓈᖅᑎᖅᓗᒋᑦ, ᐆᒪᔪᓗ ᐊᑦᔨᒌᖑᓈᖅᑎᕐᖕᒥᓗᒋᑦ, ᓄᓇᒥᓗ ᐹᕐᖑᖅᑐᑦ ᐊᑦᔨᒌᖑᓈᖅᑎᕐᖕᒥᓗᒋᑦ, ᐊᑐᓂᑦ ᒪᕐᕉᓈᖅᑎᖅᑐᓂᒃ ᑎᑭᑕᐅᔪᒫᖅᐳᑎᑦ, ᑖᒃᑯᐊ ᐆᒪᑎᒋᐊᖃᕈᒫᖅᐸᑎᑦ. 
21ᖃᓄᐃᑦᑐᑐᐃᓐᓇᕐᖕᓂᒡᓗ ᓂᕿᒃᓴᓂᒃ ᓂᕆᔭᐅᓲᓂᒃ, ᑐᖅᑯᐃᓗᑎᑦ; ᓂᕿᒃᓴᑦᓯᓐᓂᒃ ᐆᒪᔪᐃᓪᓗ ᓂᕿᒃᓴᖏᓐᓂᒃ.” 
22ᓄᐊᖅᓗ ᑕᒪᒃᑯᓂᖓ ᐱᓇᓱᐊᓚᐅᖅᐳᖅ; ᒎᑎᐅᑉ ᐱᓇᓱᐊᖅᑕᐅᖁᔭᓕᒫᖏᓐᓂᒃ ᑖᑦᓱᒧᖓ.
