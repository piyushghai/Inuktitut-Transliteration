1ᒥᕆᐊᒻ ᐊᒻᒪ ᐂᕈᓂ ᒨᓯᓯᒥᒃ ᐊᑭᕋᖅᑐᖅᓗᑎᒃ ᐅᖃᓕᓚᐅᖅᐴᒃ ᐊᕐᖕᓇᒥᒃ ᐃᑎᐅᐱᐊᒥᐅᑕᕐᖕᒥᒃ ᓄᓕᐊᖃᕐᖕᓂᖓ ᐱᓪᓗᒍ, ᐊᕐᖕᓇᒥᒃ ᐃᑎᐅᐱᐊᒥᐅᑕᕐᖕᒥᒃ ᓄᓕᐊᓂᓚᐅᕐᖕᒪᑦ. 
2ᐅᖃᓚᐅᖅᐴᒃ, “ᐊᑕᓂᖅ ᒨᓯᓯᑯᑦ ᑭᓯᐊᓂ ᐅᖃᖃᑦᑕᖅᐹ? ᐅᕙᑦᑎᒍᓪᓕᑕᐅᖅ ᐅᖃᖃᑦᑕᖅᓯᒪᓐᖏᓛᖅ?” ᑍᒤᓕᐅᖅᑎᓪᓗᒋᒃ ᐊᑕᓂᐅᑉ ᑐᓵᓚᐅᖅᐹᒃ. 
3(ᒨᓯᓯᓕ ᐃᓅᓚᐅᖅᐳᖅ ᒥᑭᒡᓕᑎᖅᓯᒪᔪᖅᔪᐊᖑᓪᓗᓂ ᓄᓇᖅᔪᐊᒦᑦᑐᓕᒫᓂᑦ ᒥᑭᒡᓕᑎᖅᓯᒪᓂᖅᐹᖑᓪᓗᓂ.)
4ᑕᕝᕔᓐᓇᖅ ᐊᑕᓂᖅ ᒨᓯᓯᒧᑦ ᐂᕈᓂᒧᓪᓗ ᒥᕆᐊᒻᒧᓪᓗ ᐅᖃᖅᐳᖅ, “ᐊᓂᓚᐅᕆᑦᓯ ᐱᖓᓲᓗᓯ ᑐᐱᖅᔪᐊᒧᑦ ᑲᑎᒪᕕᖕᒧᑦ ᐂᓗᓯ.” ᑖᒃᑯᐊᓗ ᐱᖓᓲᓪᓗᑎᒃ ᐊᓂᕗᑦ. 
5ᐊᑕᓂᖅ ᐊᖅᑲᖅᐳᖅ ᓄᕗᔭᒦᓪᓗᓂ ᓇᐸᔪᒥ ᑐᐱᖅᔪᐊᑉ ᑲᑎᒪᕕᐅᑉ ᐃᑎᖅᑕᖅᕕᖓᓃᓕᖅᓗᓂ, ᕾᖁᓪᓗᒋᒡᓗ ᐂᕈᓂ ᒥᕆᐊᒻᓗ. ᑖᒃᑯᐊᒡᓗ ᓯᕗᒧᐊᒃᐴᒃ. 
6ᐅᖃᖅᓗᓂᓗ, “ᐅᖃᐅᓯᒃᑲ ᓈᓚᑦᓯᐊᖅᓯᒋᒃ: ᐅᖃᖅᑕᐅᖁᔭᓐᓂᒃ ᐅᖃᖅᑎᑕᖃᖅᐹ ᐃᓕᑦᓯᓐᓂ, ᐅᕙᖓ ᐊᑕᓂᖅ, ᓇᖕᒥᓂᖅ ᑖᑦᓱᒧᖓ ᖃᐅᔨᑎᑦᓯᕙᒃᐳᖓ ᑕᑯᑎᑦᔪᑎᒃᑯᑦ; ᓯᓐᓇᒃᑑᒪᒃᑯᓪᓗ ᐅᖃᖅᕕᖃᓲᖑᕗᖓ. 
7ᒨᓯᓯᒧᓪᓕ ᐱᔨᓐᓄᑦ ᑍᒤᓕᐅᖅᐸᓐᖏᓚᖓ; ᑖᓐᓇ ᓱᖁᓯᔪᐃᑦᑑᖕᒪᑦ ᐃᒡᓗᓐᓂ. 
8ᐅᖃᖅᕕᒋᕙᒃᐸᕋ ᖃᓂᕐᖕᒥᑦ ᖃᓂᕐᖕᒧᑦ, ᑐᑭᓯᓇᑦᓯᐊᖅᑐᓂ ᐃᔨᖅᓯᒪᖏᑦᑐᓂᒡᓗ; ᐊᑕᓂᐅᓪᓗ ᐊᒡᓛᑦ ᑐᓄᖓᓂᒃ ᑕᑯᓯᒪᕗᖅ. ᓱᖕᒪᑦ ᑲᑉᐱᐊᓱᓐᖏᓚᓰᒃ ᒨᓯᓯᒥᒃ ᐱᔨᒋᔭᓐᓂᒃ ᐊᑭᕋᖅᑐᖅᓗᓯᒃ?”
9ᐊᑕᓂᐅᓪᓗ ᓂᓐᖓᐅᒪᓂᖓ ᑖᒃᑯᖕᓄᖓ ᐃᑯᐊᓚᕗᖅ, ᕿᒪᒡᓗᒋᒡᓗ. 
10ᓄᕗᔭᓗ ᑐᐱᖅᔪᐊᒥᑦ ᖁᒻᒧᐊᖕᒪᑦ, ᑕᕝᕔᓐᓇᖅ ᒥᕆᐊᒻ ᐸᖅᑎᖅᑐᓐᒍᓚᐅᖅᐳᖅ, ᐊᐳᑎᑐᑦ ᖃᑯᖅᓯᓪᓗᓂ. ᐂᕈᓂᐅᓪᓗ ᒥᕆᐊᒻ ᕿᕕᐊᕋᒥᐅᒃ, ᑕᑯᕚ ᐸᖅᑎᓕᖅᑐᖅ. 
11ᐂᕈᓂ ᐅᖃᖅᐳᖅ ᒨᓯᓯᒧᑦ, “ᐊᖓᔪᖅᑳᒃ! ᐊᔪᖅᑐᓕᓂᕐᖕᒧᑦ ᑕᒪᑐᒧᖓ ᐸᓯᑦᑍᓕᑎᒍᑦ, ᓯᓔᓐᓂᕐᖕᒧᑦ ᐱᐅᖏᑦᑐᓕᓂᕆᓚᐅᖅᑕᑦᑎᓐᓂᑦ. 
12ᐅᓇ ᑐᖁᖓᓗᓂ ᐃᕐᖕᓂᐊᖑᔪᑐᑦ ᑍᒤᑎᓐᓂᐊᕐᖕᓇᒍ, ᑎᒥᖓ ᐃᓚᑰᓗᓂ ᐊᓈᓇᒥ ᐃᒡᓕᐊᖓᓂᑦ ᐊᓂᔪᑐᑦ.”
13ᒨᓯᓯᓗ ᐊᑕᓂᕐᖕᒧᑦ ᓂᓪᓕᐊᓪᓗᓂ, ᐅᖃᖅᐳᖅ, “ᒎᑏ, ᐅᓇ ᐱᔪᓐᓁᖅᑎᓚᐅᕈᒃ, ᑐᒃᓯᐊᖅᐳᖓ ᐃᓕᖕᓄᑦ!”
14ᐊᑕᓂᐅᓪᓗ ᒨᓯᓯ ᐅᖃᐅᑎᕚ, “ᐊᑖᑕᖓᑕ ᑮᓇᖓᓄᑦ ᐅᕆᐊᖅᕕᒋᓚᐅᖅᐸᒍ, ᑲᓐᖑᓇᖅᑐᒦᒐᔭᓚᐅᓐᖏᓛ ᐅᓪᓗᓂᒃ 7-ᓂᒃ? ᓄᓇᓕᖕᓂᑦ ᐊᐅᓚᖅᑎᑕᐅᓯᒪᔭᕆᐊᖃᖅᐳᖅ ᐅᓪᓗᓂᒃ 7-ᓂᒃ, ᑭᖑᓂᖓᒍᑦ ᑕᕝᕙ ᐅᑎᖅᑎᑕᐅᔪᓐᓇᕐᖕᓂᐊᕆᕗᖅ.” 
15ᑍᒤᒻᒪᑦ ᒥᕆᐊᒻ ᑕᖕᒫᖅᓯᒪᕕᖕᒥᑦ ᐊᐅᓪᓚᖅᑎᑕᐅᓯᒪᓚᐅᖅᐳᖅ ᐅᓪᓗᓂᒃ 7-ᓂᒃ, ᐃᓄᐃᓪᓗ ᐊᐅᓪᓚᓚᐅᓐᖏᓚᑦ ᒥᕆᐊᒻ ᐅᑎᖅᑎᑕᐅᓚᐅᖏᓐᓂᖓᓂ. 
16ᑭᖑᓂᖓᓂ ᐃᓄᐃᑦ ᐊᐅᓪᓚᓕᓚᐅᖅᐳᑦ ᕼᐊᔨᕌᑎᒥᑦ ᑕᖕᒫᖅᓗᑎᒡᓗ ᐃᓄᖃᖏᑦᑐᒥ ᐸᕌᓐᒥ.
