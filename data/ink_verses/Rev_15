1ᕿᓚᖕᒥ ᑕᑯᓕᕆᕗᖓ ᑕᑯᓕᒪᓇᖏᑦᑐᒥᒃ, ᐊᖏᔪᒥᒃ ᐱᐅᔪᐊᓗᖕᒥᒃ, ᐂᖏᓕᓂᒃ 7-ᓂᒃ ᑲᑉᐱᐊᓇᖅᑐᓂᒃ 7-ᓂᒃ ᐱᖃᖅᑐᓂᒃ, ᑖᒃᑯᐊᓗ ᑭᖑᓪᓕᖅᐹᒃᓴᐅᕗᑦ, ᒎᑎᐅᑉ ᓂᓐᖓᐅᓯᖓᑕ ᑭᖑᓪᓕᖅᐹᖓᓂᒃ ᐱᓯᒪᔪᑦ.
2ᑕᑯᓕᕆᕗᖓ ᐃᒪᐅᔮᖅᑐᒥᒃ ᐊᓕᒍᕐᖕᒥᒃ ᐃᑯᐊᓚᔫᔮᖅᑐᒥᒃ, ᓵᓚᖃᖅᓯᒪᔪᓪᓗ ᐆᒪᔪᐊᓗᖕᒥᒃ ᐊᑦᔨᓐᖑᐊᖓᓂᒡᓗ ᓴᓇᓯᒪᔪᒥᒃ ᐊᑎᖓᓂᒡᓗ ᓈᓴᐅᑎᓕᖕᒥᒃ, ᑖᒃᑯᐊᓗ ᓇᖏᖅᐳᑦ ᐃᒪᐅᔮᖅᑑᑉ ᐊᓕᒍᖅᑐᑦ ᑍᒤᑦᑑᑉ ᓯᓈᓂ ᑯᑭᑦᑕᐸᐅᑎᐅᔮᖅᑐᓂᒃ ᕼᐊᕐᐱᓂᒃ ᑎᒍᒥᐊᖅᓗᑎᒃ ᒎᑎᐅᑉ ᐱᖏᓐᓂᒃ. 
3ᐃᓐᖏᖅᐳᓪᓗ ᒨᓯᓯᐅᑉ ᐃᓐᖏᕈᑎᖓᓂᒃ, ᒎᑎᐅᑉ ᐱᔨᖓᑕ, ᓄᕐᕋᐅᔭᐅᓪᓗ ᐃᓐᖏᕈᑎᖓᓂᒃ, ᐅᖃᖅᓗᑎᒃ,
4ᑭᓇ ᓯᕘᕋᖏᓪᓗᓂ ᐊᑎᕐᖕᓂᒃ ᓂᖅᑐᐃᔪᓐᓇᖅᐹ ᐊᑕᓃᖅ?
5ᑕᒪᑐᒪ ᑭᖑᕐᖓᒍᑦ ᑕᑯᒋᕗᖓ ᑐᒃᓯᐊᖅᕕᒡᔪᐊᑉ ᕿᓚᖕᒦᑦᑑᑉ ᐅᒃᑯᐃᖅᑕᐅᓂᖓᓂᒃ, ᐊᖏᖃᑎᒌᖕᓂᐅᑉ ᑐᐱᖓᓂᒃ ᐃᓗᐊᓃᑦᑐᖅᑕᓕᖕᒥᒃ. 
6ᐂᖏᓖᓪᓗ 7-ᑦ ᑲᑉᐱᐊᓇᖅᑐᓂᒃ 7-ᓂᒃ ᐱᖃᖅᑐᑦ ᑐᒃᓯᐊᖅᕕᒡᔪᐊᕐᖕᒥᑦ ᐊᓂᕗᑦ; ᐊᓐᓄᕌᖅᓯᒪᔪᓂᒃ ᐃᑦᔪᕐᖕᓁᑦᑐᓂᒃ ᓵᑦᑐᓂᒃ ᖃᐅᒪᔪᓂᒃ, ᓴᒡᕕᖕᒥᒃᑎᒍᓪᓗ ᐅᕕᖓᔪᒥᒃ ᑕᑦᓯᕈᑕᐅᔭᖅᓯᒪᓪᓗᑎᒃ ᒎᓗᒥᒃ. 
7ᐆᒪᔪᓪᓗ ᓯᑕᒪᑦ ᐃᓚᖓᑦᑕ ᐂᖏᓖᑦ 7-ᑦ ᑐᓂᓯᕕᒋᕔᑦ 7-ᓂᒃ ᖃᓪᓗᑎᓂᒃ ᒎᓗᓂᒃ ᒎᑎᐅᑉ ᐃᓅᑦᓮᓐᓇᖅᑑᑉ ᐃᓱᖃᖏᑦᑐᒥᑦ ᐃᓱᖃᖏᑦᑐᒧᑦ ᓂᓐᖓᐅᓯᖓᓂᒃ ᑕᑕᑦᑐᓂᒃ. 
8ᑐᒃᓯᐊᖅᕕᒡᔪᐊᖅᓗ ᐳᔪᕐᖕᒥᒃ ᑕᑕᑉᐳᖅ ᒎᑎᐅᑉ ᐱᓐᓇᕐᖕᓇᕐᖕᓂᖓᓂᒃ ᐱᔪᓐᓇᕐᖕᓂᖓᓂᒡᓗ, ᓇᓪᓕᐊᓐᓄᓪᓘᓐᓃᑦ ᑐᒃᓯᐊᖅᕕᒡᔪᐊᖅ ᐃᑎᖅᑕᐅᔪᓐᓇᓐᖏᓚᖅ ᑲᑉᐱᐊᓇᖅᑐᑦ 7-ᑦ ᐂᖏᓖᑦ 7-ᑦ ᐱᓯᒪᔭᖏᑦ ᐃᓱᓕᓚᐅᖏᓐᓂᖏᓐᓂ.
