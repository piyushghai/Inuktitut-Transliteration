1ᐊᑕᓂᖅ ᐅᖃᖅᐳᖅ ᔪᐃᓕᒧᑦ ᐱᑐᐃᓕᐅᑉ ᐃᕐᖕᓂᖓᓄᑦ.
2ᒪᑐᒥᖓ ᑐᓴᕆᑦᓯ, ᐃᓕᑦᓯ ᐊᖓᔪᒃᓯᐅᔪᓯ;
3ᕿᑐᕐᖓᓯ ᐅᓂᒃᑲᐅᑎᓯᒋᑦ ᑕᒪᑐᒥᖓ;
4ᐅᓄᖅᑐᖅᔪᐊᑦ ᓂᕆᔩᑦ ᐱᒡᓕᖅᑕᐅᔮᖅᑐᑦ ᓂᕆᓂᐊᖅᐳᑦ ᐱᕈᖅᑐᓂᒃ,
5ᑐᐸᓕᕆᑦᓯ, ᐃᓕᑦᓯ ᐋᖓᔮᖅᑎᐅᔪᓯ, ᕿᐊᓗᓯᓗ;
6ᐱᒡᓕᖅᑕᐅᔮᖅᑐᑦ ᐃᓅᖃᑎᒌᒡᔪᐊᑎᑐᑦ ᐊᓯᕈᐃᒋᐊᖅᑐᕐᖕᒪᑕ ᓄᓇᖁᑎᑦᑎᓐᓂᒃ,
7ᕔᓂᓕᐅᖅᕕᕗᑦ ᐊᓯᕈᖅᑕᐅᖕᒪᑕ,
8ᕿᐊᒋᑦᓯ, ᐃᓕᑦᓯ ᐃᓅᔪᓯ,
9ᓂᐊᖂᔭᒃᓴᒥᒃ ᕔᓂᒥᒡᓘᓐᓃᑦ ᑐᓂᕐᕈᓯᕈᑎᒃᓴᖃᕈᓐᓁᕐᖕᒪᑦ
10ᐱᕈᖅᓰᕖᑦ ᐊᑐᕈᓐᓁᖅᐳᑦ;
11ᐅᒡᒍᐊᓕᕆᑦᓯ ᐃᓕᑦᓯ ᐱᕈᖅᓰᕕᓕᕆᔨᐅᔪᓯ,
12ᕔᓂᒃᓮᑦ ᐸᓂᕐᖕᒪᑕ,
13ᐊᓐᓄᕌᓕᕆᑦᓯ ᐊᖅᔭᓂᓕᖅᑎᖅᓯᒪᔪᓂᒃ ᕿᐊᓗᓯᓗ,
14ᓂᕆᑦᑍᓕᖁᔨᒋᑦᓯ,
15ᐊᑕᓂᐅᑉ ᐅᓪᓗᖓ ᖃᒡᓕᕗᖅ;
16ᓂᕿᒃᓴᕗᑦ ᐊᓯᕈᖅᑕᐅᕗᑦ ᑕᑯᓐᓇᑐᐃᓐᓇᖅᑎᓪᓗᑕ,
17ᐱᕈᖅᓯᐊᒃᓮᑦ ᑐᖁᕗᑦ ᓄᓇᐅᑉ ᐸᓂᕐᖕᓂᖓᓄᑦ,
18ᐃᒻᒧᒃᓯᐅᒊᑦ ᓂᓪᓕᐊᖏᓐᓇᓕᖅᐳᑦ ᑳᖕᓂᕐᖕᒧᑦ,
19ᐃᓕᖕᓄᑦ ᐊᑕᓃᖅ ᐃᓗᖏᖅᓱᖅᓗᖓ ᑐᒃᓯᐊᖅᐳᖓ,
20ᐆᒪᔪᐃᑦ ᓄᔪᐊᖅᑐᑦ ᐊᒡᓛᑦ ᕾᒐᓛᓕᖅᐳᑦ ᐃᓕᖕᓄᑦ,
