1ᐊᑕᓂᖅ ᐃᒫᒃ ᐅᖃᖅᐳᖅ, “ᓇᐅᒡᓕ ᐊᓈᓇᕕᑦ ᐊᕕᑦᑎᑦᔪᑎᖓᑕ ᐊᒡᓚᒃᓯᒪᔪᖁᑎᖓ, ᑍᑦᓱᒧᖓ ᐊᕕᓚᐅᕋᒃᑰ? ᐅᕝᕙᓗ ᐊᑭᓕᒃᓴᖃᖅᕕᒋᔨᓐᓄᑦ ᓇᓪᓕᐊᓐᓄᑦ ᓂᐅᕐᕈᑎᒋᓚᐅᖅᐸᑦᓯ? ᑕᑯᒋᑦᓯ, ᐊᔪᖅᑐᓕᓂᑦᓯᓐᓄᑦ ᓇᖕᒥᓂᖅ ᓂᐅᕐᕈᑕᐅᓚᐅᖅᐳᓯ, ᐊᔪᖅᑐᓕᓂᑦᓯᓐᓄᓪᓗ ᐊᓈᓇᓯ ᐊᕕᑕᐅᓚᐅᖅᐳᖅ. 
2ᓱᖕᒪᑦ, ᐃᓄᖁᑎᒃᑲ ᑎᑭᓐᓇᒃᑭᑦ ᐊᖑᑎᑕᖃᓚᐅᓐᖏᓚᑦ? ᓱᖕᒪᓪᓗ ᓂᓪᓕᐊᑎᓪᓗᖓ ᑭᐅᔪᖃᓚᐅᓐᖏᓚᖅ? ᑕᓕᕋ ᓁᓗᐊᓕᖅᐹ ᐱᐅᓕᓯᔭᕆᐊᒥᒃ ᑎᑭᐅᑎᔪᓐᓁᓪᓕᕚ? ᓴᐳᑦᔨᓇᓱᒋᐊᒥᒃ ᐱᔪᓐᓇᕐᖕᓂᖃᕈᓐᓃᖅᐳᖔ? ᑕᑯᒋᑦ, ᐃᓂᖅᑎᕆᒐᒪ ᐃᒪᖅᔪᐊᖅ ᐃᒤᖅᑎᑉᐸᕋ, ᑰᓪᓗ ᓴᓗᐊᖅᐳᑦ, ᐃᒪᖃᓐᖏᓗᐊᒧᑦ ᐃᖃᓗᐃᑦ ᒪᒤᓕᕗᑦ, ᓴᓗᐊᕋᒥᒡᓗ ᑐᖁᕋᖅᓗᑎᒃ. 
3ᓯᓚ ᐊᓐᓄᕌᖅᐸᕋ ᑖᖅᑐᒥᒃ, ᕿᒃᓵᒃᑐᖅᓯᐅᑎᒥᒡᓗ ᓵᑦᑐᒥᒃ ᐊᓐᓄᕌᖅᑎᓪᓗᒍ.”
4ᐊᑕᓂᐅᑉ ᒎᑎᐅᑉ ᑐᓂᓯᕕᒋᕚᖓ ᐅᖃᕐᖕᒥᒃ ᐃᓕᓯᒪᔪᒥᒃ, ᖃᐅᔨᒪᖁᓪᓗᖓ ᖃᓄᖅ ᐅᖃᕆᐊᖃᕐᖕᒪᖔᕐᖕᒪ, ᑕᖃᓯᒪᔪᓂᒃ ᐱᔪᓐᓇᖅᓯᑎᑦᓯᖁᓪᓗᖓ, ᐅᓪᓛᑕᒫᑦ ᑐᐸᒃᑎᖃᑦᑕᖅᐹᖓ, ᓯᐅᑏᒃᑲᒃ ᑐᐹᖃᑦᑕᖅᐹᒃ ᑐᓵᖁᓪᓗᖓ ᐃᓕᓐᓂᐊᖅᑎᑕᐅᔪᑎᑐᑦ. 
5ᐊᑕᓂᐅᑉ ᒎᑎᐅᑉ ᑐᑭᓯᔪᓐᓇᕐᖕᓂᖃᖅᑎᑉᐹᖓ; ᐊᑭᕋᖅᑐᓚᐅᓐᖏᓚᖓ, ᑐᓄᐃᓚᐅᕐᖕᓇᖓᓗ. 
6ᐋᓐᓂᖅᓯᕆᔪᓄᑦ ᑐᓄᒐ ᒪᓂᕙᕋ, ᐅᓗᐊᒃᑲᒡᓗ ᒪᓂᓪᓗᒋᒃ ᐅᒥᓐᓂᒃ ᓄᓲᕅᔪᓄᑦ; ᑮᓇᕋᓗ ᑕᓕᑎᓚᐅᓐᖏᓚᕋ ᒥᑕᐅᑎᖃᖅᑐᓄᑦ ᑎᕝᕗᓗᒃᑐᓄᓪᓗ. 
7ᐊᑕᓂᐅᑉ ᒎᑎᐅᑉ ᐃᑲᔪᕐᖕᓂᐊᕐᖕᒪᖓ; ᑍᒤᒻᒪᑦ ᑲᓐᖑᓱᒃᑎᑕᐅᓐᖏᓚᖓ; ᑍᒤᒻᒪᑦ ᑮᓇᕋ ᐅᔭᕋᒃᑐᑦ ᓯᑎᔪᑐᑦ ᒪᓂᕙᕋ, ᖃᐅᔨᒪᒐᒪ ᑲᓐᖑᓱᒃᑎᑕᐅᓂᐊᖏᓐᓂᓐᓂᒃ. 
8ᑖᓐᓇ ᐅᕙᓐᓂᒃ ᐃᓱᐊᕐᖕᓂᕅᔪᖅ ᖃᓂᒻᒪᑦ; ᑭᓇ ᓈᒻᒪᒃᓴᖏᑦᔪᑎᒃᓴᖃᖅᐸ ᐅᕙᓐᓄᑦ? ᐊᑏ ᓇᖏᖃᑎᒌᓚᐅᖅᓗᒃ. ᑭᓇ ᐊᑭᕋᖅᑐᖅᑎᒋᕙᕌ? ᐊᑏ ᐅᕙᓐᓄᑦ ᕾᓕᖅᓕ. 
9ᑕᑯᒋᑦ, ᐊᑕᓂᖅ ᒎᑎ ᐃᑲᔪᖅᑎᒋᕙᕋ; ᑭᐊ ᐸᓯᔭᒃᓴᐅᓂᕋᕈᓐᓇᖅᐹᖓ? ᑕᑯᒋᑦ ᑖᒃᑯᐊ ᓄᑕᐅᔪᓐᓃᕈᒫᖅᐳᑦ ᐊᓐᓄᕌᑎᑐᑦ; ᓄᖑᔪᒫᖅᐳᑦ ᖁᐱᕐᕈᓄᑦ ᖃᓪᓗᓈᖅᑕᖅᑐᓲᓄᑦ ᓂᕆᔭᐅᔪᒫᕐᖕᒪᑕ. 
10ᓇᓪᓕᓯ ᐊᑕᓂᕐᖕᒥᒃ ᐃᓕᕋᒋᔭᖃᖅᐹ? ᓈᓚᒡᓗᓂᓗ ᐱᔨᖓᑕ ᓂᐱᖓᓂᒃ, ᓇᓪᓕᐊᑦ ᑖᖅᑐᒥ ᐃᓅᔪᖅ ᖃᐅᒪᔪᖅᓯᐅᖏᑦᑐᖅ, ᑖᓐᓇ ᑕᑎᖃᓕᖅᓕ ᐊᑕᓂᐅᑉ ᐊᑎᖓᓂᒃ ᒎᑎᒥᓂᒡᓗ ᑕᑎᖃᖅᓗᓂ. 
11ᑕᑯᒋᑦ, ᐃᑯᒪᒥᒃ ᐃᑯᐊᓪᓔᔪᓕᒫᑦ, ᖃᖅᔪᓂᒡᓗ ᐃᑯᒪᑎᑦᓯᓪᓗᑎᒃ ᐊᕙᑖᒍᑦ ᐱᓱᒃᑐᑦ: ᐱᓱᒃᐳᓯ ᐃᑯᒪᑎᑕᑦᓯ ᖃᐅᒪᑎᑕᖓᒍᑦ, ᖃᖅᔪᓄᓪᓗ ᐃᑯᒪᑎᑕᑦᓯᓐᓄᑦ! ᑍᒤᑦᑐᒥᒃ ᐱᑎᑕᐅᔪᒫᖅᐳᓯ ᐊᒡᒐᓐᓂᑦ: ᓇᓚᔪᒫᖅᐳᓯᓗ ᐋᓐᓂᐊᑎᑕᐅᓇᖅᑐᒥ.
