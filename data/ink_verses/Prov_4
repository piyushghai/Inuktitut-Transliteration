1ᕿᑐᕐᖓᒃᑳ, ᐊᑖᑕᑦᓯ ᐊᔪᕆᖅᑐᐃᑦᔪᑎᒋᔭᖏᑦ ᓈᓚᒃᓯᐅᒃ,
2ᐱᐅᔪᓂᒃ ᐊᑐᒐᒃᓴᓂᒃ ᐊᔪᕆᖅᑐᕋᒃᑭᑦ,
3ᐊᑖᑕᒪ ᐃᒡᓗᖓᓂ ᓄᑲᑉᐱᐊᖑᑎᓪᓗᖓ,
4ᐊᔪᕆᖅᑐᐊᕆᓪᓗᓂᖓ ᐅᖃᐅᑦᔪᖅᐸᓚᐅᖅᐹᖓ,
5ᓯᓚᑐᓂᖅ ᐱᒋᒍᒃ, ᑐᑭᓯᑎᑕᐅᓂᖅᓗ,
6ᖁᔭᓈᖅᑍᓕᒍᒃ, ᑕᕝᕙ ᐱᓯᒪᔭᐅᑦᓯᐊᕐᖕᓂᐊᖅᐳᑎᑦ ᑖᑦᓱᒧᖓ,
7ᓯᓚᑦᑐᖅᐸᓪᓕᐊᓂᖅ ᐱᒋᐊᖅᕕᖃᖅᐳᖅ ᓯᓚᑐᓂᕐᖕᒥᒃ ᑎᒍᓯᓂᕐᖕᒥᒃ;
8ᓯᓚᑐᓂᖅ ᐊᖏᒡᓕᑎᕈᕕᐅᒃ ᑕᕝᕙ ᖁᕙᖅᑎᓐᓂᐊᖅᐹᑎᑦ,
9ᑖᑦᓱᒪ ᓂᐊᖂᓯᕐᖕᓂᐊᖅᐹᑎᑦ ᑕᑯᒥᓇᖅᑐᖅᔪᐊᕐᖕᒥᒃ,
10ᐃᕐᖕᓃᒃ, ᓈᓚᒋᑦ, ᐅᖃᓯᕆᔭᒃᑲᓗ ᐃᓚᓕᐅᖅᓗᒋᑦ,
11ᐊᔪᕆᖅᑐᓚᐅᖅᐸᒋᑦ ᓯᓚᑦᑐᖅᐸᓪᓕᐊᓇᖅᑐᓂᒃ,
12ᐱᓱᓕᕈᕕᑦ ᐊᖅᑯᑎᒋᔭᒃᑯᑦ ᐊᒡᕕᐊᖅᑕᐅᓂᐊᓐᖏᓚᑎᑦ,
13ᐊᔪᕆᖅᑐᖅᑕᐅᑦᔪᑎᒋᔭᑎᑦ ᐱᓯᒪᑦᓯᐊᒃᑭᑦ, ᓴᒃᑯᑦᑍᓕᓗᒋᑦ;
14ᐱᐅᖏᑦᑐᑦ ᐊᖅᑯᓯᓂᖓᓄᑦ ᐃᑎᖅᑍᓕᒋᑦ,
15ᐃᓕᖅᑯᓯᖏᑦ ᐊᑐᖅᑍᓕᓗᒋᑦ, ᐊᖅᑯᑎᒋᔭᖓᒎᖅᑍᓕᒋᑦ,
16ᓯᓂᓕᕐᖕᓂᐊᖏᒻᒪᑕ ᐱᐅᖏᑦᑐᒥᒃ ᐊᑑᑎᓚᐅᖅᑳᕋᑎᒃ;
17ᓂᕿᖃᕐᖕᒪᑕ ᓂᐊᖂᔭᒥᒃ ᐱᐅᖏᑦᑐᓕᓐᓇᖅᑐᒥᒃ;
18ᓈᒻᒪᓈᑦᓯᐊᖅᑐᒥ ᐃᓅᔪᑦ ᐊᑐᖅᑕᖓᑦ ᓯᕿᓂᕐᖕᒧᑦ ᓄᐃᕕᐅᓕᖅᑐᑎᑐᑦ ᑍᒤᑉᐳᖅ,
19ᐱᐅᖏᑦᑐᓕᔪᓪᓕ ᐊᑐᖅᑕᖓᑦ ᐃᑎᔪᐊᓗᖕᒥᒃ ᑖᖅᑐᐊᓗᒃᑎᑐᑦ ᑍᒤᑉᐳᖅ,
20ᐃᕐᖕᓃᒃ, ᐅᖃᐅᓯᒃᑲ ᓈᓚᑦᓯᐊᒃᑭᑦ;
21ᐃᓕᖕᓂᑦ ᐅᖓᓯᒃᓯᑎᑦᑍᓕᒃᑭᑦ, ᐆᒻᒪᒻᒥᐅᑕᕆᑦᓯᐊᖅᓗᒋᑦ ᐱᓯᒪᒃᑭᑦ.
22ᓇᓂᓯᔪᓄᑦ ᐃᓅᓯᒃᓴᐅᖕᒪᑕ,
23ᐆᒻᒪᒻᒥᐅᑕᑎᑦ ᐱᓯᒪᑦᓯᐊᒃᑭᑦ ᐊᔪᐃᓐᓇᖅᓗᑎᑦ,
24ᓱᓕᖏᑦᑐᓂᒃ ᐅᖃᐅᓯᖃᖅᑍᓕᒋᑦ,
25ᐃᔩᒃᑭᒃ ᑐᑭᒧᓪᓗᐊᖅ ᑕᑯᓐᓇᑦᓯᐊᖅᓗᑎᒃ ᐃᓅᒋᑦ,
26ᐊᑐᕐᖕᓂᐊᖅᑍᑦ ᐃᓱᒪᒃᓴᖅᓯᐅᕈᑎᒋᑦᓯᐊᖅᓗᒍ ᐱᖃᑦᑕᕆᑦ,
27ᓇᓪᓕᐊᓐᓄᑐᐃᓐᓇᖅ ᓴᐅᒥᒧᑦ ᑕᓕᖅᐱᒧᓪᓗ ᓴᖑᑦᑍᓕᓗᑎᑦ;
