1“ᔫᐲ, ᕾᒐᓛᓚᐅᕆᑦ ᑭᐅᔪᖃᕐᖕᓂᐊᕐᖕᒪᖔᑦ;
2ᐃᓕᖕᓂᒃ ᐃᓱᒪᔮᕈᑎᒋᓂᕐᖕᒧᑦ ᑐᖁᑐᐃᓐᓇᓕᕈᕕᑦ,
3ᑕᑯᖃᑦᑕᖅᓯᒪᕗᖓ ᓯᓔᑦᑐᓂᒃ ᖃᓄᐃᓐᓂᐅᓴᖏᑦᑑᔮᖅᑐᓂᒃ,
4ᐃᕐᖕᓂᖏᑦ ᐊᑦᑕᕐᖕᓇᖏᑦᑐᒦᓐᖏᓚᑦ,
5ᑳᒃᑐᑦ ᐱᕈᖅᓰᕕᖓᓂᑦ ᓂᕆᕗᑦ,
6ᐋᓐᓂᐊᑎᑕᐅᓂᖅ ᐳᔪᕋᕐᖕᒥᑦ ᐱᕈᖅᐸᓐᖏᓚᖅ,
7ᐃᓄᒡᓕ ᐃᕐᖕᓂᐊᖑᕙᒃᐳᖅ ᐊᑲᐅᖏᑦᔪᑎᖃᖅᑐᒧᑦ,
8ᐅᕙᖓᓕ, ᒎᑎᒧᑦ ᓵᓕᕋᔭᖅᐳᖓ,
9ᑖᑦᓱᒪ ᐱᓇᓱᐊᕐᖕᓂᖅᔪᐊᖏᑦ ᑐᑭᓯᔪᓐᓇᓐᖏᓚᕗᑦ,
10ᓄᓇᒧᑦ ᓯᓚᓗᒃᑎᑦᓯᖃᑦᑕᖅᐳᖅ
11ᒎᑎ ᓇᓗᖅᑯᑎᔪᓂᒃ ᒪᑭᑎᑦᓯᖃᑦᑕᖅᐳᖅ,
12ᐱᓐᖏᓯᖅᑐᖅᑐᑦ ᐋᖅᑭᒃᓱᕋᓱᐊᖅᑕᖏᑦ ᑲᔪᓯᔪᓐᓇᖅᑎᓐᖏᓔᑦ,
13ᓯᓚᑐᓇᓱᒃᑐᑦ ᐱᓇᓱᐊᕋᓱᒃᑕᖏᑎᒍᑦ ᓄᖅᑲᖅᑎᖃᑦᑕᖅᐰᑦ;
14ᑖᖅᑐᒥ ᑲᑎᖃᑦᑕᖅᐳᑦ ᐅᓪᓘᑎᓪᓗᒍ,
15ᒎᑎᐅᓪᓕ ᐊᔪᖅᓴᖅᑐᑦ ᑐᖁᒥᑦ ᐱᐅᓕᕔᑦ,
16ᑕᕝᕙ ᐊᒃᓱᔪᖅ ᓂᕆᐅᒋᔭᒃᓴᖃᖅᐳᖅ,
17ᑕᑯᒋᑦ, ᐃᓄᒃ ᖁᕕᐊᓱᒍᑎᒃᓴᖃᖅᐳᖅ ᒎᑎᐅᑉ ᐋᖅᑭᒋᐊᖅᑕᖓ;
18ᒎᑎ ᑭᓕᖅᓯᒍᓂ, ᒪᑦᑐᓯᖅᓯᓲᖑᕗᖅ;
19ᐱᐅᓕᖃᑦᑕᕐᖕᓂᐊᖅᐹᑎᑦ ᐱᖓᓲᔪᖅᑐᓂᑦ ᐊᑲᐅᓐᖏᓕᐅᕈᑎᓂᑦ;
20ᑳᖕᓇᖅᑐᖃᖅᐸᑦ ᑖᑦᓱᒪ ᑐᖁᒥᑦ ᓴᐳᑎᓂᐊᖅᐹᑎᑦ,
21ᑖᑦᓱᒪ ᐃᔨᖅᑎᓯᒪᔪᒫᖅᐹᑎᑦ ᐅᖃᕐᖕᓂᖅᓗᒡᕕᐅᓂᕐᖕᒥᑦ,
22ᐊᓯᕈᖅᑕᐅᓂᖅ ᑳᖕᓇᖅᑐᖅᓗ ᐃᔪᕆᔪᒫᖅᐹᒃᑭᒃ,
23ᐱᕈᖅᓰᕕᖕᒥ ᐃᑎᖅᓴᓕᐅᕆᓕᕈᕕᑦ ᐊᖏᖃᑎᒌᒃᓯᒪᓂᒃᑯᑦ ᐅᔭᕋᖃᕈᒫᓐᖏᓚᖅ,
24ᖃᐅᔨᔪᒫᖅᐳᑎᑦ ᑐᐲᑦ ᐊᑦᑕᕐᖕᓇᖅᑐᖃᖏᓐᓂᖓᓂᒃ;
25ᐊᒻᒪ ᖃᐅᔨᔪᒫᖅᐳᑎᑦ ᑭᖑᕚᕕᑦ ᐅᓄᖅᑐᐊᓘᔪᒫᕐᖕᓂᖏᓐᓂᒃ,
26ᐃᓄᑐᖃᒻᒪᕆᐅᓕᖅᑎᓪᓗᑎᑦ ᐃᓗᕕᖅᑕᐅᔪᒫᖅᐳᑎᑦ,
27ᑕᒪᓐᓇ ᑐᑭᓯᓇᓱᐊᖅᓯᒪᒐᑦᑎᒍ; ᓱᓕᓂᖓ ᖃᐅᔨᓯᒪᕙᕗᑦ.
