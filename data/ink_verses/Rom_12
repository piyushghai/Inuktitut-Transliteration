1ᑍᒤᒻᒪᑦ ᐃᓇᑉᐸᑦᓯ ᐃᓅᖃᑎᒃᑳ, ᒎᑎᐅᑉ ᓂᑲᒍᓱᖕᓂᖅᔪᐊᖓ ᐱᑦᔪᑎᒋᓗᒍ, ᑎᒥᓯ ᑐᓂᓯᒋᒃ ᑐᓂᕐᕈᑎᒃᓴᑐᑦ; ᐆᒪᓗᓯᓕ, ᐃᑦᔪᕐᖕᓁᑦᑐᑐᑦ ᒎᑎᒧᓪᓗ ᖁᕕᐊᒋᔭᐅᔪᑐᑦ, ᑍᒤᓕᐅᕈᑦᓯ ᒎᑎ ᓱᓕᑦᓯᐊᖅᑐᒥᒃ ᐱᔨᑦᓯᕐᖕᓂᖅᐸᓯ ᐊᓂᕐᖕᓂᒃᑯᑦ. 
2ᓯᓚᖅᔪᐊᓪᓕ ᑕᒪᑐᒪ ᐃᓄᖏᑦ ᐊᑦᔨᒋᔪᓐᓃᖅᓯᐅᒃ, ᐊᑦᔨᒋᔪᓐᓃᖅᑎᑕᐅᓕᕆᑦᓯᓕ ᐃᓱᒪᓯ ᓄᑖᓐᖑᖅᑎᑕᐅᓗᑎᒃ, ᒎᑎᐅᑉ ᐱᔪᒪᔭᖓᓂᒃ ᖃᐅᔨᔪᓐᓇᖅᓯᖁᓪᓗᓯ, ᓱᓇ ᐱᐅᖕᒪᖔᑦ ᓱᓇᓗ ᒎᑎᐅᑉ ᖁᕕᐊᒋᖕᒪᖔᒍ, ᓈᒻᒪᒋᖕᒪᖔᒍᓗ.
3ᒎᑎᐅᑉ ᐱᔪᓐᓇᖅᑎᑦᓯᓂᕐᖓᑕ ᑐᓂᓯᕕᒋᓯᒪᖕᒪᖓ ᑕᒪᑦᓯᓐᓄᑦ ᐅᖃᖅᐳᖓ: ᓇᖕᒥᓂᑦᓯᓐᓂᒃ ᐱᐅᔪᕆᖁᓇᓯ, ᐃᓕᑦᓯᓐᓂᒡᓕ ᐃᓱᒪᒋᓕᕆᑦᓯ ᐃᓱᒪᒃᓴᖅᓯᐅᑦᓯᐊᖅᓗᓯ, ᐊᑐᓂᑦ ᒎᑎᐅᑉ ᑐᓂᔭᖓ ᐅᒃᐱᕐᖕᓂᑦᓯ ᑲᔪᓯᓂᖓᒍᑦ ᒪᓕᒡᓗᒍ. 
4ᐅᕙᒍᑦᑕᐅᖅ ᐊᑐᓂᑦ ᐊᑕᐅᓯᕐᖕᒥᒃ ᑎᒥᖃᕋᑦᑕ, ᑎᒥᕗᓪᓗ ᐊᑦᔨᒌᖏᑦᑐᓂᒃ ᐃᓚᖃᖅᓗᑎᒃ, ᑖᒃᑯᐊᓗ ᐊᑐᓂᑦ ᐊᑦᔨᒌᖏᑦᑐᒥᒃ ᐱᓇᓱᐊᕐᖕᓂᖃᕐᖕᒪᑕ. 
5ᑍᒫᒃᑕᐅᖅ ᙭ᔅᑑᓯᒥ ᐅᓄᖅᑑᓪᓗᑕ, ᑎᒥᐅᕗᒍᑦ ᐊᑕᐅᓯᕐᖕᒥ, ᐊᑐᓂᓪᓗ ᐊᒃᑐᐊᖃᑦᑕᐅᑎᓪᓗᑕ ᐅᕙᑦᑎᓐᓄᑦ ᑎᒥᒦᑦᑐᑎᑐᑦ. 
6ᐊᑦᔨᒌᖏᑦᑐᓂᒃ ᑐᓂᕐᕈᓯᐊᖅᓯᒪᒐᑦᑕ ᒎᑎᐅᑉ ᐱᔪᓐᓇᖅᑎᑦᓯᓂᖓᒍᑦ ᑐᓂᕐᕈᓯᐊᑦᑎᓐᓂᒃ, ᐊᑏ ᑐᓂᕐᕈᓯᐊᕗᑦ ᐊᑐᑦᓯᐊᓚᐅᖅᓚᕗᑦ: ᓇᓪᓕᐊᑦ ᒎᑎᐅᑉ ᐅᖃᐅᓯᕆᖁᔭᖏᓐᓂᒃ ᑐᓂᕐᕈᓯᐊᕈᓂ, ᑍᒤᓕᐅᖅᓕ ᐅᒃᐱᕐᖕᓂᒃᑯᑦ ᑲᔪᓯᓂᖅ ᐱᓯᒪᔭᓂ ᒪᓕᒡᓗᒍ; 
7ᓇᓪᓕᐊᑦ ᐱᔨᑦᓯᕐᖕᓂᕐᖕᒥᒃ ᑐᓂᕐᕈᓯᐊᕈᓂ ᐱᔨᑦᓯᖅᓕ; ᐃᓕᓐᓂᐊᖅᑎᑦᓯᓂᕐᖕᒥᒃ ᑐᓂᕐᕈᓯᐊᕈᓂ ᐃᓕᓐᓂᐊᖅᑎᑦᓯᓕ; 
8ᐱᕙᓪᓕᖅᑎᑦᓯᓂᕐᖕᒥᒃ ᑐᓂᕐᕈᓯᐊᕈᓂ ᐱᕙᓪᓕᖅᑎᑦᓯᓕ, ᓇᓪᓕᐊᑦ ᑐᓂᓯᒍᓂ ᐊᓐᓂᕈᓱᖏᓪᓗᓂ ᑐᓂᓯᓕ; ᑕᓯᐅᖅᑎᐅᓂᕐᖕᒥᒃ ᐱᓯᒪᒍᓂ ᐊᒃᓱᕈᖅᓕ; ᓂᑲᒍᓱᖕᓂᕐᖕᒥᒃ ᐱᓇᓱᐊᕈᓂ, ᖁᕕᐊᓱᒡᓗᓂ ᑍᒤᓕᐅᖅᓕ.
9ᓇᒡᓕᖕᓂᖅ ᓱᓕᑦᓯᐊᖅᑐᒃᓴᐅᕗᖅ; ᐊᔪᕐᖕᓂᖅ ᐆᒥᒋᓯᐅᒃ, ᐱᐅᔪᖅᓕ ᑎᒍᒥᐊᑦᓯᐊᖅᓗᒍ. 
10ᓇᒡᓕᒃᑎᒌᒋᑦᓯ ᖃᑕᓐᖑᑎᒌᑦ ᓇᒡᓕᖕᓂᖓᑐᑦ; ᐊᓯᓯ ᐅᐱᒋᓯᒋᑦ ᐃᒃᐱᒋᖃᑦᑕᐅᑎᑦᓯᐊᖅᓗᓯ. 
11ᐊᒃᓱᕈᖅᓗᓯ ᐱᓇᓱᐊᕆᑦᓯ ᐃᕿᐊᓱᒃᑍᓕᓗᓯ, ᐊᓂᕐᖕᓂᒃᑯᑦ ᑲᑦᓱᖎᖅᓯᒪᑦᓯᐊᖅᓗᓯ, ᐊᑕᓂᖅ ᐱᔨᑦᓯᖅᓗᒍ. 
12ᓂᕆᐅᖕᓂᑦᓯ ᖁᕕᐊᓱᒃᑎᓪᓕᓯ, ᐊᒃᓱᕈᑎᑕᐅᓂᕐᖕᒥᒃ ᕿᓄᐃᓵᕆᑦᓯ, ᑐᒃᓯᐊᑦᓮᓐᓇᖅᓗᓯ. 
13ᒎᑎᐅᑉ ᐃᓄᖁᑎᖏᑦ ᐱᔭᕆᐊᖃᖅᑕᖏᓐᓂᒃ ᑐᓂᓯᕕᒋᓯᒋᒃ, ᑐᔪᕐᖕᒥᐊᖃᖃᑦᑕᕐᖕᓂᕐᖕᒥᒃ ᐱᓇᓱᐊᕆᑦᓯ.
14ᐊᑭᕋᖅᑐᖅᑎᓯ ᓮᒻᒪᖅᑎᑕᐅᖁᓯᒋᒃ; ᓮᒻᒪᖅᑎᑕᐅᖁᔨᒋᑦᓯ ᓱᒋᐊᖅᑕᐅᖁᔨᖏᓪᓗᓯ. 
15ᖁᕕᐊᓱᒃᑐᑦ ᖁᕕᐊᓱᖃᑎᒋᓯᒋᒃ, ᕿᐊᔪᓪᓗ ᕿᐊᖃᑎᒋᓗᒋᑦ. 
16ᐱᓇᓱᐊᖃᑎᒌᑦᓯᐊᕆᑦᓯ ᐃᓕᑦᓯᓐᓄᑦ; ᐱᐅᔪᕆᖏᓪᓗᓯ, ᐊᔪᕐᖕᓂᖅᓮᑦ ᐱᓇᓱᐊᖃᑎᒋᓯᒋᒃ; ᓇᖕᒥᓂᖅ ᓯᓚᑐᓇᓱᒋᖏᓪᓗᓯ.
17ᐱᑦᓯᐊᖅᑕᐅᖏᒃᑯᕕᑦ, ᐊᑭᓇᓱᐊᖅᑍᓕᒍᒃ ᐱᑦᓯᐊᖏᓐᓂᕐᖕᒧᑦ. ᑲᒪᑦᓯᐊᖅᓗᓯ ᐱᐅᒋᔭᐅᔪᒥᒃ ᐃᓅᓯᖃᕆᑦᓯ ᐃᓄᓕᒫᓄᑦ. 
18ᐱᔪᓐᓇᕐᖕᓂᓕᒫᑦᓯᓐᓄᑦ, ᐃᓅᖃᑎᖃᑦᓯᐊᕋᓱᐊᕆᑦᓯ ᐃᓄᓕᒫᓂᒃ. 
19ᓇᒡᓕᖕᓇᖅᑐᓯ, ᓇᖕᒥᓂᖅ ᐊᑭᒋᐊᕐᖕᓂᐊᕋᓯ, ᒎᑎᐅᓪᓕ ᓂᓐᖓᖕᓂᕆᔪᒫᖅᑕᖓᓄᑦ ᑐᕌᖅᑎᓕᖅᓯᐅᒃ; ᐊᒡᓚᒃᓯᒪᖕᒪᑦ, “ᐊᑭᓂᐊᕐᖕᓂᖅ ᐱᒋᕙᕋ, ᐅᕙᖓ ᐊᑭᓂᐊᕈᒪᕗᖓ, ᐊᑕᓂᖅ ᐅᖃᖅᐳᖅ.” 
20ᐃᒫᒡᓕ ᐱᔪᒃᓴᐅᕗᓯ, ᐅᖃᖅᓯᒪᖕᒪᑦ: “ᐊᑭᕋᖅᑐᖅᑏᑦ ᑳᒃᐸᑦ, ᓂᕆᑎᑦᔪᒃ; ᐃᒥᕈᒃᐸᑦ, ᐃᒥᖅᑎᑦᔪᒃ; ᑍᒤᓕᐅᕈᕕᑦ ᐊᐅᒪᓂᒃ ᐃᑯᒪᓕᖕᓂᒃ ᓂᐊᖁᖓᓄᐊᖅᑬᓂᐊᖅᐳᑎᑦ.” 
21ᐊᔪᕐᖕᓂᕐᖕᒧᑦ ᓵᓚᒋᔭᐅᓂᐊᕐᖕᓇᒃ; ᐱᐅᔪᒧᓪᓕ ᐊᔪᕐᖕᓂᖅ ᓵᓚᒋᓕᕈᒃ.
