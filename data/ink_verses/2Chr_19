1ᔫᑕᒥᐅᑦ ᐊᖓᔪᖅᑳᖅᔪᐊᖓ ᔨᕼᐆᓴᐸᑦ ᔪᕉᓴᓚᒧᑦ ᐅᑎᖅᐳᖅ ᐊᖏᕐᕋᒥᓄᑦ ᖃᓄᐃᓐᓇᓂ. 
2ᔨᕼᐆ ᕼᐊᓇᓁᑉ ᐃᕐᖕᓂᖓ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ ᑖᑦᓱᒧᓐᖓᖅᐳᖅ ᐸᕐᕆᐊᖅᓗᓂᐅᒃ, ᐅᖃᐅᑎᕚᓗ ᐊᖓᔪᖅᑳᖅᔪᐊᖅ ᔨᕼᐆᓴᐸᑦ, “ᐃᑲᔪᖅᑐᒃᓴᐅᕖᑦ ᐱᐅᖏᑦᑐᓕᔪᓂᒃ ᓇᒡᓕᒋᔭᒃᓴᕆᕕᒋᓪᓗ ᐊᑕᓂᕐᖕᒥᒃ ᐆᒥᓱᒃᑐᑦ? ᑍᒤᒻᒪᑦ ᐊᑕᓂᐅᑉ ᓂᓐᖓᐅᓯᖓᑕ ᖁᓚᖏᐊᓕᖅᐹᑎᑦ. 
3ᑍᒤᒃᑲᓗᐊᕐᖕᒪᑦ, ᐱᐅᔪᓂᒃ ᓇᓂᓯᕕᐅᕗᑎᑦ, ᕿᔪᐃᑦ ᐊᓯᕅᑦ ᒎᑎᓐᖑᐊᑦ ᐃᒋᓚᐅᕋᕕᒋᑦ ᓄᓇᒥᑦ, ᐆᒻᒪᑏᓪᓗ ᐋᖅᑭᒃᓯᒪᒐᕕᐅᒃ ᒎᑎᒥᒃ ᕿᓂᕈᒪᓪᓗᑎᑦ.”
4ᔨᕼᐆᓴᐸᑦ ᔪᕉᓴᓚᒦᓚᐅᖅᐳᖅ; ᑕᕝᕙᓐᖓᑦ ᐊᐅᓪᓚᖅᓗᓂ ᐃᓄᖕᓄᐊᖅᐳᖅ, ᐱᐊᕐᓯᐸᒦᑦᑐᓂᑦ ᐃᕗᕅᑎᐅᑉ ᖃᖅᑲᖏᓐᓃᑦᑐᓄᑦ ᑎᑭᓪᓗᓂ, ᑕᕝᕙᓂᒥᐅᓪᓗ ᐅᑎᖅᑎᑉᐰᑦ ᐊᑕᓂᕐᖕᒧᑦ, ᓯᕗᓕᖏᑕ ᒎᑎᖓᓄᑦ. 
5ᐋᖅᑭᒃᓱᐃᔨᓂᒡᓗ ᑎᓕᓯᕗᖅ ᓄᓇᖃᖅᑐᓕᒫᓄᑦ, ᓴᐴᓗᑕᓕᖕᓄᑦ ᐃᒡᓗᒐᓴᓕᒫᓄᑦ ᔫᑕᒦᑦᑐᓄᑦ, ᐃᒡᓗᒐᓴᖕᓂᑦ ᐃᒡᓗᒐᓴᖕᓄᑦ. 
6ᐋᖅᑭᒃᓱᐃᔨᓄᓪᓗ ᐅᖃᖅᐳᖅ, “ᑲᒪᑦᓯᐊᕆᑦᓯ ᖃᓄᐃᓕᐅᕐᖕᓂᑦᓯᓐᓂᒃ, ᐃᓄᖕᓄᑦ ᐋᖅᑭᒃᓱᐃᖏᓐᓇᑦᓯ ᐊᑕᓂᕐᖕᒧᓪᓕ; ᐃᓕᑦᓯᓐᓃᒻᒪᑦ ᖃᐅᔨᓇᓱᐊᖅᑎᓪᓗᓯ. 
7ᒫᓐᓇᓕ ᑕᕝᕙ, ᐊᑕᓂᐅᑉ ᓯᕘᕋᓇᕐᖕᓂᖓ ᐃᓕᑦᓯᓐᓃᓪᓕ; ᑲᒪᑦᓯᐊᕆᑦᓯ ᐱᓇᓱᐊᖅᑎᓪᓗᓯ, ᐊᑕᓂᖅ ᒎᑎᕗᑦ ᓈᒻᒪᓈᖏᓐᓂᖃᖏᒻᒪᑦ, ᐃᓔᓐᓇᖅᓯᐅᕋᓂᓗ, ᐊᑭᓕᖅᑕᐅᓂᒃᑯᓪᓗ ᐊᓯᑦᔨᖅᓱᐃᓲᖑᓇᓂ.”
8ᓱᓕ ᔪᕉᓴᓚᒥ ᔨᕼᐆᓴᐸᑦ ᑎᓕᓯᕗᖅ ᓕᕔᑎᓂᒃ ᑐᓂᕐᕈᓯᖅᑎᑦᓯᔨᓂᒡᓗ ᐊᖓᔪᖅᑳᓂᒡᓗ ᐄᓴᕅᓕᒥᐅᑦ ᑭᖑᕚᕇᖏᓐᓂ, ᑖᒃᑯᐊ ᐋᖅᑭᒃᓱᐃᖃᑦᑕᖁᓪᓗᒋᑦ ᐊᑕᓂᖅ ᐱᓪᓗᒍ ᐊᑭᕋᖅᑑᑎᔪᓂᒃ ᑐᑭᑖᕆᔨᐅᖁᓪᓗᒋᑦ. ᔪᕉᓴᓚᒥ ᐱᓇᓱᐊᖅᕕᖃᖅᓗᑎᒃ. 
9ᐃᒤᓕᐅᖁᕔᓪᓗ: “ᐱᓇᓱᐊᖅᑐᒃᓴᐅᕗᓯ ᐊᑕᓂᖅ ᓯᕘᕋᒋᓗᒍ, ᐅᒃᐱᕐᖕᓇᑦᓯᐊᖅᓗᓯ, ᐆᒻᒪᑎᑦᓯᒍᓪᓗ ᓇᓛᒎᖅᓗᓯ; 
10ᐋᖅᑭᒃᓱᐃᔭᕆᐊᖃᓕᕈᑦᓯ ᖃᑕᓐᖑᑎᑦᓯᓐᓂᒃ ᐃᒡᓗᒐᓴᖕᓃᑦᑐᓂᒃ, ᑐᖁᑦᓯᔪᖃᖅᓯᒪᓂᕐᖕᒧᑦ, ᐱᖁᔭᓂᒃ, ᒪᓕᒐᕐᖕᓂᒡᓗ, ᐊᑐᖅᑕᐅᔭᕆᐊᓕᖕᓂᒃ ᐱᓇᓱᐊᖅᑕᐅᔭᕆᐊᓕᖕᓂᒡᓗ, ᖃᓄᐃᓕᐅᕆᐊᖃᕐᖕᓂᖏᓐᓂᒃ ᐅᖃᐅᑦᔪᖅᑕᒃᓴᕆᕙᓯ, ᐊᑕᓂᐅᑉ ᓂᓐᖓᐅᓯᖓᓄᑦ ᑎᑭᑕᐅᖁᓇᓯ ᖃᑕᓐᖑᑎᓯᓗ. ᑕᕝᕙ ᑍᒫᒃ ᐱᓇᓱᐊᖅᑐᒃᓴᐅᕗᓯ, ᐸᓯᔭᒃᓴᐅᓕᖁᓇᓯ. 
11ᑕᑯᒋᓪᓗ, ᐊᒪᕅᐊ ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖓᑦ ᐃᓕᑦᓯᓐᓂᒃ ᑲᒪᔨᒻᒪᕆᐅᕗᖅ ᓱᓇᑐᐃᓐᓁᑦ ᐊᑕᓂᐅᑉ ᐱᖁᔭᖏᑦ ᐱᓪᓗᒋᑦ; ᔨᐸᑍᐊᓗ ᐃᓯᒥᐅᓕᐅᑉ ᐃᕐᖕᓂᖓ, ᔫᑕᐅᑉ ᑎᖑᕚᖏᑕ ᐊᐅᓚᑦᓯᔨᖓ, ᑲᒪᔨᒻᒪᕆᐅᕗᖅ ᐊᖓᔪᖅᑳᖅᔪᐊᖅ ᐱᖁᑎᖏᓪᓗ ᐱᑦᔪᑎᒋᓪᓗᒋᑦ; ᓕᕔᑏᓪᓗ ᐃᓕᑦᓯᓐᓂᒃ ᐱᔨᑦᓯᖅᑎᐅᓂᐊᖅᐳᑦ ᖃᐅᔨᓴᖅᑎᐅᓗᑎᒃ. ᐱᓇᓱᐊᕆᑦᓯ ᓴᐱᖏᓪᓗᓯ, ᐊᑕᓂᐅᓪᓗ ᐱᑦᓯᐊᖅᑐᑦ ᐃᓚᒋᓕᒋᑦ!”
