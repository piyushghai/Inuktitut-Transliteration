1ᑕᕝᕙ ᐂᖏᓕᒥᒃ ᐱᔪᓐᓇᖅᑐᖅᔪᐊᒥᒃ ᑕᑯᒋᕗᖓ ᕿᓚᖕᒥᑦ ᐊᖅᑲᖅᑐᒥᒃ, ᓄᕗᔭᒧᑦ ᐃᒻᒧᓯᖅᓯᒪᔪᖅ, ᓂᐊᖁᖓᑕᓗ ᖁᓛᒍᑦ ᐊᔭᒍᑕᖃᖅᐳᖅ, ᑮᓇᖓᓗ ᓯᕿᓂᖅᑐᑦ ᑍᒤᑉᐳᖅ, ᓂᐅᖏᒡᓗ ᐃᑯᒪᔪᑎᑐᑦ ᓱᑲᖅᑎᑐᑦ ᑍᒤᑉᐴᒃ. 
2ᐊᒡᓚᖕᓂᒡᓗ ᐃᒧᓲᓂᒃ ᒥᑭᔪᓂᒃ ᑎᒍᒥᐊᖅᐳᖅ ᐃᓯᕕᓯᒪᔪᓂᒃ. ᑕᓕᖅᐱᖕᒥᓄᓪᓗ ᑐᑎᒻᒥᕗᖅ ᐃᒪᖅᕕᖕᒧᑦ, ᓴᐅᒥᖕᒥᓄᓪᓗ ᑐᑎᒻᒥᓪᓗᓂ ᓄᓇᒧᑦ, 
3ᓂᐱᖅᑯᖅᑐᓪᓗᓂᓗ ᓂᓪᓕᖅᐳᖅ, ᓛᔭᐅᑉ ᐃᖅᓯᓵᕐᖕᓂᖓᑐᑦ; ᓂᓪᓕᕇᕐᖕᒪᑦ, ᑲᓪᓗᐃᑦ 7-ᑦ ᐊᑭᕗᑦ ᐃᒃᑑᓕᔮᖅᓗᑎᒃ. 
4ᑲᓪᓗᐃᓪᓗ 7-ᑦ ᓂᓪᓕᕐᖕᒪᑕ ᑎᑎᕋᕈᒪᓕᓚᐅᖅᐳᖓ, ᓂᐱᒥᒡᓕ ᕿᓚᖕᒥᑦ ᑐᓴᖅᐳᖓ ᐅᖃᖅᑐᒥᒃ, “ᑲᓪᓗᐃᑦ 7-ᑦ ᐅᖃᐅᓯᖏᑦ ᓇᕿᑦᔪᓯᒃᑭᑦ, ᑎᑎᕋᖅᑍᓕᓗᒋᑦ.”
5ᐂᖏᓕᓗ ᑕᑯᖅᑲᐅᔭᕋ ᓇᖏᖅᑐᖅ ᐃᒡᓗᐊᓂᒃ ᑐᑎᒻᒥᔪᖅ ᐃᒪᖅᕕᖕᒧᑦ ᐃᒡᓗᐊᓂᒡᓗ ᓄᓇᒧᑦ ᑕᓕᕐᖕᒥᓂᒃ ᑕᓕᖅᐱᖕᒥᓂᒃ ᐃᓴᐅᑦᔨᕗᖅ ᕿᓚᖕᒧᑦ 
6ᐅᖃᕕᒃᐳᖅᓗ ᑖᑦᓱᒪ ᐃᓅᑦᓮᓐᓇᖅᑑᑉ ᐃᓱᖃᖏᑦᑐᒥᑦ ᐃᓱᖃᖏᑦᑐᒧᑦ ᐊᑎᖓᓂ, ᐱᓐᖑᖅᑎᑦᓯᓚᐅᖅᑑᓪᓗ ᕿᓚᖕᒥᒃ ᓄᓇᒥᒡᓗ ᐃᓗᓕᓕᒫᖏᓐᓂᒡᓗ, ᐃᒪᖅᕕᖕᓂᒡᓗ ᐃᓗᓕᓕᒫᖏᓐᓂᒡᓗ, ᓇᓪᓕᐅᑦᑐᒃᓴᐅᑉ ᑭᖑᕙᕆᐊᕐᖕᓂᐊᕈᓐᓃᕐᖕᓂᖓᓂᒃ. 
7ᐂᖏᓖᓪᓕ 7-ᖓᑦᑕ ᑎᑦᑐᓚᐅᑦ ᓂᓪᓕᖅᑎᑉᐸᒍ, ᑕᕝᕙ ᒎᑎᐅᑉ ᓇᓗᓇᕐᖕᓂᖏᑦ ᐅᖃᐅᓯᕆᓯᒪᔭᓂ ᐱᔨᒥᓄᑦ ᐱᔪᖃᓛᖅᑐᒥᒡᓗ ᐅᖃᖅᑎᒥᓄᑦ ᓇᓪᓕᐅᑎᑎᑦᓱᒫᖅᐰᑦ.
8ᓂᐱᓗ ᕿᓚᖕᒥᑦ ᑐᓴᓚᐅᖅᑕᕋ ᐅᕙᓐᓄᑦ ᐅᖃᖅᑐᖅ ᑐᓴᓕᕆᕙᕋ, ᐅᖃᖅᓗᓂ, “ᐂᖏᓕᐅᑉ ᑎᒍᒥᐊᖅᑕᖏᑦ ᐊᒡᓔᑦ ᐃᓯᕕᓯᒪᔪᑦ ᐂᓕᒃᑭᑦ ᓇᖏᖅᑐᒥᑦ ᐃᒡᓗᐊᓂᒃ ᑐᑎᒻᒥᔪᒥᑦ ᐃᒪᖅᕕᖕᒧᑦ ᐃᒡᓗᐊᓂᒡᓗ ᓄᓇᒧᑦ.”
9ᐂᖏᓕᓗ ᐅᐸᒃᓗᒍ ᐅᖃᐅᑎᕙᕋ ᐊᒡᓚᖕᓂᒃ ᐃᒧᓲᓂᒃ ᒥᑭᑦᑐᓂᒃ ᑎᒍᒥᐊᖅᑕᖏᓐᓂᒃ ᐱᔪᒪᓪᓗᖓ; ᐅᖃᐅᑎᕚᖓᓗ, “ᑎᒍᓗᒋᑦ ᓂᕆᒃᑭᑦ; ᐊᕿᐊᕈᕐᖕᓃᓕᕈᑎᒃ ᒪᒪᕈᓐᓃᕐᖕᓂᐊᖅᐳᑦ, ᖃᓂᕐᖕᓂ ᕼᐊᓂᑎᑐᑦ ᒪᒪᖅᑎᒋᒐᓗᐊᖅᑎᓪᓗᒋᑦ.”
10ᐊᒡᓔᓪᓗ ᐃᒧᓲᑦ ᒥᑭᑦᑐᑦ ᑖᑦᓱᒪᓐᖓᑦ ᑎᒍᒐᒃᑭᑦ ᓂᕆᕙᒃᑲ; ᖃᓂᓐᓂᓗ ᒪᒪᖅᐳᑦ ᕼᐊᓂᑎᑐᑦ ᓰᕐᖕᓇᖅᑎᒋᓪᓗᑎᒃ, ᐄᓯᒪᓕᕋᒃᑭᓪᓕ ᐊᕿᐊᕈᓐᓃᓕᖅᓗᑎᒃ ᒪᒪᕈᓐᓃᖅᐳᑦ. 
11ᐅᖃᐅᑦᔭᐅᓕᖅᐳᖓᓗ, “ᐅᖃᐅᓯᐅᖁᔭᐅᔪᓂᒃ ᐅᖃᐅᓯᖃᖅᑐᒃᓴᐅᕗᑎᑦ ᐃᓅᒐᓴᒡᔪᐊᓄᑦ ᐃᓅᓯᖃᑎᒌᖏᑦᑐᓄᑦ ᐅᖃᐅᓯᖃᑎᒌᖏᑦᑐᓄᓪᓗ, ᐊᖓᔪᖅᑳᖅᔪᐊᓄᓪᓗ.”
