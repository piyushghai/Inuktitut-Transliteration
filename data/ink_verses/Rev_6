1ᑕᑯᕗᖓ ᓇᕿᑦᔪᑎᐅᑉ 7-ᖓᑦᑕ ᐃᓚᖓᓐᓂᒃ ᓄᕐᕋᐅᔭᖅ ᒪᒃᐱᖅᓯᑎᓪᓗᒍ, ᐆᒪᔪᐃᓪᓗ ᓯᑕᒪᑦ ᐃᓚᖓᑦ ᑐᓴᖅᐸᕋ ᑲᓪᓕᐅᑉ ᐃᒃᑐᓚᐅᕐᖕᓂᖓᑐᑦ ᓂᐱᖃᖅᓗᓂ ᐅᖃᖅᑐᖅ, “ᕾᒋᑦ!” 
2ᑕᑯᕗᖓᓗ, ᑕᑯᒋᑦ ᕿᒻᒥᖅᔪᐊᒥᒃ ᖃᑯᖅᑕᒥᒃ, ᑕᕝᕙᓂᓗ ᐃᑭᒪᔪᖅ ᐱᑎᒃᓯᒥᒃ ᑎᒍᒥᐊᖅᐳᖅ; ᓂᐊᖂᑎᒥᒡᓗ ᑐᓂᓯᕕᐅᕗᖅ, ᑕᕝᕙᓐᖓᓪᓗ ᐊᐅᓪᓚᕋᒥ ᓵᓚᖃᖅᐳᖅ ᓵᓚᖃᕆᐊᖅᑐᒃᑲᓐᓂᖅᓗᓂᓗ.
3ᓄᕐᕋᐅᔭᐅᓪᓗ ᓇᕿᑦᔪᑎᐅᑉ ᐂᑉᐹ ᒪᒃᐱᕆᕚ, ᐆᒪᔫᓪᓗ ᐂᑉᐸᖓ ᐅᖃᖅᑐᖅ ᑐᓴᖅᐸᕋ, “ᕾᒋᑦ!” 
4ᕿᒻᒥᖅᔪᐊᒥᒡᓗ ᓴᖅᑭᑦᑐᖃᕆᕗᖅ, ᐊᐅᑉᐸᕆᒃᑐᒥᒃ; ᖄᖓᓂᓗ ᐃᑭᒪᔪᖅ ᐱᔪᓐᓇᕐᖕᓂᖅᑖᖅᑎᑕᐅᕗᖅ ᓄᓇᖅᔪᐊᕐᖕᒥᑦ ᓮᒪᓂᕐᖕᒥᒃ ᐲᖅᓯᖁᓪᓗᒍ, ᐃᓅᖃᑎᒌᑦ ᐃᒻᒥᖕᓄᑦ ᑐᖁᕋᐅᑎᖁᓪᓗᒋᑦ; ᓴᕕᒡᔪᐊᒥᒡᓗ ᐊᖏᔪᖅᔪᐊᒥᒃ ᑐᓂᓯᕕᐅᕗᖅ.
5ᓄᕐᕋᐅᔭᐅᓪᓗ ᓇᕿᑦᔪᑏᑦ ᐱᖓᔪᖓᑦ ᒪᒃᐱᕐᖕᒪᒍ; ᐆᒪᔪᐃᑦ ᐱᖓᔪᖓᑦ ᐅᖃᖅᑐᖅ ᑐᓴᖅᐸᕋ, “ᕾᒋᑦ!” ᑕᑯᓴᕋᒪᓗ, ᑕᑯᕗᖓ ᕿᒻᒥᖅᔪᐊᒥᒃ ᕿᕐᖕᓂᖅᑕᒥᒃ, ᑕᕝᕙᓂᓗ ᐃᑭᒪᔪᖅ ᐅᖁᒤᓐᓂᕐᖕᓂᐊᕈᑎᒥᒃ ᑎᒍᒥᐊᖅᐳᖅ. 
6ᓂᐱᒥᒡᓗ ᑐᓴᖅᐳᖓ ᐆᒪᔪᐊᓗᖕᓂᑦ ᓯᑕᒪᓂᑦ ᓂᐱᒋᔭᐅᔫᔮᖅᑐᓂᒃ, ᐅᖃᖅᑐᒥᒃ, “ᓂᐊᖂᔭᒃᓴᐅᑉ ᐅᖁᒤᓐᓂᖓᑕ ᐊᑕᐅᓯᐅᑉ ᐊᕝᕙᖓᑕ ᐊᕝᕙᖓ ᐊᑭᖃᖅᓕ ᐅᓪᓗᓕᒫᖅ ᑮᓇᐅᔭᓕᐊᖑᕙᒃᑐᑎᑐᑦ, ᕿᕐᖕᓈᖓᔫᓪᓗ ᓂᐊᖂᔭᒃᓴᐅᑉ ᐅᖁᒤᓐᓂᖓᑕ ᐊᑕᐅᓯᐅᑉ ᓇᑉᐸᖓᓂᑦ ᐊᖏᓂᖅᓴᖅ ᐊᑭᖃᖅᓕ ᐅᓪᓗᓕᒫᖅ ᑮᓇᐅᔭᓕᐊᖑᕙᒃᑐᑎᑐᑦ; ᐸᐅᕐᖕᒊᓪᓕ ᐅᖅᓱᖏᑦ ᐸᐅᕐᖕᒊᓪᓗ ᐃᑦᑎᖏᑦ ᐊᓯᕈᖅᑎᓐᓂᐊᕐᖕᓇᒋᑦ!”
7ᓄᕐᕋᐅᔭᐅᓪᓗ ᒪᒃᐱᖅᕆᕚ ᓇᕿᑦᔪᑎᑦ ᓯᑕᒪᖓᑦ; ᐆᒪᔪᐃᓪᓗ ᓯᑕᒪᖓᑦ ᐅᖃᖅᑐᖅ ᑐᓴᖅᐸᕋ, “ᕾᒋᑦ!” 
8ᑕᑯᕗᖓᓗ, ᑕᑯᒋᑦ, ᕿᒻᒥᖅᔪᐊᒥᒃ ᑐᖁᖓᔪᑎᑐᑦ ᖃᑯᐊᖓᔪᒥᒃ, ᑕᕝᕙᓂᓗ ᐃᑭᒪᔪᖅ ᐊᑎᖃᖅᐳᖅ ᑐᖁᒥᒃ, ᑐᖁᖓᔪᓪᓗ ᐃᓂᖏᑕ ᑭᖑᓂᑦᓯᐊᖓᓂ ᒫᓕᒃᐹ; ᑖᒃᑯᐊᓗ ᐱᔪᓐᓇᕐᖕᓂᖅᑖᖅᑎᑕᐅᕗᑦ ᓄᓇᖅᔪᐊᕐᖕᒥᐅᑦ ᐃᓄᖏᑕ ᐊᕝᕙᖏᑕ ᓇᑉᐸᖏᓐᓂᒃ ᑐᖁᑎᑦᓯᖁᓪᓗᒋᑦ ᐅᓇᑕᕐᖕᓂᒃᑯᑦ ᑳᖕᓇᖅᑐᖅᔪᐊᓄᑦ ᐋᓐᓂᐊᓇᖅᑐᓄᑦ ᐆᒪᔪᓄᓪᓗ ᐃᖅᓯᓇᖅᑐᑎᒍᑦ.
9ᓄᕐᕋᐅᔭᐅᓪᓗ ᓇᕿᑦᔪᑏᑦ ᑕᓪᓕᒪᖓᑦ ᒪᒃᐱᖅᒪᒍ, ᑕᑯᕗᖓ ᑐᓂᕐᕈᓯᖅᕕᐅᑉ ᐊᑖᓂ ᑐᖁᑕᐅᔪᕕᓃᑦ ᑕᕐᖕᓂᖏᓐᓂᒃ ᒎᑎᐅᑉ ᐅᖃᐅᓯᖏᓐᓂᒃ ᐅᖃᓪᓚᖕᓂᕐᖕᒧᑦ ᓇᓗᓁᖅᓯᓂᕐᖕᒥᒡᓗ ᑲᔪᓯᑦᓯᐊᕐᖕᓂᕐᖕᒧᑦ ᑐᖁᑕᐅᔪᕕᓂᕐᖕᓂᒃ; 
10ᓂᐱᖅᑯᖅᑐᓪᓗᑎᒡᓗ ᓂᓪᓕᐊᕗᑦ, “ᐊᔪᒐᖃᖏᑦᑐᑎᑦ ᐊᑕᓃᖅ, ᐃᑦᔪᕐᖕᓁᑦᑐᑎᑦ ᓱᓕᔪᑎᓪᓗ, ᖃᓄᖅ ᓱᓕ ᓯᕕᑐᑎᒋᕚ? ᓄᓇᖅᔪᐊᕐᖕᒥᐅᓂᒃ ᐃᖅᑲᖅᑐᐃᓂᒃᓮᑦ ᐅᕙᑦᑎᓐᓂᒃ ᑐᖁᑦᓯᓚᐅᖅᑐᑦ ᐊᑭᓂᐊᖅᓗᒋᑦ?” 
11ᐊᑐᓂᓪᓗ ᐊᓐᓄᕌᖅᑖᖅᑎᑕᐅᕗᑦ ᖃᑯᖅᑕᓂᒃ ᑕᑭᔪᓂᒃ ᐅᑕᖅᑭᒃᑲᓐᓂᖁᔭᐅᕗᓪᓗ ᓱᓕ ᓯᕕᑭᑦᑐᒥᒃ, ᐱᔨᐅᖃᑎᖏᑦ ᖃᑕᓐᖑᑎᖏᓪᓗ ᑖᒃᑯᑎᑐᓇᖅ ᑐᖁᑕᐅᔪᒃᓮᑦ ᓈᒻᒪᒃᓯᓚᐅᖏᓐᓂᖏᓐᓂ.
12ᓄᕐᕋᐅᔭᐅᓪᓗ ᓇᕿᖅᔪᑏᑦ ᐱᖓᓲᔪᖅᑐᖓᑦ ᒪᒃᐱᕐᖕᒪᒍ, ᑕᑯᓴᕋᒪ ᑕᑯᕗᖓ, ᓄᓇᖅᔪᐊᖅ ᐊᖏᔪᒥᒃ ᓴᔪᒃᐱᓪᓚᒃᐳᖅ; ᓯᕿᓂᖅᓗ ᑖᖅᓯᕗᖅ ᐳᑐᖅᓛᑎᑐᑦ ᕿᕐᖕᓂᖅᑎᒋᓕᖅᓗᓂ, ᑕᖅᑭᖅᓗ ᐃᓗᐃᑦᑐᖅ ᐊᐅᐸᖅᓯᕗᖅ ᐊᐅᒃᑎᑐᑦ ᑍᒤᓕᖅᓗᓂ. 
13ᐅᓪᓗᕆᐊᓪᓗ ᑲᑕᒐᖅᐳᑦ ᓄᓇᖅᔪᐊᕐᖕᒧᑦ ᓇᐹᖅᑐᑐᑦ ᐸᐅᕐᖓᓂᒃ ᑲᑕᒊᔪᑐᑦ ᐱᕈᕇᖅᑎᓪᓗᒋᑦ ᐊᐅᓚᑕᐅᓪᓗᓂ ᐊᓄᕆᖅᔪᐊᕐᖕᒧᑦ. 
14ᓄᓇᖅᔪᐊᓪᓗ ᕿᓚᖓ ᐲᖅᑕᐅᕗᖅ ᑎᑎᖅᑲᑎᑐᑦ ᐃᒧᔭᐅᔪᑎᑐᑦ, ᖃᖅᑲᓕᒫᓪᓗ ᕿᑭᖅᑕᓕᒫᓪᓗ ᐃᓂᒥᖕᓂᑦ ᐲᖅᑕᐅᕗᑦ. 
15ᓄᓇᖅᔪᐊᕐᖕᒥᓗ ᐊᖓᔪᖅᑳᖅᔪᐊᑦ ᐊᔪᖏᑦᑐᖁᑕᐅᔪᓪᓗ ᐅᓇᑕᖅᑐᒃᓴᓪᓗ ᐊᖓᔪᖅᑳᖏᑦ ᐊᒃᓱᐃᑦᑐᓪᓗ ᓴᓐᖏᔪᓪᓗ, ᐃᓄᑐᐃᓐᓇᓕᒫᓪᓗ, ᓯᐊᓛᑦ ᓯᐊᓛᖑᖏᑦᑐᓪᓗ, ᐃᔨᕆᐊᖅᑐᖅᐳᑦ ᕾᕈᓱᖕᓄᑦ ᖃᖅᑳᓗᐃᓪᓗ ᐅᔭᕋᓱᒃᔪᖏᑦᑕ ᐊᖁᕐᖓᓐᓄᑦ. 
16ᖃᖅᑳᓗᖕᓄᓪᓗ ᐅᔭᕋᓱᒡᔪᖕᓄᓪᓗ ᐅᖃᖅᐳᑦ, “ᓯᑑᒡᕕᒋᓗᑕ ᐃᔨᓚᐅᖅᑎᒍᑦ ᐃᒃᓯᕙᐅᑕᖅᔪᐊᕐᖕᒥ ᐃᒃᓯᕙᔫᑉ ᑮᓇᖓᓂᑦ, ᓄᕐᕋᐅᔭᐅᓪᓗ ᓂᓐᖓᖕᓂᖓᓂᑦ; 
17ᓂᓐᖓᖕᓂᖅᔪᐊᖓᑕ ᑲᑉᐱᐊᓇᕐᖕᓂᖓ ᓇᓪᓕᐅᑎᖕᒪᑦ, ᑭᓇᓗ ᑖᑦᓱᒧᖓ ᓵᓐᖓᓗᓂ ᓇᖏᕈᓐᓇᖅᐹ?”
