1ᐅᓪᓗᒥᒃ ᑍᑦᓱᒪᓂ ᑎᐴᕋᓗ ᐹᕋᒃᓗ ᐊᐱᓄᐊᒻ ᐃᕐᖕᓂᖓ ᐃᓐᖏᓚᐅᖅᐴᒃ ᐃᓐᖏᕈᓯᕐᖕᒥᒃ ᐆᒥᖓ:
2ᓯᕗᓕᖅᑏᑦ ᓯᕗᓕᓚᐅᖅᐳᑦ ᐄᓴᕅᓕᒥ.
3ᓈᓚᒋᑦᓯ ᐊᖓᔪᖅᑳᖅᔪᐊᖑᔪᓯ; ᑐᓵᒋᑦᓯᓗ ᐊᖓᔪᖅᑳᖅᔪᐊᑉ ᐃᕐᖕᓂᖏᑦ;
4ᐊᑕᓃᖅ, ᐃᖏᕐᕋᓯᑎᓪᓗᑎᑦ ᖃᖅᑲᓂ ᓰᐊᕆᒥ,
5ᖃᖅᑬᓪᓗ ᓴᔪᒃᐱᓗᓚᐅᖅᐳᑦ ᐊᑕᓂᐅᑉ ᓵᖓᓂ,
6ᓴᒻᒐᕆ ᐃᓅᑎᓪᓗᒍ, ᐊᓇᑎᐅᑉ ᐃᕐᖕᓂᖓᑕ,
7ᖁᕕᐊᓇᖅᑐᑦ ᐃᓱᓕᓚᐅᖅᐳᑦ ᐄᓴᕅᓕᒥ, ᑭᓱᑐᐃᓐᓇᓕᒫᑦ ᓄᖅᑲᓚᐅᖅᐳᑦ
8ᒎᑎᒋᔭᐅᔪᑦ ᓄᑖᑦ ᓂᕈᐊᖅᑕᐅᖕᒪᑕ,
9ᐆᒻᒪᑎᒐ ᐄᓴᕅᓕᒥᐅᑦ ᐅᓇᑕᖅᑎᖏᑕ ᐊᖓᔪᖅᑳᖏᓐᓃᓚᐅᖅᐳᖅ
10ᐅᖃᐅᓯᕆᓯᐅᒃ, ᐃᓕᑦᓯ ᓯᐅᑎᖅᑯᖅᑐᔪᓂ ᖃᑯᖅᑕᓂ ᐃᑭᒪᔪᓯ,
11ᓈᓚᒋᑦᓯ! ᓂᑦᔭᐅᓯᔭᖅᑐᑦ ᓂᐱᖏᓐᓂᒃ ᐃᒥᖅᑎᑦᓯᔭᖅᑐᖅᕕᖕᓂ,
12ᑐᐸᓕᕆᑦ, ᑐᐸᓕᕆᑦ, ᑎᐴᕋ
13ᑕᐅᓄᖓ ᐱᓱᒃᐳᑦ ᐊᖓᔪᖅᑳᑦ ᐊᒥᐊᒃᑯᖏᑦ;
14ᐃᕗᕅᒥᑦ ᐊᐅᓪᓚᖅᐳᑦ ᑕᐅᕗᖓ ᓇᖅᓴᒧᑦ,
15ᐃᓴᑳᕆᐅᑉ ᐊᖓᔪᖅᑳᖅᔪᐊᖏᑕ ᑐᖏᓕᖏᑦ ᑎᐴᕋᒧᐊᓚᐅᖅᐳᑦ;
16ᓱᖕᒪᓪᓕ ᓄᖅᑲᖓᑐᐃᓐᓇᓚᐅᖅᐱᓰ ᓰᐱᖁᑎᑦᓯ ᐊᑯᕐᖓᓐᓂ?
17ᒋᓕᐊᑎᒥᐅᑦ ᔪᐊᕐᑕᓂᐅᑉ ᐊᑭᐊᓃᖏᓐᓇᓚᐅᖅᐳᑦ;
18ᔨᐳᓗᓂᐅᑉ ᐃᓄᖏᑦ ᐃᓅᓯᖅᑎᒃ ᑐᖁᒧᑦ ᑐᓂᓯᒪᓚᐅᖅᐰᑦ;
19ᐊᖓᔪᖅᑳᖅᔪᐊᑦ ᑎᑭᓚᐅᖅᐳᑦ, ᐅᓇᑕᖃᑕᐅᓪᓗᑎᒡᓗ;
20ᐅᓪᓗᕆᐊᑦ ᐅᓇᑕᓚᐅᖅᐳᑦ ᕿᓚᖕᒥ,
21ᑰᑉ ᑭᓲᓂᐅᑉ ᓴᖅᕙᐅᑎᓚᐅᖅᐰᑦ,
22ᕿᒻᒥᖅᔪᐊᑦ ᕾᕗᑦ ᐸᖓᓕᖕᓂᖏᑦ ᓂᐱᖅᑯᖅᑐᓪᓗᑎᒃ
23“ᐃᓱᒪᓂᖅᓗᒡᕕᐅᓕ ᒥᕉᔾ,” ᐊᑕᓂᐅᑉ ᐂᖏᓕᖓ ᐅᖃᖅᐳᖅ,
24ᐊᕐᖕᓇᓂᑦ ᓮᒻᒪᖅᑎᑕᐅᓂᖅᐸᐅᓕ ᔧᓕ,
25ᓯᓰᕋ ᐃᒥᖅᑎᑕᐅᔪᒪᑎᓪᓗᒍ, ᐃᒻᒧᖕᒥᒃ ᐃᒥᖅᑎᓚᐅᖅᑕᖓ.
26ᑐᐱᐅᑉ ᐸᐅᒍᐊᖓᓂᒃ ᑎᒍᓯᓚᐅᖅᐳᖅ,
27ᓄᑮᖅᐳᖅ ᐅᕐᕈᓪᓗᓂᓗ,
28ᐃᒐᓛᒃᑯ ᐊᕐᖕᓇᖅ ᑕᑯᓇᓱᓚᐅᖅᐳᖅ;
29ᓯᓚᑐᓂᖅᐹᖁᑎᖏᑦ ᐊᕐᖕᓁᑦ ᑭᐅᓚᐅᖅᐳᑦ,
30“ᕿᓂᑐᐃᓐᓇᓐᖏᓛᑦ ᑎᒍᔭᒃᓴᒥᖕᓂᒃ ᐊᕕᒃᑐᒐᒃᓴᒥᖕᓂᒃ ᓵᓚᖃᕐᖕᓂᕐᖕᒥᖕᓄᑦ?
31ᑍᒤᒻᒪᑦ ᐊᑭᕋᓕᒫᑎᑦ ᑍᒫᒃ ᑐᖁᓕᑦ, ᐆ ᐊᑕᓃᖅ.
