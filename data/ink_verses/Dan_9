1ᑍᕉᓯᐅᑉ ᐊᕼᐊᓱᐃᕋᓯᐅᑉ ᐃᕐᖕᓂᖓᑕ, ᐊᖓᔪᖅᑳᖅᔪᐊᖑᓂᖓᑕ ᐊᕐᕌᒍᖏᑕ ᓯᕗᓪᓕᖅᐹᖓᓂ, ᒥᑏᒥᐅᑉ ᑭᖑᕚᖓᑦ, ᐊᖓᔪᖅᑳᖅᔪᐊᓐᖑᓚᐅᖅᐳᖅ ᑲᐅᓪᑎᐊᒥ. 
2ᐊᕐᕌᒍᑦ ᓯᕗᓪᓕᖅᐹᖓᓂ ᐊᖓᔪᖅᑳᖅᔪᐊᖑᑎᓪᓗᒍ, ᐅᕙᖓ, ᑖᓂᐊᓕ, ᑐᑭᓯᓚᐅᖅᐳᖓ ᒎᑎᐅᑉ ᐅᖃᐅᓯᖏᑦ ᒪᓕᒡᓗᒋᑦ, ᐊᑕᓂᖅ ᐅᖃᖅᓯᒪᖕᒪᑦ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᒍᑦ ᔨᕆᒤᐊᒃᑯᑦ, ᔪᕉᓴᓚᐅᑉ ᓯᖁᒥᑕᐅᓯᒪᓂᖓ ᓯᕕᑐᑎᒋᔪᒫᕐᖕᒪᑦ ᐊᕐᕌᒍᓂᒃ 70-ᓂᒃ. 
3ᑍᒤᒻᒪᑦ ᐊᑕᓂᕐᖕᒧᑦ ᒎᑎᒧᑦ ᓵᓚᐅᖅᐳᖓ ᕿᓄᕕᒋᓪᓗᒍᓗ ᑐᒃᓯᐊᖅᕕᒋᕙᕋ, ᓂᕆᑦᑍᓕᓪᓗᖓᓗ, ᐊᓐᓄᕌᖅᓯᒪᓪᓗᖓᓗ ᐃᒃᐱᐊᖅᔪᒐᔭᐅᔮᖅᑐᓂᒃ, ᐊᖅᔭᓕᓂᕐᖕᓃᓪᓗᖓᓗ. 
4ᑐᒃᓯᐊᓚᐅᖅᐳᖓ ᐊᑕᓂᕐᖕᒧᑦ ᒎᑎᓐᓄᑦ ᖁᔭᓕᓂᕐᖕᒥᒡᓗ ᓴᖅᑭᑎᑦᓯᕕᒋᓪᓗᒍ ᐃᒫᒃ.
5ᐱᐅᖏᑦᑐᓕᓯᒪᒐᑦᑕ ᓈᒻᒪᖏᑦᑐᓂᒡᓗ ᐱᓂᐊᕐᖕᓂᖃᖅᓯᒪᓪᓗᑕ, ᐱᐅᖏᑦᑐᐊᓘᓯᒪᒐᑦᑕ ᐃᓕᖕᓂᒡᓗ ᐊᑭᕋᖅᑐᖅᓯᒪᓪᓗᑕ; ᒪᓕᒐᒃᓴᐅᖁᔭᕐᖕᓂᒃ ᐱᖁᔭᕐᖕᓂᒡᓗ ᕿᒤᓯᒪᒐᑦᑕ. 
6ᐱᔨᑎᑦ ᐅᖃᖅᑎᑎᑦ ᓈᓚᖃᑦᑕᖅᓯᒪᖏᓐᓇᑦᑎᒍ, ᐃᕝᕕᑦ ᐊᑎᖓᓂ ᐅᖃᓪᓚᖃᑕᖅᓯᒪᔪᑦ ᐊᖓᔪᖅᑳᖅᔪᐊᓄᑦ, ᐊᖓᔪᖅᑳᓄᓪᓗ ᓯᕗᓕᕕᓂᑦᑎᓐᓄᓪᓗ, ᐃᓄᖕᓄᓪᓗ ᓄᓇᑎᓐᓂ ᓄᓇᖃᖅᑐᓕᒫᓄᑦ. 
7ᐊᑕᓃᖅ, ᐃᓱᐊᖅᑑᒐᕕᑦ, ᐅᓪᓗᒥᓕ ᐃᓕᖕᓄᑦ ᑲᓐᖑᓱᖕᓂᕐᖕᒥᒃ ᐅᓕᒃᓯᒪᕗᒍᑦ, ᐃᓄᐃᑦ ᔫᑕᒥ ᓄᓇᖃᖅᑐᑦ, ᔪᕉᓴᓚᒥᓗ ᓄᓇᖃᖅᑐᓕᒫᑦ, ᖃᓂᑦᑐᒧᑦ ᐅᖓᓯᒃᑐᒧᓪᓗ ᓄᓇᖃᑎᒌᒃᔪᐃᓪᓗ ᐊᓯᖏᓐᓄᑦ ᓯᐊᒻᒪᖅᑎᓯᒪᒐᑦᑎᒍᑦ, ᐃᓕᖕᓄᑦ ᑲᔪᓯᖃᑦᑕᖅᓯᒪᖏᓐᓂᑦᑎᓐᓄᑦ. 
8ᐊᑕᓃᖅ, ᐅᕙᒍᑦ ᐊᖓᔪᖅᑳᖅᔪᐊᕗᑦ, ᐊᖓᔪᖅᑳᕗᓪᓗ, ᓯᕗᓕᕕᓂᕗᓪᓗ ᐅᓕᒃᓯᒪᕗᒍᑦ ᑲᓐᖑᓱᖕᓂᕐᖕᒥᒃ, ᐊᔪᖅᑐᓕᓯᒪᒐᑦᑕ ᐃᓕᖕᓄᑦ. 
9ᐊᑕᓂᖅ ᒎᑎᕗᑦ ᓈᒃᑭᒍᓱᖕᒪᑦ ᐃᓱᒪᒋᔪᓐᓁᖅᕕᖃᕈᓐᓇᖅᓗᓂᓗ, ᐅᕙᒍᑦ ᑖᑦᓱᒥᖓ ᐊᑭᕋᖅᑐᖅᓯᒪᒐᓗᐊᖅᑎᓪᓗᑕ; 
10ᐊᑕᓂᖅ ᒎᑎᕗᑦ ᓈᓚᓚᐅᖏᓐᓇᑦᑎᒍ ᐱᖁᔭᖏᓪᓘᓐᓃᑦ ᐅᕙᑦᑎᓐᓄᑦ ᑐᓂᓯᒪᔭᖏᑦ ᒪᓕᓚᐅᕐᖕᓇᒋᑦ ᐱᔨᒥᒍᑦ ᐅᖃᖅᑎᒥᒍᑦ ᑐᓂᓯᒪᔭᖏᑦ ᐅᕙᑦᑎᓐᓄᑦ. 
11ᐄᓴᕅᓕᑎᓕᒫᑦ ᓯᖁᒥᑦᓯᖃᑦᑕᖅᓯᒪᖕᒪᑕ ᐱᖁᔭᕐᖕᓂᒃ ᒪᓕᖕᓇᒋᓪᓗ, ᐃᓕᖕᓂᒡᓗ ᓈᓚᒍᒪᓇᑎᒃ. ᑍᒤᒻᒪᑦ ᓇᕐᕈᓇᖅᓯᑎᑕᐅᓃᑦ ᐃᖅᑲᖅᑐᐃᓂᒃᑯᓪᓗ ᓱᒋᐊᖅᓯᓃᑦ ᒨᓯᓯᐅᑉ ᐱᔨᒋᔭᕕᑦ ᐱᖁᔭᖏᑎᒍᑦ ᑎᑎᕋᖅᓯᒪᔪᑦ, ᐅᕙᑦᑎᓐᓄᑦ ᑯᕕᓯᒪᕗᑦ, ᐃᓕᖕᓄᑦ ᐱᐅᖏᑦᑐᓕᓯᒪᒐᑦᑕ. 
12ᐅᖃᐅᓯᖅᑎᑦ ᓈᒻᒪᒃᓴᖏᓐᓂᑎᓪᓗ ᐅᕙᑦᑎᓐᓂᒃ ᐊᐅᓚᑦᓯᔨᑦᑎᓐᓂᒡᓗ ᑲᔪᓯᓯᒪᖕᒪᑕ ᖁᕕᐊᓇᖏᑦᑐᓄᑦ ᐅᒡᒍᐊᕐᖕᓇᖅᑐᓄᑦ ᑎᑭᓯᒪᕗᒍᑦ. ᕿᓚᐅᑉ ᐊᑖᓂ ᔪᕉᓴᓚᐅᑉ ᐱᓂᐊᖅᕕᐅᓯᒪᓂᖓᑐᑦ ᐱᔭᐅᔪᖃᓚᐅᖅᓯᒪᓐᖏᓚᖅ. 
13ᑎᑎᕋᖅᓯᒪᔪᑦ ᒨᓯᓯᐅᑉ ᐱᖁᔭᖏᓐᓂ ᒪᓕᒡᓗᒋᑦ, ᐱᓂᐊᖅᕕᐅᓯᒪᒐᑦᑕ ᖁᕕᐊᓇᖏᑦᑐᓂᒃ, ᑍᒤᒃᑲᓗᐊᖅᑎᓪᓗᒍ ᐊᑕᓂᖅ ᒎᑎᕗᑦ ᕿᓂᓚᐅᓐᖏᓚᕗᑦ ᐊᔪᕐᖕᓂᑦᑎᓐᓂᒡᓗ ᕿᒤᓇᑕ ᓱᓕᑦᓯᐊᕐᖕᓃᑦ ᑲᒪᒋᓚᐅᖏᓐᓇᑦᑎᒍ. 
14ᐊᑕᓂᐅᑉ ᐱᐅᖏᑦᑐᒧᑦ ᑲᑉᐱᐊᓇᖅᑐᒧᑦ ᐅᑕᕿᓇᓂ ᑎᑭᑎᓚᐅᖅᐹᑎᒍᑦ, ᐊᑕᓂᖅ ᒎᑎ ᐃᓱᐊᖅᑑᖕᒪᑦ ᖃᓄᐃᓕᐅᖅᑕᓕᒫᒥᓂ; ᐅᕙᒍᓪᓕ ᓈᓚᓚᐅᖏᓚᕗᑦ.
15ᒫᓐᓇᓕ ᐊᑕᓃᖅ, ᐃᓄᖁᑎᖕᓂᒃ ᐊᐅᓪᓚᖅᑎᑦᓯᓚᐅᖅᑐᑎᑦ ᐃᑦᔨᑉᑎᒥᑦ ᐊᒡᒐᕕᑦ ᐱᔪᓐᓇᕐᖕᓂᖓᓄᑦ ᐊᑏᓪᓗ ᓱᖁᓯᕐᖕᓂᐊᖏᒻᒪᑦ ᐅᓪᓗᒥᒧᑦ ᑎᑭᓪᓗᒍ, ᐱᐅᖏᑦᑐᓕᓯᒪᒐᑦᑕ, ᑕᒻᒪᖅᓯᒪᔪᐊᓘᒐᑦᑕ. 
16ᐊᑕᓃᖅ ᐱᓂᐊᕐᖕᓂᑎᑦ ᐃᓱᐊᖅᑐᑦ ᑲᔪᓯᑎᓪᓗᒋᑦ, ᓂᓐᖓᐅᒪᓃᑦ ᔪᕉᓴᓚᒥᑦ ᓴᖑᑎᓚᐅᕈᒃ ᓂᓐᖓᐅᒪᕕᒃᔪᐊᕐᖕᓃᑦ ᐃᒡᓗᒐᓴᒡᔪᐊᖁᑎᖕᓂᑦ, ᖃᖅᑲᒥᑦ ᐃᑦᔪᕐᖕᓁᑦᑐᒥᑦ ᐊᔪᖅᑐᓕᓂᑦᑕ ᓯᕗᓕᑦᑕᓗ ᐱᐅᖏᑦᑐᓕᓂᖏᑕ, ᔪᕉᓴᓚᒻ ᐃᓄᖁᑎᑎᓪᓗ ᒥᑕᐅᑎᒋᔭᒃᓴᓐᖑᖅᑎᓯᒪᖕᒪᒋᑦ ᐃᓄᖕᓄᑦ ᐊᕙᑎᑦᑎᓐᓂ ᓄᓇᖃᖅᑐᓄᑦ. 
17ᒫᓐᓇᓕ ᒎᑏ, ᐱᔨᕕᑦ ᑐᒃᓯᐊᕐᖕᓂᖏᑦ ᑐᒃᓯᐅᑦᔨᓂᖏᓪᓗ ᑐᓴᓚᐅᒃᑭᑦ, ᐃᑦᔪᕐᖕᓁᑦᑐᕕᖁᑏᑦ ᓱᕋᒃᓯᒪᔪᖅ ᑮᓇᖅᐱᑦ ᖃᐅᒪᓂᖓᓄᑦ ᑕᑯᓚᐅᕈᒃ, ᐊᑕᓂᖅ ᐱᑦᔪᑎᒋᓗᒍ. 
18ᓈᓚᓚᐅᕆᑦ ᒎᑏᒃ, ᑐᓵᓗᑎᓪᓗ; ᐃᔩᒃᑭᒃ ᐅᐃᑎᓚᐅᒃᑭᒃ ᑕᑯᓗᑎᓪᓗ ᐃᒡᓗᒐᓴᒡᔪᐊᓂᒃ ᓱᕋᒃᓯᒪᔪᓂᒃ ᐃᕝᕕᑦ ᐊᑎᕐᖕᓂᒃ ᑍᒎᓯᖃᖅᑐᓂᒃ, ᐃᓱᐊᖅᑑᓂᑦᑎᓐᓄᑦ ᑐᒃᓯᐊᓐᖏᓚᒍᑦ, ᐊᖏᔪᐊᓗᖕᒥᒡᓕ ᓂᑲᒍᓱᖕᓃᑦ ᐱᑦᔪᑎᒋᓪᓗᒍ. 
19ᐊᑕᓃᖅ ᑐᓵᓚᐅᕆᑦ! ᐊᑕᓃᖅ ᐃᓱᒪᒋᔪᓐᓁᖅᕕᒋᓚᐅᒃᑭᑦ! ᐊᑕᓃᖅ, ᑐᓵᔭᑎᑦ ᒪᓕᒡᓗᒋᑦ ᐱᓇᓱᐊᓕᕆᑦ ᐅᑕᕿᖏᓪᓗᑎᑦ! ᐃᓕᖕᓂᒃ ᐱᑦᔪᑎᒋᓪᓗᑎᑦ, ᒎᑎᒐ ᐅᑕᕿᓐᖏᓚᐅᕆᑦ, ᐃᒡᓗᒐᓴᖁᑎᑎᑦ ᐃᓄᖁᑎᑎᓪᓗ ᐃᕝᕕᑦ ᐊᑎᕐᖕᓂᒃ ᑍᒍᓯᖃᕐᖕᒪᑕ.”
20ᐅᖃᓪᓚᒃᑎᓪᓗᖓ ᑐᒃᓯᐊᖅᑎᓪᓗᖓᓗ, ᖃᕿᐊᓕᖅᑎᓪᓗᖓᓗ ᐊᔪᕐᖕᓂᓐᓂᒃ, ᐃᓅᖃᑎᒪᓗ ᐄᓴᕅᐊᓕᑎᑦ ᐊᔪᕐᖕᓂᖏᓐᓂᒃ, ᕿᓄᑎᓪᓗᖓᓗ ᐊᑕᓂᕐᖕᒧᑦ ᒎᑎᓐᓄᑦ ᖃᖅᑲᖅ ᐃᑦᔪᕐᖕᓁᑦᑐᖅ ᐱᒋᔭᖓ ᐱᓪᓗᒍ. 
21ᑐᒃᓯᐊᖅᑎᓪᓗᖓ ᓱᓕ, ᒊᐳᕆᐊᓕ, ᐊᖑᑦ ᑕᑯᓚᐅᖅᑕᕋ ᑕᑯᑎᑕᐅᓂᕐᖕᒥ ᓯᕗᓪᓕᕐᖕᒥᒃ, ᕾᕗᖅ ᓱᒃᑲᓕᔪᒥᒃ ᖃᖓᑕᓪᓗᓂ, ᐅᓐᓄᒃᓯᐅᑎᒥᒃ ᑐᓂᕐᕈᓯᕐᖕᓂᖅ ᓇᓪᓕᐅᑎᓪᓗᐊᖅᑎᓪᓗᒍ. 
22ᒪᓕᖕᓂᐊᖅᑕᓐᓂᒃ ᐅᖃᐅᑎᕚᖓ, “ᑖᓂᐊᓖ, ᕾᕗᖓ ᑕᑯᑎᑦᓱᒪᓪᓗᑎᑦ ᓯᕗᓂᕐᖕᒥᒃ ᑐᑭᓯᑎᑦᓱᒪᓪᓗᑎᓪᓗ. 
23ᑐᒃᓯᐊᓕᑐᐊᕋᕕᑦ ᑭᐅᔭᐅᑦᔪᑏᑦ ᑐᓂᔭᐅᔭᕇᖅᑲᐅᕗᖅ, ᕾᕗᖓ ᐅᖃᐅᑎᔭᖅᑐᖅᓗᑎᑦ, ᐊᖏᔪᒥᒃ ᖁᕕᐊᒋᔭᐅᕗᑎᑦ. ᑍᒤᒻᒪᑦ ᐅᖃᐅᓯᒃᓴᖅ ᐃᓕᖕᓄᑦ ᐃᓱᒪᒋᑦᓯᐊᕈᒃ ᑕᑯᑎᑕᐅᓂᖅᓗ ᑐᑭᓯᓗᒍ.
24ᓇᓪᓕᐅᓐᓃᑦ 70-ᑦ 7-ᐃᖅᑐᖅᓗᒋᑦ ᐅᖃᐅᓯᐅᕗᑦ ᐃᓄᖁᑎᖕᓄᑦ ᐃᒡᓗᒐᓴᖁᑎᖕᓄᓪᓗ ᐃᑦᔪᕐᖕᓁᑦᑐᓄᑦ ᐱᐅᖏᑦᑐᓕᓂᖏᑕ ᓱᒋᐊᖅᑕᐅᓂᖏᑕ ᐃᓱᓕᕝᕕᒃᓴᖏᑦ, ᐊᔪᖅᑐᓕᓂᖅ ᐃᓱᓕᖁᓪᓗᒍ, ᐱᐅᖏᑦᑐᓕᓂᐅᑉ ᓴᓗᒻᒪᖅᑎᑕᐅᕕᒃᓴᖓᓄᑦ, ᐃᓱᐊᖅᑐᓕᓂᖅ ᐃᓱᖃᖏᑦᑐᒧᑦ ᐃᖏᕐᕋᓕᖁᓪᓗᒍ, ᑕᑯᑎᑕᐅᓂᖅ ᓇᓚᐅᑦᑍᓂᖅᓗ ᓇᕿᑦᔪᓯᖅᓗᒍ ᐃᑦᔪᕐᖕᓁᓐᓂᖅᐹᖅᓗ ᐅᖅᓱᒧᑦ ᒥᖑᐊᖅᓗᒍ. 
25ᐅᓇ ᖃᐅᔨᒍᒃ ᑐᑭᓯᑦᓯᐊᖅᓗᒍᓗ; ᐱᖁᔨᓂᖅ ᔪᕉᓴᓚᐅᑉ ᓴᓇᔭᐅᒃᑲᓐᓂᕐᖕᓂᒃᓴᖓᓂᒃ ᐅᑎᖅᑎᑕᐅᑦᓯᐊᕐᖕᓂᖓᓂᒡᓗ, ᐱᔪᒫᖅᐳᖅ ᐅᖅᓱᒧᑦ ᒥᖑᐊᖅᑕᐅᓯᒪᔪᖅ ᐊᐅᓚᑦᓯᔨ ᑎᑭᑉᐸᑦ, ᑭᖑᓂᖓᓂ ᓇᓪᓕᐅᓐᓃᑦ 7-ᐃᑦ 7-ᐃᖅᑐᖅᓗᒋᑦ. ᐊᒻᒪᓗ ᓇᓪᓕᐅᓐᓃᑦ 62-ᑦ 7-ᐃᖅᑐᖅᓗᒋᑦ, ᐃᒡᓗᒐᓮᑦ ᓴᓇᔭᐅᒃᑲᓐᓂᕈᒫᖅᐳᑦ, ᐊᑐᕆᐊᖏᓪᓗ, ᑰᒃᕖᓪᓗ, ᑲᑉᐱᐊᓇᖅᑐᑦ ᓇᓪᓕᐅᑎᓯᒪᑎᓪᓗᒋᑦ. 
26ᓇᓪᓕᐅᓐᓃᑦ 62-ᑦ 7-ᐃᖅᑐᖅᓯᒪᔪᑦ ᐊᓂᒍᖅᐸᑕ ᐅᖅᓱᒧᑦ ᒥᖑᐊᖅᑕᐅᓯᒪᔪᖅ ᑐᖁᑕᐅᔪᒫᖅᐳᖅ ᐃᒻᒥᓂᒃ ᐱᑦᔪᑎᒋᓇᓂ: ᐊᖓᔪᖅᑳᖅᓗ ᑎᑭᑦᓱᒫᖅᐳᖅ ᐃᒡᓗᒐᓮᑦ ᓱᕋᒃᑎᖅᓗᒋᑦ ᐃᑦᔪᕐᖕᓁᑦᑐᕕᒡᓗ. ᐃᓱᐊ ᑕᕝᕙ ᓇᓪᓕᐅᑎᔪᒫᖅᐳᖅ ᓄᓇᑐᑦ ᖄᒥᑦᑐᒥᑦ ᑎᑭᑕᐅᔪᑐᑦ; ᐅᓇᑕᕐᖕᓂᖅᓗ ᑲᔪᓰᓐᓇᕈᒫᖅᐳᖅ ᐃᓱᐊᓄᑦ, ᑲᑉᐱᐊᓇᖅᑐᑦ ᐊᑐᕈᒫᕐᖕᓂᖏᑦ ᐋᖅᑭᒃᑕᐅᔭᕇᕐᖕᒪᑕ. 
27ᑖᓐᓇ ᐊᖏᖃᑎᒌᒍᑎᒥᒃ ᐋᖅᑭᒃᓯᔪᒫᖅᐳᖅ ᓇᓪᓕᐅᓐᓃᑦ 7-ᐃᑦ ᐃᓚᖓᓐᓂ, ᓇᓪᓕᐅᓐᓃᑦ 7-ᐃᑦ ᐃᓚᖓᓐᓂ ᑐᖁᑕᐅᔪᒫᖅᐳᖅ ᐆᒪᔪᑎᑐᑦ ᑐᓂᕐᕈᑎᒋᔭᐅᓗᓂ. ᑐᒃᓯᐊᖅᕕᒡᔪᐊᑉ ᐳᖅᑐᓂᖅᐹᖓᓂ ᐃᓕᓯᔪᒫᖅᐳᖅ ᓇᕐᕈᓇᖅᑐᖅᔪᐊᒥᒃ ᓱᕋᒃᑕᐅᑎᑦᓯᔪᒥᒃ ᐃᒡᓗᒐᓴᒡᔪᐊᓂᒃ ᑖᓐᓇ ᑍᒤᓕᖓᓂᐊᖅᐳᖅ, ᐅᖃᐅᑕᐅᓯᒪᔫᑉ ᓇᓪᓕᐅᑎᓂᖓᑕ ᐃᓱᓕᑦᓯᐊᕐᖕᓂᖓᓄᑦ ᑎᑭᓪᓗᒍ.”
