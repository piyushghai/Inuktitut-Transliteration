1ᑎᐅᐱᓘᓰ, ᑎᑎᕋᓚᐅᖅᑕᓐᓂ ᓯᕗᓪᓕᕐᖕᓂ, ᑎᑎᕋᐅᓯᖃᓚᐅᖅᐳᖓ ᔩᓱᓯᐅᑉ ᐱᓂᐊᕐᖕᓂᕆᓚᐅᖅᑕᓕᒫᖏᓐᓂᒃ ᐊᔪᕆᖅᑐᐃᑦᔪᑎᒋᓚᐅᖅᑕᖏᓐᓂᒡᓗ, ᐱᒋᐊᓕᕐᖕᓂᕐᖕᒥᓂᑦ, 
2ᐅᓪᓗᖅ ᑍᓐᓇ ᕿᓚᓕᐊᕐᖕᓂᖓ ᑎᑭᓪᓗᒍ, ᕿᓚᓕᐊᓚᐅᖏᓐᓂᕐᖕᒥᓂ, ᐱᖁᔭᒥᒃ ᑐᓂᓯᓚᐅᕐᖕᒪᑦ ᐊᓂᕐᖕᓂᒃᑯᑦ ᐃᑦᔪᕐᖕᓁᑦᑐᒃᑯᑦ ᐋᐴᓯᑕᓕᖕᓄᑦ ᓂᕈᐊᖅᓯᒪᔭᒥᓄᑦ. 
3ᑐᖁᑕᐅᓂᕐᖕᒥ ᑭᖑᓂᖓᓂ ᐅᓪᓗᓂᒃ 40-ᓂᒃ ᓴᖅᑭᖃᑦᑕᓚᐅᖅᐳᖅ ᑖᒃᑯᓄᖓ ᐅᓄᖅᑐᐃᖅᓱᖅᓗᓂ, ᒪᑭᓯᒪᓪᓚᕆᖕᓂᕐᖕᒥᓂᒃ ᖁᓚᖏᑦᓯᐊᓕᕈᑎᒃᓮᑦ ᐊᑐᖅᓗᒋᑦ, ᐅᖃᖃᑎᒋᓪᓗᒋᓪᓗ ᒎᑎᐅᑉ ᐊᑕᓂᐅᕕᖓᓂᒃ. 
4ᑲᑎᒪᖃᑎᒋᓪᓗᒋᓪᓗ+ ᐅᖃᐅᑎᓪᓚᕆᒃᐰᑦ ᐊᐅᓪᓚᖁᓇᒋᑦ ᔪᕉᓴᓚᒥᑦ, “ᐅᑕᖅᑭᒋᑦᓯᓕ ᐊᑖᑕᒪ ᑐᓂᓂᐊᕐᖕᓂᕋᖅᓯᒪᔭᖓᓂᒃ ᐅᖃᐅᑎᒋᓚᐅᖅᑕᓐᓂᒃ ᐃᓕᑦᓯᓐᓄᑦ. 
5ᔪᐊᓇᓯ ᐹᑉᑎᑦᓯᓚᐅᖅᐳᖅ ᐃᒥᕐᖕᒧᑦ, ᐅᓪᓗᓪᓕ ᒪᒃᑯᐊ ᐅᓄᖏᑦᑐᑦ ᑭᖑᓂᖓᑦᑎᒍᑦ ᐹᑉᑎᑕᐅᓛᖅᐳᓯ ᐊᓂᕐᖕᓂᕐᖕᒧᑦ ᐃᑦᔪᕐᖕᓁᑦᑐᒧᑦ.”
6ᐋᐴᓯᑕᓖᓪᓕ ᑲᑎᒪᒐᒥᒃ ᔩᓱᓯᒥᒃ ᐃᓚᖃᖅᓗᑎᒃ ᐊᐱᕆᕚᑦ, “ᐊᑕᓃᖅ? ᒫᓐᓇᐅᔪᖅ ᐄᓴᕅᓕᒥᐅᑦ ᐊᖓᔪᖅᑲᐅᕕᖓ ᐱᒋᐊᖅᑎᒃᑲᓐᓂᕐᖕᓂᐊᖅᐱᐅᒃ?”
7ᔩᓱᓯᐅᑉ ᑭᐅᕔᑦ, “ᐃᓕᑦᓯ ᑕᒪᑐᒥᖓ ᖃᐅᔨᒪᔭᕆᐊᖃᓐᖏᓚᓯ ᐱᕕᒃᓴᒥᒃ ᓇᓪᓕᐅᑎᕕᒃᓴᓂᒡᓗ ᐊᑖᑕᒪ ᑕᒪᒃᑯᐊ ᐱᔪᓐᓇᕐᖕᓂᕐᖕᒥᓄᑦ ᐋᖅᑭᒃᓯᒪᖕᒪᒋᑦ. 
8ᐱᔪᓐᓇᕐᖕᓂᕐᖕᒥᒡᓕ ᐱᑎᑕᐅᓛᖅᐳᓯ ᐊᓂᕐᖕᓂᕐᖕᒧᑦ ᐃᑦᔪᕐᖕᓁᑦᑐᒧᑦ ᑎᑭᑕᐅᒍᑦᓯ; ᐅᕙᓐᓂᒡᓗ ᓇᓗᓁᖅᓯᔨᒋᓛᖅᐸᑦᓯ ᔪᕉᓴᓚᒥ ᔫᑎᐊᓕᒫᒥᓗ ᓴᒥᐊᕆᐊᒥᓗ ᓄᓇᖅᔪᐊᓪᓗ ᐃᓱᐊ ᑎᑭᓪᓗᒍ.” 
9ᑍᒫᒡᓗ ᐅᖃᕇᕋᒥ, ᑖᒃᑯᐊ ᑕᑯᓐᓇᖅᑎᓪᓗᒋᑦ ᖁᒻᒧᐊᒃᑎᑕᐅᓕᖅᐳᖅ ᕿᓚᓕᐊᓕᖅᓗᓂ, ᓄᕗᔭᒧᓪᓗ ᑕᑯᒃᓴᐅᔪᓐᓃᖅᓗᓂ ᑖᒃᑯᓄᖓ.
10ᑖᒃᑯᐊᓕ ᕿᓚᖕᒧᑦ ᓱᓕ ᐋᖅᓗᖓᑎᓪᓗᒋᑦ ᖁᒻᒧᐊᒃᑎᑕᐅᕕᒋᔭᖓᓄᑦ, ᑕᑯᒋᑦ, ᐊᖑᑏᒃ ᒪᕐᕉᒃ ᖃᑯᖅᑖᖕᓂᒃ ᐊᓐᓄᕌᓖᒃ ᑖᒃᑯᐊ ᓴᓂᐊᓂ ᓇᖏᓕᖅᐴᒃ, 
11ᐅᖃᖅᓗᑎᒡᓗ, “ᒐᓕᓕᐊᒥᐅᖑᔪᓯ, ᓲᖅ ᕿᓚᖕᒧᑦ ᐋᖅᓗᖓᕕᓰ? ᑖᓐᓇ ᔩᓱᓯ, ᑕᑯᓐᓇᖅᑕᓯ ᕿᓚᖕᒧᐊᖅᑎᓪᓗᒍ, ᐅᑎᓛᕆᕗᖅ ᑍᒫᑦᓮᓐᓇᖅ ᑕᑯᓐᓇᕋᑖᕋᑦᓯᐅᒃ ᖁᒻᒧᐊᒃᑎᓪᓗᒍ ᕿᓚᖕᒧᑦ.”
12ᑕᕝᕙ ᐋᐴᓯᑕᓖᑦ ᔪᕉᓴᓚᒧᑦ ᐅᑎᖅᐳᑦ ᖃᖅᑲᒥᑦ ᐅᖅᓱᒃᓴᓕᖕᓂᒃ ᓇᐹᖅᑐᓕᖕᒥᑦ, ᔪᕉᓴᓚᐅᑉ ᖃᓂᒋᔭᖓᓃᑦᑐᒥᑦ 1-ᒤᓕᐅᑉ ᕿᑎᖅᑲᖓᓂᒃ ᐅᖓᓯᖕᓂᖃᖅᑐᒥᑦ. 
13ᐃᒡᓗᒐᓴᒡᔪᐊᓄᓪᓗ ᐃᑎᕋᒥᒃ, ᐃᒡᓘᑉ ᖁᓛᓃᑦᑐᒧᑦ ᓇᔪᒐᕐᖕᒥᖕᓄᑦ ᐃᑎᖅᐳᑦ, ᐲᑦᑐᕉᓯ ᔪᐊᓇᓯ ᔧᒥᓯ ᐋᓐᑐᕉᓗ, ᐱᓕᑉᐴᓯ ᑑᒪᓯᓗ, ᐸᑎᐅᓗᒥᐅ ᒫᑎᐅᓯᓗ, ᔧᒥᓯᓗ ᐊᐅᓪᐱᐊᓯᐅᑉ ᐃᕐᖕᓂᖓ ᓮᒨᓂᓗ ᕉᒪᒥᐅᓂᒃ ᐊᑭᓂᐊᖅᑎᒥᒃ ᑍᔭᐅᔪᖅ, ᔫᑕᓯᓗ ᔧᒥᓯᐅᑉ ᐃᕐᖕᓂᖓ. 
14ᐊᑕᖏᖅᓗᑎᒃ ᐊᑕᐅᓯᐅᓕᖅᑲᖓᑦᓯᐊᖅᓗᑎᒃ ᑲᑦᓱᖕᒊᖅᓯᒪᑦᓯᐊᖅᓗᑎᒃ ᑐᒃᓯᐊᖃᑦᑕᓚᐅᖅᐳᑦ, ᐊᕐᖕᓁᑦ ᐃᓚᒋᓪᓗᒋᑦ ᒥᐊᕆᓗ ᔩᓱᓯᐅᑉ ᐊᓈᓇᖓ, ᖃᑕᓐᖑᑎᖏᓪᓗ.
15ᐅᒃᐱᖅᑐᑦ ᐊᑕᖏᖅᓗᑎᒃ 120-ᑦ ᖃᓂᒋᔭᖓᓃᓚᐅᖅᐳᑦ, ᐅᓪᓗᐃᑦ ᐃᓚᖓᓐᓂ ᑲᑎᒪᑎᓪᓗᒋᑦ ᐲᑦᑐᕉᓯ ᓂᑯᕕᑉᐳᖅ ᐅᖃᖅᓗᓂᓗ, 
16“ᐃᓅᖃᑎᒃᑲ, ᐊᒡᓔᑦ ᓇᓚᐅᑦᓯᔭᕆᐊᖃᓚᐅᕐᖕᒪᑕ, ᐊᓂᕐᖕᓂᐅᑉ ᐃᑦᔪᕐᖕᓁᑦᑑᑉ ᐅᖃᐅᓯᕆᓯᒪᔭᖏᑦ ᑍᕕᑎᒃᑯᑦ, ᓇᓚᐅᑦᑍᑦᔪᑕᐅᓯᒪᔪᑦ ᔫᑕᓯᒥᒃ, ᑖᓐᓇ ᑕᓯᐅᖅᑎᐅᓚᐅᕐᖕᒪᑦ ᔩᓱᓯᒥᒃ ᑎᒍᓯᓚᐅᖅᑐᓄᑦ. 
17ᑖᓐᓇᓗ ᐃᓚᒋᓚᐅᖅᐸᕗᑦ, ᓂᕈᐊᖅᑕᐅᖃᑎᒋᓚᐅᖅᐸᕗᓪᓗ ᐱᓇᓱᐊᕐᖕᓂᑦᑎᓐᓂᒃ ᐱᓇᓱᐊᖃᑎᒋᓪᓗᑎᒍ.”
18(ᑖᑦᓱᒪ ᔫᑕᓯᐅᑉ ᐊᔪᖅᑐᓕᓂᕆᓚᐅᖅᑕᒥ ᐊᑭᖓᓄᑦ ᐱᕈᖅᓰᕕᖕᒥᒃ ᓂᐅᕕᓚᐅᖅᐳᖅ; ᑕᕝᕙᓂᓗ ᐃᔪᒃᑲᕋᒥ ᑐᖁᓚᐅᖅᐳᖅ, ᖄᖅᓗᓂᓗ ᐃᕐᕋᕕᓕᒫᖏᓪᓗ ᐊᓂᓚᐅᖅᐳᑦ. 
19ᔪᕉᓴᓚᒥᐅᓕᒫᓪᓗ ᑕᒪᑐᒥᖓ ᖃᐅᔨᒪᓕᖅᐳᑦ, ᐅᖃᐅᓯᕐᖕᒥᒃᑎᒍᓪᓗ ᐊᑎᖃᖅᑎᓕᖅᐹᑦ ᐊᑭᓪᑕᒪᒥᒃ, ᑐᑭᖃᖅᑐᖅ ᐱᕈᖅᓰᕕᒃ ᐊᐅᒃᑕᓕᒃ.)
20“ᑍᕕᑎᐅᑉ ᐃᓐᖏᕈᑎᖏᓐᓂ ᑎᑎᕋᖅᓯᒪᖕᒪᑦ,
21ᑍᒤᒻᒪᑦ ᐊᑲᐅᓈᕋᔭᖅᐳᖅ ᓂᕈᐊᕈᑦᑕ ᐊᖑᑏᑦ ᐃᓚᖓᓐᓂᒃ ᑍᒪᓐᖓᑦ ᐃᓚᒋᖃᑦᑕᖅᓯᒪᔭᑦᑎᓐᓂᒃ ᐊᑕᓂᖅ ᔩᓱᓯ ᐃᖏᕐᕋᖃᑎᒋᓪᓗᑎᒍ ᑎᑭᑉᐸᒃᓗᑕ ᐊᐅᓪᓚᖅᐸᒃᓗᑕᓗ, 
22ᐱᒋᐊᖃᑕᐅᓯᒪᔪᒥᒃ ᔪᐊᓇᓯᐅᑉ ᐹᑦᑎᑦᓯᖃᑦᑕᓕᕐᖕᓂᖓᓂᑦ ᔩᓱᓯᐅᑉ ᕿᓚᓕᐊᖅᑎᑕᐅᓂᖓ ᑎᑭᓪᓗᒍ, ᑍᒤᑦᑐᒥᒃ ᐃᓚᑖᕆᐊᖃᖅᐳᒍᑦ ᖃᐅᔨᓯᒪᔭᑦᑎᓐᓂᒃ ᓇᓗᓁᖅᓯᔨᐅᖃᑕᐅᖁᓪᓗᒍ ᔩᓱᓯᐅᑉ ᒪᑭᓯᒪᓂᖓᓂᒃ.”
23ᑖᒃᑯᐊᓗ ᓂᕈᐊᒐᒃᓴᓕᐅᖅᐳᑦ ᒪᕐᕉᖕᓂᒃ, ᔫᓯᐱᒥᒃ ᐹᕐᓴᐸᓯᒥᒃ ᑍᔭᐅᔪᒥᒃ ᐊᑎᖃᒃᑲᓐᓂᖅᑐᒥᒃ ᔭᔅᑕᓯᒥᒃ, ᐊᒻᒪᓗ ᒪᑍᐊᓯᒥᒃ. 
24ᑖᒃᑯᐊᓗ ᑐᒃᓯᐊᓕᕋᒥᒃ ᐅᖃᖅᐳᑦ, “ᐊᑕᓃᖅ, ᐃᓄᓕᒫᑦ ᐆᒻᒪᑎᖏᓐᓂᒃ ᖃᐅᔨᒪᔪᑎᑦ, ᓇᓗᓁᖅᓯᕕᒋᓚᐅᖅᑎᒍᑦ ᐅᑯᐊᒃ ᓇᓪᓕᐊᓐᓂᒃ ᓂᕈᐊᕐᖕᒪᖔᖅᐱᑦ. 
25ᐃᓇᖏᐅᑎᓂᐊᖅᑐᒥᒃ ᑕᒪᑐᒧᖓ ᐱᓇᓱᐊᕐᖕᓂᕐᖕᒧᑦ ᐋᐴᓯᑕᓕᐅᓂᕐᖕᒧᓪᓗ ᔫᑕᓯᐅᑉ ᕿᒪᓚᐅᖅᑕᖓᓄᑦ, ᑖᓐᓇ ᓇᖕᒥᓂᖅ ᐂᕕᒋᓂᐊᖅᑕᒥᓄᑦ ᐂᓯᒪᓕᕐᖕᒪᑦ.” 
26ᓇᓚᐅᑦᓵᓕᕋᒥᒡᓗ, ᒪᑍᐊᓯ ᓇᓚᐅᑕᐅᕗᖅ; ᐃᓚᓕᐅᑎᔭᐅᓪᓗᓂᓗ ᐋᐴᓯᑕᓕᖕᓄᑦ 11-ᓄᑦ.
