1ᐊᑕᓂᖅ ᖃᖓᓕᒫᖅ ᓂᖅᑐᕈᒪᕙᕋ;
2ᑕᕐᖕᓂᕐᖕᒪ ᐊᑕᓂᖅ ᓂᖅᑐᕈᑎᒋᓂᐊᖅᐹ;
3ᐃᓚᒋᓗᖓ ᐊᑕᓂᖅ ᐊᖏᔪᕈᖅᑎᓯᐅᒃ,
4ᐊᑕᓂᖅ ᕿᓂᓚᐅᖅᐸᕋ, ᑐᓴᓚᐅᖅᐹᖓᓗ,
5ᑕᕝᕗᖓ ᑕᑯᓴᕐᖕᒪᑕ ᑮᓇᖏᑦ ᖃᐅᒻᒪᒃᐳᑦ,
6ᐅᓇ ᐊᖑᑦ ᐊᔪᖅᑐᖅ ᓂᓪᓕᐊᖕᒪᑦ, ᐊᑕᓂᐅᑉ ᑐᓴᓚᐅᖅᐹ,
7ᐊᑕᓂᐅᑉ ᐂᖏᓕᖓᑕ ᐊᕙᓗᓯᒪᕔᑦ
8ᐆᒃᓯᐅᒃ ᖃᐅᔨᓗᓯᓗ ᐊᑕᓂᖅ ᒪᒪᖅᑑᖕᒪᑦ;
9ᐊᑕᓂᖅ ᓯᕘᕋᒋᓯᐅᒃ, ᐃᓕᑦᓯ ᑖᑦᓱᒧᖓ ᐃᑦᔪᕐᖕᓁᑦᑐᖁᑕᐅᔪᓯ,
10ᓛᔧᑦ ᐃᓐᓇᐅᖏᑦᑐᑦ ᐊᔪᖅᓴᕈᓐᓇᖅᐳᑦ, ᑳᒡᓗᑎᒡᓗ
11ᕾᒋᑦᓯ, ᕿᑐᕐᖓᐅᔪᓯ, ᓈᓚᓚᐅᖅᓯᓐᖓ;
12ᑭᓇ ᐃᓄᒃ ᐃᓅᔪᒪᓂᕐᖕᒥᒃ ᐱᔪᒪᔭᖃᖅᐸ,
13ᑕᕝᕙ ᐅᕾᑦ ᓴᐳᑎᓯᒪᔭᒃᓴᕆᕙᑦ ᐱᐅᖏᑦᑐᓂᑦ,
14ᐱᐅᖏᑦᑐᖅ ᕿᒪᒍᒃ, ᐱᐅᔪᒥᒃ ᐱᓇᓱᐊᓕᕆᑦ;
15ᐊᑕᓂᐅᑉ ᐃᔨᖏᒃᑕ ᐱᓇᓱᐊᑦᓯᐊᖅᑐᑦ ᑕᑯᓐᓇᖅᐰᑦ,
16ᐊᑕᓂᐅᓪᓕ ᑮᓇᖓᑕ ᐱᐅᖏᑦᑐᓕᔪᑦ ᐊᑭᕋᖅᑐᖅᐰᑦ,
17ᐃᓱᐊᖅᑐᑦ ᐃᑲᔪᖅᑕᐅᔪᒪᓗᑎᒃ ᓂᓪᓕᐊᓕᖅᐸᑕ,
18ᐊᑕᓂᖅ ᖃᓂᑉᐳᖅ ᓯᖁᒥᓯᒪᔪᓂᒃ ᐆᒻᒪᑎᓕᖕᓄᑦ,
19ᐃᓱᐊᖅᑐᑦ ᐅᓄᖅᑐᓂᒃ ᐅᖁᒤᒃᓴᕈᑎᖃᕈᓐᓇᕐᖕᒪᑕ,
20ᓴᐅᓂᖏᓪᓗ ᓴᐳᑎᕔᑦ, ᓇᓪᓕᐊᓪᓘᓐᓃᑦ ᓯᖁᒥᑕᐅᓂᐊᓐᖏᓚᑦ.
21ᐱᐅᖏᑦᑑᑉ ᐱᐅᖏᑦᑐᓕᔪᖅ ᑐᖁᓐᓂᐊᖅᐹ;
22ᐊᑕᓂᐅᑉ ᐱᔨᓂ ᐱᐅᓕᕔᑦ; ᑖᑦᓱᒧᖓᓗ ᕿᒫᔪᑦ ᐸᓯᔭᒃᓴᐅᓂᐊᓐᖏᓚᑦ.
