1ᑕᕝᕙ ᐃᑎᖅᑕᖅᕕᒧᐊᖅᑎᑉᐹᖓ ᓯᓚᓪᓕᕐᖕᒧᑦ ᑐᒃᓯᐊᖅᕕᒡᔪᐊᕐᖕᒦᑦᑐᒧᑦ, ᓯᕿᓂᐅᑉ ᓄᐃᕕᐊᓄᑦ ᓵᓐᖓᔪᒧᑦ; ᑖᓐᓇᓗ ᐅᒃᑯᐊᖅᓯᒪᕗᖅ. 
2ᐊᑕᓂᐅᓪᓗ ᐅᖃᐅᑎᕚᖓ, “ᑖᓐᓇ ᐃᑎᖅᑕᖅᕕᒃ ᐅᒃᑯᐊᖅᓯᒤᓐᓇᖅᑐᒃᓴᐅᕗᖅ; ᐅᒃᑯᐃᖅᑕᐅᔪᒃᓴᐅᓇᓂᓗ, ᓇᓪᓕᐊᓐᓄᓪᓘᓐᓃᑦ ᐃᑎᖅᑕᐅᔪᒃᓴᐅᓐᖏᓚᖅ, ᐊᑕᓂᐅᑉ ᐄᓴᕅᓕᐅᑉ ᒎᑎᖓᑦᑕ ᐃᑎᖅᑕᖅᕕᒋᖕᒪᒍ; ᑍᒤᒻᒪᑦ ᐅᒃᑯᐊᖅᓯᒤᓐᓇᖅᑐᒃᓴᐅᕗᖅ. 
3ᐊᖓᔪᖅᑳᖅᔪᐊᖅ ᑕᕝᕙᓂ ᓂᕆᔪᓐᓇᖅᑐᑑᕗᖅ ᐊᑕᓂᐅᑉ ᓵᖓᓂ; ᐃᑎᖅᑐᒃᓴᐅᕗᖅ ᐃᑎᖅᑕᖅᕕᐅᑉ ᑐᖅᓲᖑᔭᖓᑕ ᐃᒡᓗᕈᓯᖓᒍᑦ ᐃᓱᐊᓃᑦᑐᒃᑯᑦ, ᑕᕝᕘᓇᓗ ᐊᓂᖕᒥᓗᓂ.”
4ᐊᒻᒪ ᐃᑎᖅᑕᖅᕕᖕᒧᐊᖅᑎᑉᐹᖓ ᐅᓐᓄᐊᓪᓗᐊᑉ ᓇᓛᓃᑦᑐᒧᑦ ᑐᒃᓯᐊᖅᕕᒡᔪᐊᑉ ᓯᕗᕌᓃᑦᑐᒧᑦ; ᑕᑯᓴᕋᒪᓗ ᑕᑯᕗᖓ, ᐊᑕᓂᐅᑉ ᓂᖅᑐᕐᖕᓇᕐᖕᓂᖅᔪᐊᖓᓄᑦ ᑐᒃᓯᐊᖅᕕᒡᔪᐊᖅ ᑕᑕᑕᐅᓯᒪᔪᖅ; ᒪᓂᖅᑲᒧᓪᓗ ᐹᒻᒪᒃᐳᖓ. 
5ᐊᑕᓂᐅᓪᓗ ᐅᖃᐅᑎᕚᖓ, “ᐃᓅᑉ ᐃᕐᖕᓂᖓ, ᑕᑯᔭᑎᑦ ᐅᑦᔨᕆᑦᓯᐊᒃᑭᑦ, ᑐᓴᑦᓯᐊᖅᓗᒋᓪᓗ ᓯᐅᑎᖕᓄᑦ ᐅᖃᐅᓯᕆᓂᐊᖅᑕᓕᒫᒃᑲ ᐃᓕᖕᓄᑦ ᐊᑕᓂᐅᑉ ᑐᒃᓯᐊᖅᕕᒡᔪᐊᖓᑕ ᒪᓕᒐᖏᑦ ᐱᖁᔭᖏᓪᓗ; ᐃᒃᐱᒋᑦᓯᐊᖅᓗᒋᓪᓗ ᑐᒃᓯᐊᖅᕕᒡᔪᐊᕐᖕᒥ ᑎᓕᔭᐅᖃᑦᑕᕈᒫᖅᑐᑦ ᑭᓇᒃᑯᓪᓗ ᐃᑦᔪᕐᖕᓁᑦᑐᕕᖕᒧᑦ ᐃᑎᕈᓐᓇᖅᑎᑕᐅᔭᕆᐊᖃᖏᒻᒪᖔᑕ.
6ᐄᓴᕅᓕᐅᑉ ᑭᖑᕚᖏᑦ ᓈᓚᒍᓐᓇᖏᑦᑐᑦ ᐅᖃᐅᑎᒃᑭᑦ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᐄᓴᕅᓕᐅᑉ ᑭᖑᕚᖏᑦ, ᓇᕐᕈᓇᖅᑐᒥᒃ ᐱᓇᓱᐊᖃᑦᑕᕐᖕᓂᓕᒫᓯ ᓄᖅᑲᖅᑎᓕᖅᓯᐅᒃ. 
7ᓄᓇᓕᑐᖃᐅᖏᑦᑐᓂᒃ ᐃᑎᖅᑎᑦᓯᓯᒪᒐᑦᓯ ᐆᒻᒪᑎᒃᑯᑦ ᑎᒥᒃᑯᓪᓗ ᑭᐱᒪᖏᑦᑐᓂᒃ, ᐃᑦᔪᕐᖕᓁᑦᑐᕕᖁᑎᓐᓂᒃ ᓇᕐᕈᓇᖅᓯᑎᑦᓯᓚᐅᖅᐳᓯ, ᐆᒪᔪᓂᒃ ᐅᕙᓐᓄᑦ ᓂᕿᒃᓴᐅᖁᓪᓗᒋᑦ ᑐᓂᕐᕈᓯᖅᓯᒪᒐᑦᓯ, ᑐᓐᓄᖏᓐᓂᒃ ᐊᐅᖏᓐᓂᒡᓗ. ᐊᖏᖃᑎᒌᒍᑎᒋᓯᒪᔭᒃᑲ ᓯᖁᒥᓚᐅᖅᐸᓯ, ᓇᕐᕈᓇᖅᑐᓂᒃ ᐱᓇᓱᐊᖅᓯᒪᓂᑦᓯᓐᓄᑦ ᐃᓚᓕᐅᑎᓪᓗᒋᑦ. 
8ᐰᖅᓯᑦᓯᐊᓚᐅᓐᖏᓚᓯᓗ ᐃᑦᔪᕐᖕᓁᑦᑐᖁᑎᓐᓂᒃ; ᐊᐅᓚᑦᓯᔨᖃᓕᓚᐅᖅᐳᓯᓕ ᓄᓇᖃᖅᑐᑐᖃᐅᖏᑦᑐᓂᒃ ᐃᑦᔪᕐᖕᓁᑦᑐᖁᑎᓐᓂ.
9ᑍᒤᒻᒪᑦ ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᓄᓇᖃᖅᑐᑐᖃᐅᖏᑦᑐᖅ ᑭᐱᔭᐅᓯᒪᖏᒃᑯᓂ ᐆᒻᒪᑎᒃᑯᑦ ᑎᒥᒃᑯᓪᓗ, ᐃᓅᖃᑎᒋᔭᐅᔪᓕᒫᑦ ᐄᓴᕅᓕᒥᐅᓄᑦ, ᐃᑦᔪᕐᖕᓁᑦᑐᕕᖁᑎᓐᓄᑦ ᐃᑎᖅᑐᒃᓴᐅᓐᖏᓚᖅ.”
10“ᓕᕔᑎᓪᓕ ᐅᕙᓐᓂᑦ ᐅᖓᓯᒃᓯᓚᐅᖅᐳᑦ, ᐅᕙᓐᓂᒃ ᕿᒤᓪᓗᑎᒃ ᒎᑎᓐᖑᐊᓄᑦ ᓵᖔᓕᖅᓗᑎᒃ ᐄᓴᕅᓕᒥᐅᑦ ᐃᓚᒋᓪᓗᒋᑦ, ᑖᒃᑯᐊ ᓱᒋᐊᖅᑕᐅᓂᒃᓴᒥᖕᓂᒃ ᓇᔪᖅᑎᖃᓕᖅᐳᑦ. 
11ᐃᑦᔪᕐᖕᓁᑦᑐᕕᖁᑎᓐᓂ ᐱᔨᑦᓯᕈᓐᓇᕐᖕᓂᐊᕋᓗᐊᖅᐹᖓ, ᑐᒃᓯᐊᖅᕕᒡᔪᐊᑉ ᐃᑎᖅᑕᖅᕕᖓᓂ ᑲᒪᔨᐅᓗᑎᒃ, ᑐᒃᓯᐊᖅᕕᒡᔪᐊᒥᓗ ᐱᓇᓱᐊᖅᑎᐅᓗᑎᒃ; ᑐᕐᑯᕅᔨᐅᓗᑎᒡᓗ ᑐᓂᕐᕈᑎᒃᓴᓂᒃ ᐃᑯᐊᓚᑎᑕᐅᔪᒃᓴᓂᒃ ᑐᓂᕐᕈᑕᐅᓂᐊᖅᑐᓂᒡᓗ ᐃᓄᐃᑦ ᐱᑦᔪᑎᒋᓗᒋᑦ, ᐃᓄᖕᓄᑦ ᐃᓚᐅᔪᒃᓴᐅᕗᑦ, ᑖᒃᑯᓂᖓ ᐱᔨᑦᓯᖅᓗᑎᒃ. 
12ᐱᔨᑦᓯᖃᑦᑕᓚᐅᕐᖕᒪᑕ ᒎᑎᓐᖑᐊᓄᑦ ᐊᒡᕕᐊᕈᑎᒃᓴᐅᓕᖅᓗᑎᒡᓗ ᐊᔪᖅᑐᓕᑎᑦᓯᓯᒪᓂᕐᖕᒥᖕᓄᑦ ᐄᓴᕅᓕᐅᑉ ᑭᖑᕚᖏᓐᓂᒃ, ᑍᒤᒻᒪᑦ ᐅᖃᕕᓚᐅᖅᐳᖓ ᑖᒃᑯᐊ ᐱᓪᓗᒋᑦ, ᐊᑕᓂᖅ ᒎᑎ ᐅᖃᖅᐳᖅ, ᓱᒋᐊᖅᑕᐅᓂᒃᓴᒥᖕᓂᒃ ᓇᔪᖅᑎᖃᓕᖅᐳᑦ. 
13ᐅᕙᓐᓂᒃ ᐱᔨᑦᓯᖅᑐᒃᓴᐅᔪᓐᓁᖅᐳᑦ ᑐᓂᕐᕈᓯᖅᑎᑦᓯᔨᐅᓗᑎᒃ, ᐃᑦᔪᕐᖕᓁᑦᑐᖁᑎᓐᓄᓪᓗ ᓇᓪᓕᐊᓐᓄᓪᓘᓐᓃᑦ ᖃᒡᓕᔪᒃᓴᐅᔪᓐᓁᖅᐳᑦ ᐃᑦᔪᕐᖕᓁᓐᓂᖅᐹᒧᓪᓗ ᐃᑎᖅᑐᒃᓴᐅᔪᓐᓁᖅᓗᑎᒃ; ᑲᓐᖑᓲᑎᒃᓴᒥᖕᓂᒡᓕ ᓇᔪᖅᑎᖃᓕᖅᐳᑦ, ᓇᕐᕈᓇᖅᑐᓂᒃ ᐱᓇᓱᐊᖅᐸᓚᐅᕐᖕᓂᕐᖕᒥᖕᓄᑦ. 
14ᓱᓕᓕ ᑎᓕᓂᐊᖅᐸᒃᑲ ᑐᒃᓯᐊᖅᕕᒡᔪᐊᑉ ᐃᓗᐊᓂ ᐱᔭᕆᐊᓕᖕᓂᒃ ᑲᒪᔨᐅᖁᓪᓗᒋᑦ, ᐱᔨᑦᓯᕆᐊᓕᖕᓂᒡᓗ ᐱᔨᑦᓯᖅᑎᐅᖁᓪᓗᒋᑦ ᐱᓇᓱᐊᖅᑕᐅᔭᕆᐊᓕᓕᒫᓂᒃ.”
15“ᑐᓂᕐᕈᓯᖅᑎᑦᓯᔩᓪᓕ ᓕᕔᒃᑯᑦ ᐃᓚᒌᖕᓂᖏᓐᓂᑦ ᐱᓯᒪᔪᑦ ᔭᑑᑭᐅᑉ ᑭᖑᕚᖏᓐᓂᓐᖔᖅᑐᑦ, ᓱᕐᕋᔪᐃᑦᑑᓪᓗᑎᒃ ᑐᒃᓯᐊᖅᕕᒡᔪᐊᕐᖕᒥ ᐱᔨᑦᓯᓚᐅᕐᖕᒪᖓ ᐊᓯᓕᒫᖏᑦ ᐄᓴᕅᓕᒥᐅᑦ ᐅᕙᓐᓂᒃ ᕿᒤᒐᓗᐊᖅᑎᓪᓗᒋᑦ, ᑖᒃᑯᐊᑐᐊᑦ ᐅᕙᓐᓂᒃ ᐱᔨᑦᓯᖅᑐᒃᓴᐅᕗᑦ ᓇᔪᖅᑕᓐᓄᓪᓗ ᑐᓂᕐᕈᓯᕆᐊᖅᑐᕈᓐᓇᖅᓗᑎᒃ ᑐᓂᕐᕈᑎᑦ ᑐᓐᓄᖏᓐᓂᒃ ᐊᐅᖏᓐᓂᒡᓗ, ᐊᑕᓂᖅ ᒎᑎ ᐅᖃᖅᐳᖅ. 
16ᑖᒃᑯᐊᑐᐊᖅ ᐃᑦᔪᕐᖕᓁᑦᑐᕕᖁᑎᓐᓄᑦ ᐃᑎᕈᓐᓇᖅᑐᒃᓴᐅᕗᑦ, ᑐᓂᕐᕈᓯᖅᕕᖕᒥᓗ ᓵᒥ ᐱᓇᓱᐊᕈᓐᓇᖅᓗᑎᒃ ᐅᕙᓐᓄᑦ, ᑕᕝᕙᓂᓗ ᑲᒪᔨᐅᓗᑎᒃ. 
17ᐃᑎᖅᑕᖅᕕᖕᒧᑦ ᐃᓗᓪᓕᕐᖕᒧᑦ ᐃᑎᓕᕈᑎᒃ, ᑐᖅᓲᖑᔭᕐᖕᒥ ᐃᓗᕙᓯᖕᓂᖅᓴᒥ ᐊᓐᓄᕌᓂᒃ ᓵᑦᑐᓂᒃ ᐊᑎᔪᒃᓴᐅᕗᑦ; ᐃᑦᔪᓂᖅᓴᓂᒃ ᓄᕕᖅᓵᒃᓴᓂᒃ ᐊᑐᖅᑐᒃᓴᐅᓐᖏᓚᑦ, ᐱᓇᓱᐊᕐᖕᓂᕐᖕᒥᖕᓂ ᑐᒃᓯᐊᖅᕕᒡᔪᐊᕐᖕᒥ ᐃᓗᕙᓯᖕᓂᖅᓴᒥ ᐃᓗᐊᓃᓪᓗᑎᒡᓘᓐᓃᑦ. 
18ᓵᑦᑐᓂᒃ ᓂᐊᖁᖏᑦ ᓂᒥᖅᓯᒪᔪᒃᓴᐅᕗᑦ, ᓵᑦᑐᓂᒡᓗ ᖃᒡᓕᒃᓯᒪᓗᑎᒃ; ᑕᑦᓯᕈᓯᔭᖅᑐᒃᓴᐅᓐᖏᓚᑦ ᐊᐅᒃᑲᕐᖕᓂᖓᒍᑕᐅᒐᔭᖅᑐᒥᒃ. 
19ᐊᓂᓕᕈᑎᒃ ᑐᖅᓲᖑᔭᕐᖕᒧᑦ ᓯᓚᕙᓯᖕᓂᖅᓴᒧᑦ ᐃᓄᐃᑦ ᓇᔪᒐᖓᓐᓄᑦ, ᐊᓐᓄᕌᑦ ᐊᑐᕋᑖᖅᑕᑎᒃ ᐱᓇᓱᐊᖅᓗᑎᒃ ᐲᖅᑕᒃᓴᕆᕔᑦ, ᐃᒡᓗᕈᓯᕐᖕᒧᑦ ᐃᑦᔪᕐᖕᓁᑦᑐᒃᑯᕕᖕᒧᑦ ᐃᓕᓗᒋᑦ; ᐊᓯᖏᓐᓂᒃ ᐊᓐᓄᕌᖅᑐᒃᓴᐅᕗᑦ, ᐃᑦᔪᕐᖕᓁᑦᑐᒥᒃ ᐱᓇᓱᐊᕈᕆᑎᒋᓚᐅᖅᑕᖏᑦ ᐃᓄᖕᓂᒃ ᖃᓄᐃᓕᑎᑦᓯᖁᓇᒋᑦ.
20ᓂᐊᖁᖏᑦ ᓴᓕᓗᑎᒃ ᓄᔭᖃᖏᑦᑑᔪᒃᓴᐅᓐᖏᓚᑦ ᓄᔭᕐᖕᒥᖕᓂᒡᓘᓐᓃᑦ ᑕᑭᓕᑎᑦᓯᔪᒃᓴᐅᓇᑎᒃ; ᓈᒻᒪᒃᑐᒥᒡᓕ ᓄᔭᖏᑦ ᑭᑦᔭᖅᓯᒪᔪᒃᓴᐅᕗᑦ. 
21ᑐᓂᕐᕈᓯᖅᑎᑦᓯᔩᑦ ᕔᓂᒥᒃ ᐃᒥᖅᑐᒃᓴᐅᓐᖏᓚᑦ, ᐃᓗᕙᓯᖕᓂᖅᓴᒧᑦ ᑐᖅᓲᖑᔭᕐᖕᒧᐊᕐᖕᓂᐊᕈᑎᒃ. 
22ᓄᓕᐊᓂᒃᑐᒃᓴᐅᓐᖏᓚᓪᓗ ᐅᐃᒡᒐᕐᖕᓂᑯᒥᒃ, ᐊᕕᑦᑎᓯᒪᔪᒥᒡᓘᓐᓃᑦ, ᐊᖑᒻᒧᓪᓕ ᐊᒃᑐᖅᑕᐅᓚᐅᖅᓯᒪᖏᑦᑐᒥᒃ ᓄᓕᐊᓂᒃᑐᒃᓴᐅᕗᑦ ᐄᓴᕅᓕᒥᐅᑦ ᑭᖑᕚᖏᓐᓂᑦ, ᐅᕝᕙᓗ ᐅᐃᒡᒐᕐᖕᓂᕐᖕᒥᒃ ᑐᓂᕐᕈᓯᖅᑎᑦᓯᔨᐅᑉ ᓄᓕᐊᕕᓂᖓᓂᒃ.
23ᐃᓄᖁᑎᓐᓂᒃ ᐊᔪᕆᖅᑐᐃᖃᑦᑕᖅᑐᒃᓴᐅᕗᑦ ᓱᓇᑦ ᐃᑦᔪᕐᖕᓁᒻᒪᖔᑕ ᓱᓁᓪᓗ ᐃᑦᔪᕐᖕᓁᑦᑑᖏᒻᒪᖔᑕ, ᓱᓁᓪᓗ ᐅᒃᐱᕐᖕᓂᒃᑯᑦ ᓇᕐᕈᓇᕐᖕᒪᖔᑕ ᓱᓁᓪᓗ ᓇᕐᕈᓇᖏᒻᒪᖔᑕ. 
24ᑲᒪᒋᔭᐅᔭᕆᐊᖃᖅᑐᒥᒃ ᐃᓱᐊᖏᑦᔪᑎᒃᓴᖃᖅᑐᖃᓕᖅᐸᑦ ᐃᖅᑲᖅᑐᐃᔪᓐᓇᖅᐳᑦ, ᑲᒪᔪᒃᓴᐅᕗᓪᓗ ᐃᖅᑲᖅᑐᐃᓂᕋ ᒪᓕᒡᓗᒍ. ᐱᖁᔭᒃᑲ ᒪᓕᒃᑕᐅᖁᔭᒃᑲᓗ ᓇᓪᓕᐅᓐᓂᖅᓯᐅᕕᐅᑎᑕᒃᑲᓗ ᒪᓕᑦᓯᐊᖅᑕᒃᓴᕆᕔᑦ, ᓴᐸᑎᖁᑎᒃᑲᓗ ᐃᑦᔪᕐᖕᓁᑎᑕᒃᓴᕆᕔᑦ.
25ᐃᒻᒥᖕᓂᒃ ᓴᓗᒤᓕᑎᖅᑐᒃᓴᐅᓐᖏᓚᑦ ᑐᖁᖓᔪᒥᒃ ᐊᒃᑐᖅᓯᓂᕐᖕᒥᖕᓄᑦ; ᑭᓯᐊᓂᓕ, ᐊᑖᑕᒋᒍᓂᐅᒃ ᐊᓈᓇᒋᒍᓂᐅᒡᓘᓐᓃᑦ, ᕿᑐᕐᖓᕆᒍᓂᐅᒡᓘᓐᓃᑦ, ᖃᑕᓐᖑᑎᒋᒍᓂᐅᒡᓗ ᓇᔭᒋᒍᓂᐅᒡᓘᓐᓃᑦ ᐂᑉᐸᖅᑖᓚᐅᖅᓯᒪᖏᑉᐸᑦ ᐊᒃᑐᖅᓯᔪᓐᓇᖅᐳᑦ, ᓴᓗᒤᓕᑎᕋᓗᐊᖅᓗᓂ. 
26ᓴᓗᒤᓕᑎᖅᑐᕕᓂᐅᒍᓂ ᐊᒃᑐᖅᓯᓂᕐᖕᒥᓄᑦ, ᐅᑕᖅᑭᔪᒃᓴᐅᕗᖅ ᐅᓪᓗᓂᑦ 7-ᓂᒃ, ᑖᒃᑯᐊᓗ ᐊᓂᒍᖅᐸᑕ ᓴᓗᒻᒪᕋᔭᕆᕗᖅ. 
27ᐅᓪᓗᖅ ᐃᑦᔪᕐᖕᓁᑦᑐᕕᖕᒧᑦ ᐃᑎᖅᕕᒃᓴᖓ ᓇᓪᓕᐅᑎᒃᐸᑦ, ᑐᖅᓲᖑᔭᕐᖕᒧᑦ ᐃᓗᕙᓯᖕᓂᖅᓴᒧᑦ, ᐱᔨᑦᓯᕐᖕᓂᐊᖅᓗᓂ ᐃᑦᔪᕐᖕᓁᑦᑐᓂᒃ, ᐊᔪᕐᖕᓂᕐᖕᒥᓄᑦ ᓴᓗᒻᒪᖅᑕᐅᑦᔪᑎᒥᒃ ᑐᓂᕐᕈᓯᖅᑐᒃᓴᐅᕗᖅ, ᐊᑕᓂᖅ ᒎᑎ ᐅᖃᖅᐳᖅ.
28ᑭᖑᕐᖑᑎᔭᒃᓴᖃᖅᑐᒃᓴᐅᓐᖏᓚᑦ; ᐅᕙᖓ ᑖᒃᑯᓄᖓ ᑭᖑᕐᖑᑎᔭᒃᓴᕆᔭᐅᒐᒪ; ᓄᓇᖁᑎᑖᖅᑎᑕᒃᓴᕆᓐᖏᓚᑎᑦ ᐄᓴᕅᓕᒥᐅᑦ ᓄᓇᖓᓂ; ᐅᕙᖓ ᑖᒃᑯᓇᓐᖓᑦ ᐱᖁᑎᒋᔭᐅᒐᒪ. 
29ᑐᓂᕐᕈᑎᕕᓂᕐᖕᓂᒃ ᓂᕆᖃᑦᑕᖅᑐᒃᓴᐅᕗᑦ ᓂᐊᖂᔭᒃᓴᓂᒃ, ᐊᔪᖅᑐᓕᓂᖅ ᐱᓪᓗᒍ ᑐᓂᕐᕈᑎᕕᓂᕐᖕᓂᒃ, ᐸᓯᔭᒃᓴᐅᓂᕐᖕᒧᓪᓗ ᐊᑭᓕᐅᑎᒃᓴᓄᑦ ᑐᓂᕐᕈᑎᕕᓂᕐᖕᓂᒃ; ᐱᑖᖃᑦᑕᖅᑐᒃᓴᐅᕗᓪᓗ ᐄᓴᕅᓕᒥᐅᓄᑦ ᐅᕙᓐᓄᑦ ᑐᓂᕐᕈᑕᐅᓯᒪᔪᓕᒫᓂᒃ. 
30ᑲᑎᖅᓱᖅᑕᐅᔪᓕᒫᑦ ᓯᕗᓪᓕᖅᐹᖏᑕ ᐱᐅᓂᖏᓐᓂᒃ, ᐅᕙᓐᓄᓪᓗ ᑐᓂᔭᐅᔪᓕᒫᓂᒃ ᐊᑦᔨᒌᖏᑦᑐᓂᒃ, ᑐᓂᕐᕈᓯᖅᑎᑦᓯᔩᑦ ᐱᖃᖅᑐᒃᓴᐅᕗᑦ; ᓂᐊᖂᔭᓕᐅᖅᑕᐅᔪᓪᓗ ᓯᕗᓪᓕᖅᐹᖅ ᐆᑕᐅᔪᖅ, ᐊᖏᕐᕋᓯ ᓮᒻᒪᖅᑎᑕᐅᓯᒪᖁᓪᓗᒍ. 
31ᑐᓂᕐᕈᓯᖅᑎᑦᓯᔩᑦ ᓂᕆᔪᒃᓴᐅᓐᖏᓚᑦ ᖃᓄᐃᑦᑐᑐᐃᓐᓇᓂᒃ, ᑎᖕᒥᐊᕕᓂᕐᖕᒥᒃ ᐆᒪᔪᕕᓂᕐᖕᒥᒡᓘᓐᓃᑦ ᓇᖕᒥᓂᖅ ᑐᖁᑐᐃᓐᓇᖅᑐᕕᓂᕐᖕᒥᒃ, ᐅᕝᕙᓗ ᐆᒪᔫᖃᑎᖓᓄᑦ ᑐᖁᑕᕕᓂᕐᖕᒥᒃ.”
