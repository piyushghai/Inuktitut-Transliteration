1ᐊᕐᕌᒍᐃ 20-ᑦ ᐊᓂᒍᖅᑎᓪᓗᒋᑦ, ᓲᓗᒨᓂ ᐊᑕᓂᐅᑉ ᐃᒡᓗᖓᓂᒃ ᐃᒡᓗᒥᓂᒡᓗ ᓴᓇᓚᐅᕐᖕᓂᖓᑕ ᑭᖑᓂᖓᓂ, 
2ᓲᓗᒨᓂᐅᑉ ᐃᒡᓗᒐᓮᑦ ᓴᓇᒃᑲᓐᓂᓚᐅᖅᐰᑦ ᕼᐅᕋᒥᐅᑉ ᑐᓂᓚᐅᖅᑕᖏᑦ ᑖᑦᓱᒧᖓ, ᐄᓴᕅᓕᒃᑯᓪᓗ ᐃᓄᖏᑦ ᑕᕝᕙᓂ ᐃᓂᑖᖅᑎᓪᓗᒋᑦ. 
3ᓲᓗᒨᓂᓗ ᐅᓇᑕᕆᐊᕋᒥ ᕼᐊᒫᑎ ᔫᐸᒧᑦ, ᓵᓚᒋᕚ ᓄᓇᖁᑎᑖᕆᓪᓗᒍᓗ. 
4ᓴᓇᓚᐅᕆᕗᖅ ᑖᑦᒧᕆᒥᒃ ᐃᓄᖃᔪᐃᑦᑐᒥ ᐃᒡᓗᒐᓮᓪᓗ ᓯᖅᓗᐊᖃᖅᕖᑦ ᓴᓇᕔᑦ ᕼᐊᒫᑎᒥ. 
5ᐃᒡᓗᒐᓴᓕᐅᕆᕗᖅ ᖁᕝᕙᓯᖕᓂᖅᓴᐅᔪᓂᒃ ᐱᑦ-ᕼᐅᕋᓐᒥ ᐊᓪᓕᐅᓂᖅᓴᒥᓗ ᐱᑦ-ᕼᐅᕋᓐᒥᒃ, ᑖᒃᑯᐊᓗ ᓴᐴᓗᑕᓕᐅᖅᐰᑦ ᐊᕙᓗᖅᔪᐊᓕᐅᖅᓗᒋᑦ, ᐃᑎᖅᑕᖅᕕᖃᖅᓗᑎᒃ, ᓴᓐᓂᕈᐊᖃᖅᓗᑎᒡᓗ. 
6ᐹᓛᑎᓗ, ᐃᒡᓗᒐᓴᓕᒫᓪᓗ ᓯᖅᓗᐊᖃᖅᕕᒋᕔᑦ, ᐃᒡᓗᒐᓮᓪᓗ ᐊᒃᓴᓗᐊᓕᖁᑎᖏᓐᓄᑦ ᕿᒧᒃᓯᐅᑎᖃᖅᕕᖏᑦ, ᐃᒡᓗᒐᓮᓪᓗ ᕿᒻᒥᖅᔪᐊᒃᑰᖅᑎᖏᑕ ᐃᓂᒋᔭᖏᑦ, ᓲᓗᒨᓂᐅᓪᓗ ᓴᓇᔪᒪᔭᓕᒫᓂ ᓴᓇᕔᑦ ᔪᕉᓴᓚᒥ, ᓕᐸᓇᓂᒥ, ᓄᓇᓕᖕᓂᓗ ᐊᐅᓚᑦᓯᕕᒋᔭᓕᒫᒥᓂ. 
7ᐃᓄᓕᒫᑦ ᐊᒥᐊᑰᔪᑦ ᕼᐃᑍᑎᒥᐅᑦ, ᐊᒧᕅᑎᒥᐅᑦ, ᐱᕆᔧᑎᒥᐅᑦ, ᕼᐃᕔᑎᒥᐅᑦ, ᔨᐳᓮᑎᒥᐅᓪᓗ, ᐄᓴᕅᓕᒥᐅᑕᐅᖏᑦᑐᑦ, 
8ᑖᒃᑯᓇᓐᖓᑦ ᓄᓇᓕᑐᕾᑦ ᑭᖑᕚᖏᓐᓂᑦ, ᐄᓴᕅᓕᒥᐅᑦ ᓄᖑᓚᐅᓐᖏᑕᖏᓐᓂᑦ, ᓲᓗᒨᓂ ᓯᐊᓛᖃᓕᓚᐅᖅᐳᖅ ᐊᑭᓕᖅᓱᕐᖕᓇᒋᑦ, ᐅᓪᓗᒥᒧᑦ ᑎᑭᓪᓗᒍ. 
9ᓲᓗᒨᓂᐅᓪᓕ ᐄᓴᕅᓕᒥᐅᑦ ᓯᐊᓛᖑᔪᑎᑐᑦ ᓴᓇᑎᓐᖏᓔᑦ; ᐅᓇᑕᖅᑐᒃᓴᐅᑎᓚᐅᖅᐰᓪᓕ, ᐊᖓᔪᖅᑳᐅᑎᓪᓗᒋᓪᓗ, ᐊᖓᔪᖅᑲᐅᑎᑉᐰᓪᓗ ᐊᒃᓴᓗᐊᓕᖕᓄᑦ ᕿᒧᒃᓯᐅᑎᓄᑦ, ᕿᒻᒥᖅᔪᐊᑰᖅᑎᖁᑎᒥᓄᓪᓗ. 
10ᐃᓚᖏᓪᓗ ᐊᖓᔪᖅᑳᓄᑦ ᐊᖓᔪᖅᑲᐅᑎᑉᐰᑦ ᐊᖓᔪᖅᑳᖅᔪᐊᑉ ᓲᓗᒨᓂᐅᑉ ᐊᖓᔪᖅᑳᖁᑎᖏᓐᓄᑦ 250-ᓄᑦ, ᑖᒃᑯᐊ ᐊᐅᓚᑦᓯᔨᐅᑎᑉᐰᑦ ᐃᓄᖕᓄᑦ.
11ᓲᓗᒨᓂᐅᑉ ᐰᕉᑉ ᐸᓂᖓ ᐊᐅᓪᓚᐅᑎᕚ ᑍᕕᑎᐅᑉ ᐃᒡᓗᒐᓴᖏᓐᓂᑦ ᐃᒡᓗᓕᐊᕆᓚᐅᖅᑕᒥᓄᑦ ᑖᑦᓱᒧᖓ, ᐅᖃᖅᓗᓂ, “ᓄᓕᐊᕋ ᐃᒡᓗᖃᖅᑐᒃᓴᐅᓐᖏᓚᖅ ᑍᕕᑎᐅᑉ ᐊᖓᔪᖅᑳᖅᔪᐊᑉ ᐃᒡᓗᒐᓴᖏᓐᓂ ᐄᓴᕅᓕᒥ, ᑖᓐᓇ ᐊᑕᓂᐅᑉ ᐃᒃᓯᖅᕕᖓᑕ ᐃᓂᖓ ᐃᑦᔪᕐᖕᓁᑦᑑᖕᒪᑦ.”
12ᑭᖑᓂᖓᒍᑦ ᓲᓗᒨᓂ ᑐᓂᕐᕈᓯᖅᐳᖅ ᐊᑕᓂᕐᖕᒧᑦ ᐃᑯᐊᓚᑎᑕᒃᓴᓂᒃ ᐊᑕᓂᐅᑉ ᑐᓂᕐᕈᓯᖅᕕᖁᑎᖓᓂ ᓴᓇᓚᐅᖅᑕᒥᓂ ᑐᒃᓯᐊᖅᕕᒡᔪᐊᑉ ᓯᓚᓪᓕᖓᓃᑦᑐᒥ. 
13ᖃᐅᑕᒫᖅᓯᐅᑎᑦ ᒪᓕᒡᓗᒋᑦ, ᑐᓂᕐᕈᓯᖅᐳᖅ ᒨᓯᓯᐅᑉ ᐱᖁᔭᖏᑦ ᒪᓕᒡᓗᒋᑦ ᓴᐸᑎᓯᐅᑎᓂᒃ, ᑕᖅᑭᓂᕋᑖᖅᑐᖅᓯᐅᑎᓂᒃ, ᐊᕐᕌᒍᑕᒫᓪᓗ ᐱᖓᓱᓄᑦ ᓇᓪᓕᐅᓐᓂᖅᓯᐅᕕᖕᓄᑦ ᓂᐊᖂᔭᓄᑦ ᐳᕙᓪᓚᖅᓴᐅᑎᖃᖏᑦᑐᓂᒃ ᓇᓪᓕᐅᓐᓂᖅᓯᐅᖅᕕᖕᓄᑦ, ᐱᕈᖅᑐᓪᓗ ᑲᑎᖅᓱᖅᑕᐅᓂᖏᓐᓄᑦ ᓇᓪᓕᐅᓐᓂᖅᓯᐅᖅᕕᖕᓄᑦ, ᑐᐱᕐᖕᒦᖃᑦᑕᓚᐅᕐᖕᓂᕐᖕᒧᓪᓗ ᓇᓪᓕᐅᓐᓂᖅᓯᐅᖅᕕᖕᓄᑦ. 
14ᐊᑖᑕᖓᑕ ᑍᕕᑎᐅᑉ ᐊᑐᖅᑕᐅᖃᖅᑕᖁᓚᐅᖅᑕᖏᑦ ᒪᓕᒡᓗᒋᑦ, ᑎᓕᓯᕗᖅ ᑐᓂᕐᕈᓯᖅᑎᑦᓯᔩᑦ ᐊᕕᒃᑐᖅᓗᒋᑦ ᐱᓂᐊᒐᒃᓴᖏᓐᓄᑦ, ᓕᕔᑏᓪᓗ ᐱᓂᐊᒐᒃᓴᖏᓐᓄᑦ ᓂᖅᑐᐃᔨᐅᖁᓪᓗᒋᑦ ᐱᔨᑦᓯᖅᓗᑎᒃ ᑐᓂᕐᕈᓯᖅᑎᑦᓯᔨᓂᒃ ᐅᓪᓗᑕᒫᑦ ᐱᔭᒃᓴᖏᑦ ᒪᓕᒡᓗᒋᑦ, ᐃᑎᖅᑕᖅᕕᖕᒥᐅᑍᓪᓗ ᐊᕕᒃᑐᖅᓯᒪᓂᖏᑦ ᐃᑎᖅᑕᖅᕕᖕᓂ ᒪᓕᒡᓗᒋᑦ; ᑍᕕᑎᐅᑉ ᒎᑎᐅᑉ ᐃᓄᖁᑎᖓᑕ ᐱᖁᔨᑦᔪᑎᒋᓚᐅᖅᑕᖏᑦ ᒪᓕᒡᓗᒋᑦ. 
15ᐊᖓᔪᖅᑳᖅᔪᐊᑉ ᑍᕕᑎᐅᑉ ᐱᖁᓯᒪᔭᖏᓐᓂᒃ ᒪᓕᑦᓯᐊᓚᐅᖅᐳᑦ ᑐᓂᕐᕈᓯᖅᑎᑦᓯᔩᓪᓗ ᓕᕔᑏᓪᓗ ᐱᔭᕆᐊᖃᖅᑕᓕᒫᖏᑦ ᐱᓪᓗᒋᑦ ᑮᓇᐅᔭᑐᕆᐊᖃᕐᖕᓂᖏᓪᓘᓐᓃᑦ.
16ᑕᒪᒃᑯᐊ ᑕᕝᕙ ᓲᓗᒨᓂᐅᑉ ᐱᓇᓱᐊᓚᐅᖅᑕᖏᑦ ᑲᔪᓯᑎᑕᐅᑦᓯᐊᓚᐅᖅᐳᑦ ᐊᑕᓂᐅᑉ ᐃᒡᓗᖓᑕ ᑐᓐᖓᕕᓕᖅᑕᐅᓂᖓᓂᑦ ᐱᔭᕇᖅᑕᐅᓂᖓᓄᑦ. ᑕᕝᕙ ᐊᑕᓂᐅᑉ ᐃᒡᓗᖓ ᐱᔭᕇᖅᑕᐅᑦᓯᐊᓚᐅᕐᐳᖅ.
17ᑭᖑᓂᖓᒍᑦ ᓲᓗᒨᓂ ᐊᐅᓪᓚᖅᐳᖅ ᐃᔨᐅᓂ-ᒋᐱᕆᒧᑦ ᐃᓗᑎᒧᓪᓗ ᐃᒪᐅᑉ ᓯᓈᓃᑦᑐᓄᑦ, ᐃᑑᒥᒥᐅᑦ ᓄᓇᖓᓄᑦ. 
18ᕼᐅᕋᒻᓗ ᑐᔪᐃᕗᖅ ᐅᒥᐊᖅᔪᐊᓂᒃ ᐱᔨᓂ ᐊᖅᑯᑎᒋᓪᓗᒋᑦ ᐃᒪᒃᑰᕆᐊᒥᒃ ᖃᐅᔨᒪᔪᓂᒃ, ᓲᓗᒨᓂᐅᑉ ᐱᔨᖏᑦ ᐱᖃᑎᒋᓪᓗᒋᑦ ᐅᐱᕼᐃᒧᐊᖅᐳᑦ, ᑕᕝᕙᓐᖓᓪᓗ ᒎᓗᓂᒃ 32,000-ᐸᐅᓂᒃ ᐅᖁᒤᓐᓂᓕᖕᓂᒃ ᓇᒃᓴᖅᐳᑦ, ᐂᑦᑑᑎᒋᓪᓗᒋᓪᓗ ᐊᖓᔪᖅᑳᖅᔪᐊᒧᑦ ᓲᓗᒨᓂᒧᑦ.
