1ᐸᐅᓗᓯᒥᑦ, ᒎᑎᐅᑉ ᐱᔪᒪᔭᖓᒍᑦ ᔩᓱᓯ ᙭ᔅᑑᓯᐅᑉ ᐋᐴᓯᑕᓕᖁᑎᖓᓂᑦ, ᑎᒧᑎᒥᓪᓗ ᖃᑕᓐᖑᑎᑦᑎᓐᓂᑦ.
2ᐃᑦᔪᕐᖕᓁᑎᑕᐅᓯᒪᔪᓄᑦ ᑯᓘᓯᐊᒦᑦᑐᓄᑦ, ᖃᑕᓐᖑᑎᑦᑎᓐᓄᑦ ᐅᒃᐱᕐᖕᓂᕐᖕᒥᖕᓂᒃ ᑲᔪᓯᑎᑦᓯᑦᓯᐊᖅᑐᓄᑦ:
3ᑍᒪᓐᖓᑦ ᒎᑎᒧᑦ ᖁᔭᓕᖃᑦᑕᖅᐳᒍᑦ, ᔩᓱᓯ ᙭ᔅᑑᓯᐅᑉ ᐊᑖᑕᖓᓄᑦ, ᐃᓕᑦᓯᓐᓂᒃ ᑐᒃᓯᐅᑦᔨᓕᕌᖓᑦᑕ. 
4ᑐᓴᖅᑎᑕᐅᓯᒪᓕᕋᑦᑕ ᐅᒃᐱᕐᖕᓂᓯ ᑲᔪᓯᑦᓯᐊᕐᖕᓂᖓᓂᒃ ᙭ᔅᑑᓯ ᔩᓱᓯᒥ, ᓇᒡᓕᒍᓱᖕᓂᑦᓯᓐᓂᒡᓗ ᐃᑦᔪᕐᖕᓁᑎᑕᐅᓯᒪᔪᓕᒫᓂᒃ. 
5ᓂᕆᐅᒋᔭᒃᓴᖅ ᐱᑦᔪᑎᒋᓪᓗᒍ ᐃᓕᑦᓯᓐᓄᑦ ᖁᒥᐅᑕᐅᓯᒪᔪᒧᑦ ᕿᓚᖕᒥ. ᑕᒪᓐᓇ ᓯᕗᓂᖓᒍᑦ ᑐᓴᓚᐅᖅᑕᓯ ᐅᖃᐅᓯᒃᑯᑦ ᓱᓕᔪᒃᑯᑦ, ᐅᖃᐅᓯᖅᑎᒍᑦ ᑐᓴᕈᒥᓇᖅᑐᑎᒍᑦ. 
6ᐅᖃᐅᓰᑦ ᑐᓴᕈᒥᓇᖅᑐᑦ ᑎᑭᐅᑎᓯᒪᖕᒪᑕ ᐃᓕᑦᓯᓐᓄᑦ, ᓯᓚᖅᔪᐊᕐᖕᒥᐅᓕᒫᓄᓪᓗ ᓯᐊᒻᒪᓕᕐᖕᒪᑕ ᐱᕈᖅᑎᑦᓯᓪᓗᑎᒃ ᐊᖏᓕᕙᓪᓕᐊᑎᑦᓯᓪᓗᑎᒡᓗ, ᑍᒫᒃᑕᐅᖅ ᐃᓕᑦᓯᓐᓂ ᐱᒋᐊᖅᓯᒪᒋᕗᑦ, ᑍᒪᓐᖓᓂᑦ ᑐᓴᕋᑦᓯᐅᒃ ᒎᑎᐅᑉ ᐱᔪᓐᓇᖅᑎᑦᓯᓂᖓ ᓱᓕᓂᖓᓗ ᑐᑭᓯᓪᓗᒍ. 
7ᑕᒪᓐᓇ ᑐᓴᓚᐅᕋᑦᓯᐅᒃ ᐃᐸᐳᕌᓯᒥᑦ ᓇᒡᓕᖕᓇᖅᓗᓂ ᐱᔨᐅᖃᑕᐅᔪᒥᑦ. ᑖᑦᓱᒪ ᐅᒃᐱᕐᖕᓂᖓ ᑲᔪᓯᑦᓯᐊᕐᖕᒪᑦ ᐊᒃᓱᕈᖅᓗᓂᓗ ᐱᓇᓱᐊᖅᓗᓂ ᙭ᔅᑑᓯᒧᑦ ᐱᑦᔪᑎᒋᓪᓗᓯ. 
8ᐅᕙᑦᑎᓐᓄᑦ ᐅᓂᒃᑳᓚᐅᕐᖕᒪᑦ ᓇᒡᓕᖕᓂᖃᕐᖕᓂᕋᖅᓗᓯ ᐊᓂᕐᖕᓂᒃᑯᑦ ᑐᓂᔭᐅᓯᒪᔪᒥᒃ.
9ᑍᒪᓐᖓᑦ ᑐᓴᓚᐅᖅᓗᑕ, ᑐᒃᓯᐅᑦᔩᓐᓇᖅᐳᒍᑦ ᐃᓕᑦᓯᓐᓂᒃ, ᖃᐅᔨᑎᑕᐅᖁᓪᓗᓯ ᑖᑦᓱᒪ ᐱᔪᒪᔭᖓᓂᒃ ᑕᒤᓐᓂᒡᓗ ᐊᓂᕐᖕᓂᒃᑯᑦ ᓯᓚᑐᓂᕐᖕᒥᒃ ᑐᑭᓯᓂᕐᖕᒥᒡᓗ, 
10ᐃᓅᓯᖃᕈᓐᓇᖁᓪᓗᓯ ᐊᑕᓂᐅᑉ ᓈᒻᒪᒋᔭᖓᒍᑦ, ᖁᕕᐊᒋᔭᐅᓗᓯᓗ ᑖᑦᓱᒧᖓ, ᐃᓅᓯᑦᓯᒍᓪᓗ ᐱᐅᔪᓂᒃ ᐱᕈᖅᑎᑦᓯᖁᓪᓗᓯ ᐊᑦᔨᒌᖏᑦᑐᓂᒃ ᖃᐅᔨᕙᓪᓕᐊᓗᓯᓗ ᒎᑎᒥᒃ. 
11ᓲᖑᓯᑎᑕᐅᖁᓪᓗᓯᓗ ᐱᔪᓐᓇᕐᖕᓂᕐᖕᓄᑦ ᑕᒤᓐᓄᑦ, ᒎᑎᐅᑉ ᐊᔪᒐᖃᖏᓐᓂᖓᓄᑦ ᐱᓐᓇᕐᖕᓇᖅᑐᒧᑦ, ᓱᖁᓯᖅᑍᓕᔪᓐᓇᖅᓯᖁᓪᓗᓯ ᕿᓄᐃᓵᕈᓐᓇᖅᓯᓗᓯ ᖁᕕᐊᓱᖕᓂᖃᖅᓗᓯᓗ. 
12ᖁᔭᓕᖁᓪᓗᓯ ᐊᑖᑕᒧᑦ, ᑖᑦᓱᒪ ᐊᔪᕈᓐᓃᖅᑎᒻᒪᑎᒍᑦ ᑭᖑᕐᖑᑦᔨᖃᑕᐅᖁᓪᓗᑕ ᐃᑦᔪᕐᖕᓁᑦᑐᖁᑎᖏᑕ ᐱᒃᓴᖏᓐᓂᒃ ᖃᐅᒪᔪᒥ. 
13ᑖᑦᓱᒪ ᐱᐅᓕᓯᒪᖕᒪᑎᒍᑦ ᑖᖅᔪᐊᑉ ᐱᔪᓐᓇᕐᖕᓂᖓᓂᑦ ᓄᒃᑎᖅᑎᓪᓗᑕᓗ ᐃᕐᖕᓂᒥ ᓇᒡᓕᒋᒻᒪᕆᒃᑕᒥ ᐊᑕᓂᐅᕕᐊᓄᑦ, 
14ᑖᑦᓱᒨᓇ ᐱᐅᓕᔭᐅᒐᑦᑕ, ᑕᕝᕙ ᐊᔪᕐᖕᓂᕐᖕᓂᑦ ᐃᓱᒪᒋᔪᓐᓁᖅᑕᐅᓂᕐᖕᒥᑦ.
15ᔩᓱᓯ ᑕᑯᒃᓴᐅᓪᓗᓂ ᐊᑦᔨᒋᔭᐅᖕᒪᑦ ᒎᑎᒧᑦ ᑕᑯᒃᓴᐅᖏᑦᑐᒧᑦ, ᐊᖓᔪᒃᓕᖅᐹᒍᕗᖅᓗ ᐱᓐᖑᖅᑎᑕᐅᓯᒪᔪᓕᒫᓂᑦ; 
16ᑖᑦᓱᒨᓇ ᐱᓐᖑᖅᑎᑕᐅᓯᒪᕗᑦ ᓱᓇᓕᒫᑦᓯᐊᑦ ᕿᓚᖕᒥ ᓄᓇᒥᓗ, ᑕᑯᒃᓴᐅᔪᑦ ᑕᑯᒃᓴᐅᖏᑦᑐᓪᓗ, ᐊᑕᓂᐅᕖᑦ ᐱᔪᓐᓇᕐᖕᓃᑦ ᐊᖓᔪᖅᑲᐅᓃᑦ ᐊᐅᓚᑦᓯᔩᓪᓗ; ᑖᑦᓱᒨᓇ ᐱᓐᖑᖅᑎᑕᐅᓯᒪᕗᑦ ᑖᑦᓱᒧᖓᓗ. 
17ᓱᓇᑐᐃᓐᓁᑦ ᐱᑕᖃᓚᐅᖅᑎᓐᓇᒋᑦ ᑖᓐᓇ ᐱᑕᖃᓚᐅᖅᐳᖅ, ᑖᑦᓱᒨᓇᓗ ᓱᓇᓕᒫᑦ ᑲᑎᓐᖓᑎᑕᐅᕗᑦ. 
18ᑖᓐᓇ ᑎᒥᐅᑉ ᓂᐊᖁᕆᕚ, ᑕᕝᕙ ᐅᒃᐱᖅᑑᖃᑎᒌᑦ; ᑖᓐᓇ ᐱᒋᐊᕐᖕᓂᐅᕗᖅ, ᐊᖓᔪᒃᓯᖅᐹᒍᕗᖅᓗ ᑐᖁᖓᔪᓂᑦ ᒪᑭᑎᑕᐅᔪᓂᑦ, ᓱᓇᑐᐃᓐᓇᕐᖕᓄᑦ ᓯᕗᓪᓕᖅᐹᖑᓗᓂ ᐊᖓᔪᖅᑳᖑᖁᓪᓗᒍ. 
19ᑖᑦᓱᒪᓂ ᒎᑎᐅᓂᓂ ᐊᑕᖏᖅᓗᒍ ᖁᕕᐊᒋᓚᐅᖅᐹ ᐃᓂᖃᖁᓪᓗᒍ, 
20ᑖᑦᓱᒨᓇᓗ ᓱᓇᓕᒫᑦᓯᐊᑦ ᐃᒻᒥᓄᑦ ᐅᑎᖅᑎᓚᐅᖅᐰᑦ, ᓄᓇᒦᑦᑐᑦ ᕿᓚᖕᒦᑦᑐᓪᓗ, ᓮᒻᒪᖅᑎᓚᐅᖅᐰᑦ ᓴᓐᓂᖓᔪᓕᖕᒥ ᐊᐅᖓᒍᑦ.
21ᐃᓕᑦᓯᓗ, ᐅᖓᓯᒃᑐᒦᓚᐅᖅᑐᓯ ᐊᑭᕋᖅᑐᖅᑎᐅᓪᓗᓯᓗ ᑖᑦᓱᒧᖓ ᐃᓱᒪᑦᓯᒍᑦ ᐊᔪᖅᑐᓕᓂᑦᓯᓐᓄᓪᓗ, 
22ᒫᓐᓇᓕ ᐃᕐᖕᓂᖓᑕ ᑐᖁᓂᖓᒍᑦ ᐅᑎᖅᑎᓯᒪᕚᓯ, ᐃᑦᔪᕐᖕᓁᓕᖁᓪᓗᓯ ᓴᓗᒪᑦᓯᐊᓕᖅᓗᓯᓗ ᐸᓯᔭᒃᓴᐅᔪᓐᓃᖅᓗᓯᓗ ᑖᑦᓱᒪ ᓵᖓᓂ, 
23ᑲᔪᓯᓂᐊᕈᑦᓯ ᐅᒃᐱᕐᖕᓂᑦᓯᓐᓂ, ᑐᓐᖓᕕᖃᑦᓯᐊᖅᓗᓯ ᐊᐅᓚᖏᑦᓯᐊᖅᑐᒥᒃ, ᓴᖑᑎᑕᐅᔪᓐᓃᖅᓗᓯ ᐅᖃᐅᓯᕐᖕᓂᑦ ᑐᓴᕈᒥᓇᖅᑐᓂᑦ ᑐᓴᓚᐅᖅᑕᑦᓯᓐᓂᑦ, ᑕᒪᓐᓇ ᐅᖃᐅᓯᖅ ᑐᓴᕈᒥᓇᖅᑐᖅ ᐱᑦᔪᑎᒋᓪᓗᒍ ᐅᕙᖓ ᐸᐅᓗᓯ, ᐱᔨᓐᖑᖅᑎᑕᐅᓯᒪᕗᖓ; ᑕᒪᓐᓇᓗ ᐅᖃᐅᓯᖅ ᑐᓴᕈᒥᓇᖅᑐᖅ ᐊᔪᕆᖅᑐᐃᑦᔪᑕᐅᓯᒪᓕᖅᐳᖅ ᓯᓚᖅᔪᐊᕐᖕᒥᐅᓕᒫᓄᑦ.
24ᒫᓐᓇ ᖁᕕᐊᓲᑎᒋᕙᕋ ᐊᒃᓱᕈᖅᑎᑕᐅᓂᕋ ᐃᓕᑦᓯ ᐱᑦᔪᑎᒋᓪᓗᓯ, ᑎᒥᒃᑯᑦ ᐋᓐᓂᐊᕐᖕᓂᕋ ᐃᓚᓐᖕᒊᑦᔪᑎᒋᒐᒃᑯ ᙭ᔅᑑᓯᐅᑉ ᐋᓐᓂᐊᒃᑲᓐᓂᕐᖕᓂᕆᒐᔭᖅᑕᖓᓂᒃ ᑎᒥᒥᒍᑦ, ᑕᕝᕙ ᐅᒃᐱᖅᑑᖃᑎᒌᑦ ᐱᓪᓗᒋᑦ. 
25ᑕᕝᕙ ᐱᔨᓐᖑᖅᑎᑕᐅᓯᒪᕗᖓ ᑖᑦᓱᒪ ᑐᓂᓚᐅᕐᖕᒪᖓ ᐅᖃᐅᓯᖃᖁᓪᓗᖓ ᐃᓕᑦᓯᓐᓄᑦ, ᒎᑎᐅᑉ ᐅᖃᐅᓯᖏᑦ ᖃᐅᔨᔭᐅᑎᑦᓯᐊᖁᓪᓗᒋᑦ, 
26ᑕᒪᓐᓇ ᓇᓗᓇᖅᑐᖅ ᐃᔨᖅᓯᒪᓚᐅᖅᐳᖅ ᐊᕐᕌᒍᓂ ᐊᓂᒍᖅᑐᓂ ᑭᖑᕚᖑᖃᑎᒌᓄᓪᓗ, ᒫᓐᓇᓕ ᓴᖅᑭᑎᑕᐅᓯᒪᓕᖅᐳᖅ ᐃᑦᔪᕐᖕᓁᑦᑐᖁᑎᖏᓐᓄᑦ. 
27ᒎᑎᐅᑉ ᑕᒪᓐᓇ ᐃᔨᖅᓯᒪᔪᖅ ᖃᐅᔨᔭᐅᑎᑦᓱᒪᓚᐅᖅᐹ ᔫᑎᐅᖏᑦᑐᓄᑦ ᐊᒥᒐᖏᑦᑐᖅᔪᐊᖅ ᓂᖅᑐᕐᖕᓇᖅᑐᖅᔪᐊᖅᓗ ᐃᔨᖅᓯᒪᓚᐅᖅᑐᖅ ᐃᓄᓕᒫᓄᑦ, ᑕᕝᕙ ᙭ᔅᑑᓯ ᐃᓗᑦᓯᓐᓃᑦᑐᖅ, ᓂᕆᐅᒍᑎᒃᓴᐅᖁᓪᓗᒍ ᐱᓐᓇᕐᖕᓇᖅᑐᖅᔪᐊᒥᒃ. 
28ᑍᒤᒻᒪᑦ ᙭ᔅᑑᓯ ᐊᔪᕆᖅᑐᐃᑦᔪᑎᒋᕙᕗᑦ ᐃᓄᓕᒫᓄᑦ, ᓯᕘᕋᒋᔭᒃᓴᖏᓐᓂᒃ ᐅᖃᐅᑦᔪᐃᑦᔪᑎᒋᓪᓗᒍ ᐊᔪᕆᖅᑐᐃᑦᔪᑎᒋᕙᕗᓪᓗ ᑕᒤᓐᓄᑦ ᓯᓚᑐᓂᖃᖅᓗᑕ, ᑕᒪᕐᖕᒥᒃ ᐱᕈᕇᖅᓯᒪᓗᑎ ᐅᒃᐱᕐᖕᓂᒃᑯᑦ ᓴᖅᑭᑎᑦᓱᒪᓪᓗᑎᒍ ᙭ᔅᑑᓯᒥ. 
29ᑕᒪᓐᓇ ᐱᔭᕇᕈᒪᓪᓗᒍ ᐊᒃᓱᕉᑎᒋᕙᕋ ᐃᓗᖏᖅᑐᖅᓗᖓ, ᐱᔪᓐᓇᕐᖕᓂᕐᖕᒥᒃ ᐊᖏᔪᒥᒃ ᐊᑐᖅᑎᑕᐅᓪᓗᖓ ᑖᑦᓱᒪ ᐅᕙᓐᓄᑦ ᕾᓯᒪᔭᖓᓂᒃ.
