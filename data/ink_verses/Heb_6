1ᑍᒤᒻᒪᑦ ᓯᕗᒧᐊᓕᖅᑕ ᙭ᔅᑑᓯᒥ ᐱᒋᐊᓕᓵᖅᑐᖅᓯᐅᑎᑦ ᕿᒪᒡᓗᒋᑦ ᓵᒋᐊᕐᖕᓂᐅᑉ ᑐᓐᖓᕕᒃᓴᖏᓐᓂᒃ ᐱᓇᓱᐊᒃᑲᓐᓂᕈᓐᓃᖅᑕ ᐱᓂᐊᕐᖕᓂᕐᖕᓂᒃ ᑐᖁᖓᔪᓂᒃ, ᐱᕈᕇᖅᓯᒪᔪᖅᓯᐅᑎᓂᒃ ᐱᓇᓱᐊᖔᓕᖅᑕ ᖃᓄᖅ ᐅᒃᐱᖅᑐᒃᓴᐅᖕᒪᖔᑦᑕ ᒎᑎᒧᑦ. 
2ᐃᓕᓮᓗᑕ ᐹᑉᑎᑕᐅᓂᕐᖕᒥᒃ, ᐸᑎᒻᒥᔭᐅᓂᕐᖕᒥᒡᓗ, ᑐᖁᖓᔪᓪᓗ ᒪᑭᕝᕕᒃᓴᖓᓂᒃ, ᐃᖅᑲᖅᑐᖅᑕᐅᓂᕐᖕᒥᒡᓗ ᐃᓱᖃᖏᑦᑐᒧᑦ. 
3ᑍᒫᒡᓗ ᐱᓇᓱᐊᕈᒪᕗᒍᑦ ᒎᑎ ᐱᖁᔨᒃᐸᑦ.
4ᓵᒋᐊᖅᑎᑕᐅᒃᑲᓐᓂᕈᓐᓇᓐᖏᓚᑦ ᖃᐅᒻᒪᒃᓴᖅᑕᐅᓯᒪᓚᐅᖅᑐᑦ, ᑐᓂᕐᕈᑎᓂᒡᓗ ᕿᓚᖕᒥᑦ ᐱᔪᓂᒃ ᐆᒃᓯᓯᒪᔪᑦ, ᐊᓂᕐᖕᓂᕐᖕᒥᒃ ᐃᑦᔪᕐᖕᓁᑦᑐᒥᒃ ᐃᓚᖏᐅᑎᑎᑕᐅᓯᒪᔪᑦ, 
5ᖃᐅᔨᓯᒪᔪᑦ ᒎᑎᐅᑉ ᐅᖃᐅᓯᖓᑕ ᐱᐅᔫᓂᖓᓂᒃ ᓯᓚᖅᔪᐊᓪᓗ ᐱᔪᒫᖅᑑᑉ ᐱᔪᓐᓇᕐᖕᓂᖓᓂᒃ ᐃᒃᐱᒋᓯᒪᔪᑦ, 
6ᑍᒤᑦᑐᑦ ᑲᑕᒍᑎᒃ, ᓵᒋᐊᖅᑎᑕᐅᒃᑲᓐᓂᕆᐊᒃᓴᖅ ᐊᔪᕐᖕᓇᖅᐳᑦ, ᒎᑎᐅᑉ ᐃᕐᖕᓂᖓᓂᒃ ᑭᑭᐊᒃᑐᐃᒃᑲᓐᓂᕐᖕᒪᑕ ᓴᓐᓂᖓᔪᓕᖕᒧᑦ ᐃᓄᖕᓄᓪᓗ ᑲᓐᖑᓇᖅᓯᑎᓪᓗᒍ.
7ᓄᓇ ᐃᒥᖃᑦᑕᖅᑐᖅ ᓯᓚᓗᖕᒥᑦ ᖃᐅᓯᖅᑎᑕᐅᔭᕌᖓᒥ ᐱᕈᖅᑎᑦᓯᕙᒃᐳᖅ ᐱᕈᖅᑐᓂᒃ ᐊᑐᕐᖕᓇᖅᑑᓕᖅᓗᓂᓗ ᑲᓐᖓᖅᓱᐃᓚᐅᖅᑐᓄᑦ ᒎᑎᐅᑉ ᓮᒻᒪᖅᑎᑦᓯᓂᖓᓄᑦ. 
8ᓄᓇᓕ ᑲᑭᓪᓚᕐᖕᓇᖅᑐᓂᒃ ᐱᕈᖅᕕᐅᒃᐸᑦ ᐱᕈᕐᖕᓂᖅᓗᒃᑐᓂᒡᓗ ᐊᑑᑎᒃᓴᖃᓐᖏᓚᖅ ᓇᕐᕈᓇᕐᖕᓂᕋᖅᑕᐅᕕᒃᓴᒧᓪᓗ ᐊᑦᑕᕐᖕᓇᖅᓯᕗᖅ. ᑭᖑᓪᓕᖅᐹᒥᒃ ᐃᑯᐊᓚᑕᐅᔪᒫᕐᖕᒪᑦ.
9ᑍᒫᒡᓕ ᐅᖃᓪᓚᒃᑲᓗᐊᕈᑦᑕ, ᐃᓚᓐᓇᕆᔭᒃᑲ, ᐃᓕᑦᓯᓐᓂᒃ ᖁᓚᕈᑎᖃᓐᖏᓚᒍᑦ; ᖃᐅᔨᒪᒐᑦᑕ ᓮᒻᒪᖅᑎᑕᐅᓯᒪᒐᑦᓯ ᐱᐅᓕᔭᐅᕕᒃᓴᑦᓯᓐᓄᑦ. 
10ᒎᑎ ᓈᒻᒪᓈᖏᑦᑑᑦᔮᖏᒻᒪᑦ; ᐳᐃᒍᑦᔮᓇᓂᓗ ᐱᓇᓱᐊᖅᓯᒪᔭᑦᓯᓐᓂᒃ ᑖᑦᓱᒥᖓᓗ ᐱᓪᓚᕆᖃᕐᖕᓂᕐᖕᒥᒃ ᓴᖅᑭᑎᓯᒪᔭᑦᓯᓐᓂᒃ ᐃᓄᖁᑎᖏᓐᓂᒃ ᐃᑲᔪᖃᑦᑕᖅᓯᒪᓂᑦᓯᒍᑦ ᓱᓕᓗ ᐃᑲᔪᖃᑦᑕᕋᑦᓯᒋᒃ. 
11ᐃᓇᑦᓯᓪᓚᕆᒃᐳᒍᑦ ᐃᓕᑦᓯ ᐊᑐᓂᑦ ᑲᑦᓱᖕᒊᖅᓯᒪᓂᕆᔭᓯ ᑲᔪᓯᑦᓯᐊᖁᓪᓗᒍ ᐃᓱᐊᓄᑦ, ᓂᕆᐅᖕᓂᕆᔭᓯ ᑲᔪᓯᑦᓯᐊᕈᓐᓇᖁᓪᓗᒍ. 
12ᐃᓕᑦᓯᓐᓂᒃ ᐃᕿᐊᓱᓕᖁᔨᓐᖏᓚᒍᑦ, ᒪᓕᖁᕙᑦᓯᓕ ᐅᒃᐱᖅᓗᑎᒃ ᕿᓄᐃᓵᓚᐅᖅᑐᓄᑦ ᐊᖏᕈᑕᐅᓯᒪᔪᓂᒡᓗ ᐱᑎᑕᐅᓚᐅᖅᑐᓄᑦ.
13ᒎᑎ ᐂᕝᕙᕋᕼᐋᒧᑦ ᐊᖏᕈᑎᖃᓕᕋᒥ, ᓱᓕᑎᓐᓂᐊᕐᖕᓂᕋᖅᑕᒥᓂᒃ ᐊᖏᕈᑎᖃᓚᐅᖅᐳᖅ, ᐊᓯᒥᓂᒡᓕ ᑍᔭᒃᓴᒥᒃ ᐊᖏᓂᖅᓴᖅᑕᖃᖏᒻᒪᑦ, ᓇᖕᒥᓂᖅ ᐊᑎᕐᖕᒥᓂᒃ ᐊᑐᖅᓗᓂ ᐊᖏᕈᑎᖃᓚᐅᖅᐳᖅ. 
14ᐅᖃᖅᓗᓂ, “ᓱᓕᓪᓚᕆᒡᓗᖓ ᓮᒻᒪᖅᑎᓐᓂᐊᖅᐸᒋᑦ ᑭᖑᕚᒃᓴᖃᖅᑎᓐᓂᐊᖅᐸᒋᓪᓗ ᐅᓄᖅᑐᓂᒃ.” 
15ᐂᕝᕙᕋᕼᐋᓗ ᕿᓄᐃᓵᓚᐅᖅᓗᓂ, ᐊᖏᕈᑕᐅᓯᒪᔪᒥᒃ ᐱᑎᑕᐅᓚᐅᖅᐳᖅ. 
16ᐃᓄᒃ ᐅᖃᕕᒡᓗᓂ ᐊᖏᒻᒪᕆᒑᖓᒥ ᐊᑎᕐᖕᒥᒃ ᑍᓯᖃᓯᐅᑦᔨᓲᖑᕗᖅ ᐊᖏᖅᑭᔭᒥᓂᒃ, ᐅᖃᕕᒡᓗᑎᒡᓗ ᐊᖏᒻᒪᕆᒍᑎᖃᕌᖓᑕ ᐂᕙᑦᔪᑕᐅᔪᓕᒫᑦ ᓄᖅᑲᐅᑦᔭᐅᓲᖑᕗᑦ. 
17ᒎᑎᓕ ᖁᓚᕐᖕᓇᖏᑦᓯᐊᖅᑐᒥᒃ ᐊᖏᕈᑎᒋᔭᒥ ᐊᓯᑦᔨᑦᔮᖏᓐᓂᖓᓂᒃ ᖃᐅᔨᑎᑦᓯᔪᒪᒐᒥ ᐊᖏᒻᒪᕆᒍᑕᐅᔪᒥᒃ ᑲᔪᓯᑎᑦᓯᔪᒃᓴᓄᑦ, ᖁᓚᕐᖕᓁᖅᑎᓚᐅᖅᐹ ᐊᖏᒻᒪᕆᖕᓂᕐᖕᒥᒃ ᓇᓗᓁᒃᑯᓯᖅᓗᓂᐅᒃ. 
18ᒎᑎ ᑍᒤᓕᐅᓚᐅᖅᐳᖅ, ᓴᖅᑭᑎᑦᓯᔪᒪᓪᓗᓂ ᒪᕐᕉᖕᓄᑦ ᓱᖁᓯᔪᐃᑦᑑᖕᓄᑦ ᒎᑎ ᓴᒡᓗᔭᕆᐊᒃᓴᖅ ᐊᔪᕐᖕᓇᒻᒪᕆᖕᓂᖓᓂᒃ, ᐅᕙᒍᑦ ᓴᐳᑦᔭᐅᓂᕐᖕᒥᒃ ᓂᕆᐅᒋᔭᒃᓴᖅᑖᖅᓯᒪᔪᒍᑦ ᑲᔪᖏᖅᓴᖅᑕᐅᒻᒪᕆᖁᓪᓗᑕ. 
19ᑕᒪᑐᒥᖓ ᓂᕆᐅᒋᔭᒃᓴᖃᖅᑐᒍᑦ ᑕᕐᖕᓂᑦᑎᓐᓄᑦ ᑭᓴᖅᕕᓕᐅᖅᓯᒪᕗᒍᑦ, ᖁᓚᕐᖕᓇᖏᑦᑐᒥᒃ ᐊᑦᑕᕐᖕᓇᖏᑦᑐᒥᒡᓗ. ᑐᒃᓯᐊᖅᕕᒡᔪᐊᑉ ᑖᓗᑕᖅᔪᐊᖓᑕ ᐅᖓᑖᓄᑦ ᐃᑎᖅᓯᒪᔪᒥᒃ ᐃᑦᔪᕐᖕᓁᓐᓂᖅᐹᖁᑎᖓᓄᑦ, 
20ᑕᕝᕙᓂ ᔩᓱᓯ, ᐅᕙᑦᑎᓐᓂᒃ ᐱᑦᔪᑎᖃᖅᓗᓂ ᐃᑎᖅᓯᒪᕗᖅ, ᐅᕙᑦᑎᓐᓂᑦ ᓯᕗᓪᓕᐅᓪᓗᓂ. ᑐᓂᕐᕈᓯᖅᑎᑦᓯᔨᓄᓪᓗ ᐊᖓᔪᖅᑲᐅᓕᖅᓗᓂ ᐃᓱᖃᖏᑦᑐᒧᑦ, ᒥᓪᑭᓯᑎᐅᑉ ᑐᓂᕐᕈᓯᖅᑎᑦᓯᔨᐅᓂᖓᑐᑦ.
