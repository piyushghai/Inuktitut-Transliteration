1ᐸᐅᓗᓯᒥᑦ, ᙭ᔅᑑᓯ ᔩᓱᓯᐅᑉ ᐋᐴᓯᑕᓕᖓᓂᑦ ᒎᑎᐅᑉ ᐱᖁᔨᓂᖓᒍᑦ, ᐅᒃᐱᖅᑑᖃᑎᑦᑎᓐᓂᓪᓗ ᑎᒧᑎᒥᑦ.
2ᒎᑎᐅᑉ ᐊᑖᑕᑦᑕ ᐊᑕᓂᐅᓪᓗ ᔩᓱᓯᐅᑉ ᙭ᔅᑑᓯᐅᑉ ᐱᔪᓐᓇᖅᑎᑦᓯᓂᖓᑕ ᓮᒻᒪᖅᑎᑦᓯᓂᖓᑕᓗ ᐃᓚᒋᓕᓯ.
3ᒎᑎ ᐊᑕᓂᑦᑕ ᔩᓱᓯ ᙭ᔅᑑᓯᐅᑉ ᐊᑖᑕᖓ ᓂᖅᑐᖅᑕᐅᓕ, ᓂᑲᒍᓱᒃᑑᓪᓗᓂ ᐊᑖᑕᐅᖕᒪᑦ, ᒎᑎᐅᓪᓗᓂᓗ ᐃᑲᔪᖅᑕᐅᔭᕆᐊᓕᓕᒫᓄᑦ. 
4ᑖᑦᓱᒪ ᐃᑲᔪᕐᖕᒪᑎᒍᑦ ᐅᖁᒤᑦᔪᑎᒋᔭᓕᒫᑦᑎᓐᓂᑦ, ᐅᕙᒍᑦᑕᐅᖅ ᐃᑲᔪᕈᓐᓇᖁᓪᓗᑕ ᐊᓯᑦᑎᓐᓂᒃ ᖃᓄᐃᑦᑐᑐᐃᓐᓇᕐᖕᓄᑦ ᐅᖁᒤᑦᔪᑎᖃᖅᑐᓄᑦ, ᓇᖕᒥᓂᖅ ᐃᑲᔪᖅᑕᐅᑦᔪᑎᒋᓯᒪᔭᑦᑎᓐᓄᑦ ᒎᑎᒥᑦ. 
5᙭ᔅᑑᓯᐅᑦᑕᐅᖅ ᐊᖏᔪᒥᒃ ᐋᓐᓂᐊᑎᑕᐅᓯᒪᓂᖓ ᐱᖃᑕᐅᕕᒋᒐᑦᑎᒍ, ᑍᒫᒃᑕᐅᖅ ᙭ᔅᑑᓯᒃᑯᑦ ᐱᖃᑕᐅᒋᕗᒍᑦ ᒎᑎᐅᑉ ᐃᑲᔪᕐᖕᓂᖓᓂᒃ ᐊᒥᒐᖏᑦᑐᒥᒃ. 
6ᐋᓐᓂᐊᑎᑕᐅᒍᑦᑕ, ᑍᒤᑕᐅᕗᒍᑦ ᐃᑲᔪᖅᑕᐅᖁᓪᓗᓯ ᐱᐅᓕᔭᐅᕕᒃᓴᖃᖁᓪᓗᓯᓗ; ᐃᑲᔪᖅᑕᐅᒍᑦᑕᓕ, ᐃᑲᔪᖅᑕᐅᒋᕗᓯ ᐱᔪᓐᓇᐅᑎᑖᖁᓪᓗᓯᓗ ᕿᓄᐃᓵᕐᖕᓂᕐᖕᒥᒃ ᐊᑐᕈᓐᓇᖅᓯᖁᓪᓗᓯ, ᐋᓐᓂᐊᑎᑕᐅᑎᓪᓗᑕ ᐊᓂᒍᐃᑦᔪᑎᒋᖃᑦᑕᖅᑕᑦᑎᓐᓄᑦ. 
7ᓂᕆᐅᖕᓂᕗᓪᓗ ᐱᓪᓗᓯ ᓱᖁᓯᖏᒻᒪᕆᒃᐳᖅ; ᖃᐅᔨᒪᒐᑦᑕ ᐋᓐᓂᐊᑎᑕᐅᓂᑦᑎᓐᓂᒃ ᐱᖃᑕᐅᓂᑦᓯᓐᓄᑦ, ᐃᑲᔪᖅᑕᐅᑦᔪᑎᒋᔭᑦᑎᓐᓄᑦᑕᐅᖅ ᐃᑲᔪᖅᑕᐅᑦᔪᑎᖃᕐᖕᓂᐊᕐᖕᒥᒐᑦᓯ.
8ᓇᓗᖁᔪᒪᓐᖏᓚᑦᓯᓕ ᐃᓚᒃᑳ, ᐅᖁᒤᒃᓴᖅᑎᑕᐅᓚᐅᕐᖕᓂᑦᑎᓐᓂᒃ ᐂᓯᐊᒥ; ᐅᖁᒤᒃᓴᖅᑎᑕᐅᓚᐅᕋᑦᑕ ᐊᖏᔪᐊᓗᖕᒥᒃ ᐊᒡᓛᑦ ᓴᐱᓕᕐᖕᓇᑲᓴᒃᑐᒥᒃ, ᐃᓅᓂᐊᕆᐊᒃᓴᖅᓘᓐᓃᑦ ᖁᓚᓕᒻᒪᕆᓚᐅᖅᐳᒍᑦ. 
9ᐃᒃᐱᒍᓱᓕᓚᐅᕋᑦᑕ ᐊᒡᓛᑦ ᑐᖁᑕᒃᓴᓐᖑᖅᑎᑕᐅᓯᒪᓕᕐᖕᓂᑦᑎᓐᓂᒃ; ᑍᒤᑦᑐᒃᑰᓚᐅᖅᐳᒍᓪᓕ ᐅᕙᑦᑎᓐᓂᑐᐃᓐᓇᖅ ᐊᐅᓚᓐᓇᓱᐊᖁᓇᑕ ᒎᑎᒥᒡᓕ ᑕᑎᖃᖔᖁᓪᓗᑕ ᑐᖁᖓᔪᓂᑦ ᒪᑭᑎᑦᓯᔪᒧᑦ. 
10ᑖᑦᓱᒪ ᓴᐳᑎᓚᐅᖅᐹᑎᒍᑦ ᑐᖁᒦᓐᓇᖅᑐᓂᑦ, ᓱᓕᓗ ᓴᐳᑎᓂᐊᕆᕚᑎᒍᑦ; ᑖᑦᓱᒪᓐᖓᑦ ᓂᕆᐅᒃᐳᒍᑦ ᓱᓕ ᓴᐳᑎᓯᒪᓂᐊᕐᖕᒪᑎᒍᑦ. 
11ᑐᒃᓯᐅᑦᔨᖃᑦᑕᕐᖕᓂᑦᓯᒍᑦ ᐅᕙᑦᑎᓐᓂᒃ ᐃᑲᔪᖅᑎᓪᓗᓯ, ᐅᓄᖅᑐᓪᓗ ᑐᒃᓯᐅᑦᔨᓂᖏᑕ ᑭᐅᔭᐅᓂᖏᓐᓄᑦ, ᒎᑎᐅᑉ ᓮᒻᒪᖅᑎᓐᓂᐊᖅᐹᑎᒍᑦ ᐅᓄᖅᑐᓪᓗ ᒎᑎᒧᑦ ᖁᔭᓕᓕᕐᖕᓂᐊᖅᐳᑦ ᐱᑦᔪᑎᒋᓗᑕ.
12ᐅᕙᑦᑎᓐᓂᒃ ᑕᕝᕙ ᖁᕕᐊᓲᑎᒋᔭᕗᑦ, ᐃᒃᐱᒋᔭᑦᑎᒍᑦ ᓄᓇᒥ ᐃᓅᑎᓪᓗᑕ ᐃᓕᑦᓯᓐᓂᒃ ᐃᓚᖃᕐᖕᓂᕗᑦ, ᐊᐅᓚᑕᐅᓯᒪᖕᒪᑦ ᒎᑎᐅᑉ ᐃᑦᔪᕐᖕᓁᑎᑦᓯᓂᖓᓄᑦ ᓇᓛᒎᕐᖕᓂᖓᒍᓪᓗ, ᓯᓚᖅᔪᐊᕐᖕᒥᐅᑦ ᓯᓚᑐᓂᖓᓅᖏᑦᑐᖅ ᒎᑎᐅᓪᓕ ᐱᔪᓐᓇᖅᑎᑦᓯᓂᖓᒍᑦ. 
13ᐃᓕᑦᓯᓐᓄᑦ ᑎᑎᕋᖅᐳᒍᑦ ᐅᖃᓕᒫᕈᓐᓇᖅᑕᑦᓯᓐᓂᒃ ᑐᑭᓯᔪᓐᓇᖅᑕᑦᓯᓐᓂᒡᓗ ᑭᓯᐊᓂ; ᑕᒤᓐᓂᒡᓕ ᑐᑭᓯᑦᓯᐊᖁᒐᓗᐊᖅᐸᑦᓯ. 
14ᐃᓔᓐᓇᖓᓂᒃ ᐅᕙᑦᑎᓐᓂᒃ ᑐᑭᓯᓯᒪᒐᑦᓯ, ᑐᑭᓯᓂᑦᓯᒍᑦ ᐅᕙᑦᑎᓐᓂᒃ ᖁᕕᐊᓱᒍᑎᖃᖁᓪᓗᓯ, ᐅᕙᒍᑦᑕᐅᖅ ᐃᓕᑦᓯᓐᓂᒃ ᖁᕕᐊᓱᒍᑎᖃᕈᓐᓇᖁᓪᓗᑕ, ᐊᑕᓂᑦᑕ ᔩᓱᓯᐅᑉ ᐅᓪᓗᒃᓴᖓᓂ.
15ᑕᒪᓐᓇ ᖁᓚᖏᑦᔪᑎᒋᓪᓗᒍ ᐃᓕᑦᓯᓐᓄᑦ ᑎᑭᑦᓱᒪᓚᐅᕋᓗᐊᖅᐳᖓ ᓯᕗᓂᖓᒍᑦ, ᖁᕕᐊᓱᒃᑎᑕᐅᒃᑲᓐᓂᖁᓪᓗᓯ ᓲᖅᓗ ᒪᕐᕈᕕᓪᓗᐊᖅᑐᒥᒃ. 
16ᐊᖅᑯᓵᕈᒪᓚᐅᕋᓗᐊᖅᐸᑦᓯ ᒪᓯᑑᓂᐊᒧᐊᓕᖅᓗᖓ, ᐊᒻᒪᓗ ᒪᓯᑑᓂᐊᒥᑦ ᐅᑎᓕᕈᒪ ᐃᓕᑦᓯᓐᓄᐊᕈᒪᓪᓗᖓ ᐃᓱᒪᖃᓚᐅᕋᓗᐊᖅᐳᖓ, ᐃᓕᑦᓯᓐᓄᑦ ᐃᑲᔪᖅᑕᐅᔪᒪᓪᓗᖓ ᔫᑎᐊᒧᑦ ᐊᐅᓪᓚᓕᕈᒪ. 
17ᑍᒫᒃ ᐃᓱᒪᑎᓪᓗᖓ ᓴᖑᓴᕅᑦᑐᑎᑐᑦ ᐱᐅᓯᖃᓚᐅᖅᐳᖔ? ᐅᕝᕙᓘᓐᓃᑦ ᓯᓚᖅᔪᐊᕐᖕᒥᐅᑦ ᐱᐅᓯᖏᓐᓂᒃ ᒪᓕᓚᐅᖅᐳᖔ? ᐅᖃᖅᐸᒃᑐᑎᑐᑦ ᐊᑕᐅᑦᓯᒃᑯᑦ ᐊᖏᖅᓗᑎᒡᓗ ᐊᖏᖏᓪᓗᑎᒡᓘ?
18ᒎᑎ ᓱᕐᕋᔪᐃᑦᑑᖕᒪᑦ, ᐃᓕᑦᓯᓐᓄᑦ ᑎᑭᑦᓱᒪᓂᕆᔭᕋ ᐊᖏᕐᖕᓂᐅᓗᓂᓗ ᐊᖏᖏᓐᓂᐅᓗᓂᓗ ᐊᑕᐅᑦᓯᒃᑯᑦ ᑍᒤᓕᖓᓚᐅᓐᖏᓚᖅ. 
19ᒎᑎᐅᑉ ᐃᕐᖕᓂᖓ, ᔩᓱᓯ ᙭ᔅᑑᓯ, ᓮᓚᓯᐅᓪᓗ ᑎᒧᑎᐅᓪᓗ ᐅᕙᖓᓗ ᐃᓕᑦᓯᓐᓄᑦ ᐊᔪᕆᖅᑐᐃᑦᔪᑎᒋᔭᕗᑦ, ᐊᑕᐅᑦᓯᒃᑯᑦ ᐊᖏᕐᖕᓂᐅᓗᓂᓗ ᐊᖏᖏᓐᓂᐅᓗᓂᓗ ᐱᓐᖏᓚᖅ, ᑖᑦᓱᒪᓂᓕ ᑍᒪᓐᖓᑦ ᐊᖏᕐᖕᓂᐅᕗᖅ. 
20ᑖᑦᓱᒪᓂ ᒎᑎᐅᑉ ᐊᖏᕈᑎᒋᓯᒪᔭᓕᒫᖏᑦ ᐊᖏᕐᖕᓂᐅᕗᑦ, ᑖᑦᓱᒨᓇ ᑕᕝᕙ “ᐋᒦᓐᕈᓐᓇᖅᐳᒍᑦ”, ᒎᑎᐅᑉ ᓂᖅᑐᖅᑕᐅᑦᔪᑎᒃᓴᖓᓄᑦ. 
21ᒎᑎᓕ ᑕᕝᕙ ᐃᓕᑦᓯᓐᓂᒃ ᐅᕙᑦᑎᓐᓂᒡᓗ ᐋᖅᑭᒃᓯᓯᒪᕗᖅ ᙭ᔅᑑᓯᒃᑯᑦ; ᑖᑦᓱᒪᓗ ᑕᕝᕙ ᐅᓱᖅᑎᓚᐅᖅᐹᑎᒍᑦ; 
22ᓇᓗᓁᒃᑯᓯᖅᐹᑎᒍᓪᓗ ᓇᕿᑦᔪᑎᒥᓄᑦ ᐅᕙᑦᑎᓐᓂᒃ ᐱᖃᕐᖕᓂᕐᖕᒥᓂᒃ ᓇᓗᓁᖅᓯᔪᒥᒃ, ᐊᓂᕐᖕᓂᖅᓗ ᐃᑦᔪᕐᖕᓁᑦᑐᖅ ᐃᓗᑦᑎᓐᓄᑦ ᐱᑎᑉᐹ, ᓇᓗᓇᖁᓇᒍ ᐊᖏᕈᑎᒋᓯᒪᔭᖏᓐᓂᒃ ᐱᑖᓛᕐᖕᓂᕗᑦ ᑖᑦᓱᒪᓐᖓᑦ.
23ᒎᑎ ᖃᐅᔨᒪᔨᒋᕙᕋ ᐅᖃᐅᓯᕆᓂᐊᖅᑕᒃᑲ ᐱᓪᓗᒋᑦ, ᐅᕙᓐᓂᒃ ᖃᐅᔨᒪᖕᒪᑦ ᓱᓇᒧᑦ ᐅᖁᒤᑎᑦᓱᒪᓇᓯ ᑯᕆᓐᑎᒧᐊᕈᒪᔪᓐᓃᓚᐅᕋᒪ. 
24ᐊᖓᔪᖅᑲᐅᓯᖅᕕᖃᕋᓱᐊᓐᖏᓚᒍᑦ ᐅᒃᐱᕐᖕᓂᕆᔭᕆᐊᓕᑦᓯᓐᓄᑦ; ᐅᒃᐱᕐᖕᓂᕐᖕᒧᓪᓕ ᑲᔪᓯᓂᑦᓯᒍᑦ ᓇᖏᕋᑦᓯ ᐊᐅᓚᖏᑦᑐᒥᒃ. ᐱᓇᓱᐊᖅᕕᒋᕙᑦᓯ ᖁᕕᐊᓱᖕᓂᖃᑦᓯᐊᖁᓪᓗᓯ.
