1ᐃᓄᖕᓂᑦ ᐃᓱᒪᒋᔭᐅᔭᕆᐊᖃᖅᐳᒍᑦ ᙭ᔅᑑᓯᒥᒃ ᐱᔨᑦᓯᖅᑎᐅᓂᑦᑎᓐᓂᒃ, ᑲᒪᔨᐅᑎᑕᐅᓂᑦᑎᓐᓂᒡᓗ ᒎᑎᐅᑉ ᐱᖏᓐᓂᒃ ᓇᓗᓇᖅᑐᓂᒃ. 
2ᐱᔭᕆᐊᖃᒻᒪᕆᒃᐳᓪᓕ ᑲᒪᔨᐅᑎᑕᐅᔪᑦ ᐅᒃᐱᕆᔭᒃᓴᐅᓂᕐᖕᒥᖕᓂᒃ ᓴᖅᑭᑎᑦᓯᔪᒃᓴᐅᓪᓗᑎᒃ ᐊᖓᔪᖅᑳᒥᖕᓄᑦ. 
3ᐅᕙᖓᓕ ᐃᓕᑦᓯᓐᓄᑦ ᖃᐅᔨᓴᖅᑕᐅᒐᓗᐊᕈᒪ ᖃᓄᐃᒃᓴᓐᖏᓚᖓ ᐃᓄᐃᓪᓘᓐᓃᑦ ᐃᖅᑲᖅᑐᐃᕕᖏᓐᓂ; ᐅᕙᓐᓂᒡᓘᓐᓃᑦ ᐃᖅᑲᖅᑐᓐᖏᓚᖓ. 
4ᓱᓇᒥᒡᓘᓐᓃᑦ ᐃᓱᒪᔮᕈᑎᖃᖏᓐᓇᒪ, ᐃᓱᒪᔮᕈᑎᖃᖏᓐᓂᕋᓕ ᓱᓕᔪᒥᒃ ᐸᓯᔭᒃᓴᐅᖏᒻᒪᖔᕐᖕᒪ ᓇᓗᓁᖅᓯᓐᖏᓚᖅ. ᐊᑕᓂᖅᓕ ᑖᓐᓇ ᐅᕙᓐᓂᒃ ᐃᖅᑲᖅᑐᐃᔨᐅᕗᖅ. 
5ᑍᒤᒻᒪᑦ ᐃᖅᑲᖅᑐᐃᓂᐊᕋᓯ ᐃᖅᑲᖅᑐᐃᕕᒃ ᓇᓪᓕᐅᑎᖏᓐᓂᖓᓂ, ᐊᑕᓂᐅᑉ ᑎᑭᑦᓱᒫᕐᖕᓂᖓᓂᒃ ᐅᑕᖅᑭᓕᕆᑦᓯ, ᑖᓐᓇ ᖃᐅᒪᔪᒧᑦ ᓴᖅᑭᑎᑦᓯᔪᒫᕐᖕᒪᑦ ᒫᓐᓇ ᑖᖅᑐᒥ ᐃᔨᖅᓯᒪᔪᓂᒃ ᐃᓄᐃᓪᓗ ᐃᓗᒥᖕᓂ ᐃᓱᒪᒋᕙᒃᑕᖏᑦ ᓴᖅᑭᑎᑦᓱᒫᖅᐰᑦ. ᑕᕝᕙ ᐃᓄᓕᒫᑦ ᐊᑐᓂᑦ ᒎᑎᒧᑦ ᓈᒻᒪᒋᔭᐅᖕᒪᖔᕐᖕᒥᒃ ᖃᐅᔨᑎᑕᐅᔪᒫᖅᐳᑦ.
6ᑕᒪᒃᑯᐊ ᐃᓚᒃᑳ ᐅᖃᐅᓯᕆᕙᒃᑲ ᐱᕙᓪᓕᕈᑎᒃᓴᑦᓯᓐᓄᑦ ᐅᕙᖓᓗ ᐊᐴᓗᓯᓗ ᐆᒃᑑᑎᒋᓗᓄᒃ, ᑐᑭᓯᒃᑲᓐᓂᖁᓪᓗᓯ ᐅᖃᐅᓯᕆᓯᒪᔭᑦᑎᓐᓂᑦ, ᐅᓇ ᐅᖃᐅᓯᐅᕙᒃᑐᖅ ᑐᑭᓯᓂᐊᕋᑦᓯᐅᒃ, “ᐱᖁᔧᑦ ᒪᓕᑦᓯᐊᖅᓗᒋᑦ ᐃᓅᔪᒃᓴᐅᕗᓯ.” ᓇᓕᖅᓯ ᐱᐅᔪᕆᓗᓂ ᐃᓄᐃᑦ ᓇᓪᓕᐊᓐᓂᒃ ᐱᐅᓂᖅᓴᐅᓂᕅᖁᓇᒍ ᐊᓯᐊ ᓇᕐᕈᒋᓗᒍ. 
7ᑭᐊ ᐃᓅᖃᑎᖕᓂᑦ ᐊᔪᖏᓐᓂᖅᓴᐅᑎᑉᐹᑏᑦ? ᓱᓇᒥᒡᓕ ᐱᓯᒪᕕᑦ ᑐᓂᕐᕈᓯᐊᕆᓐᖏᑕᕐᖕᓂᒃ? ᑐᓂᓯᕕᐅᓯᒪᒍᕕᑦ, ᓱᖕᒪᓪᓕ ᐃᓕᖕᓂᒃ ᓂᖅᑐᖅᐲᑦ? ᐱᓯᒪᔧᑦ ᑐᓂᕐᕈᓯᐊᕆᓯᒪᓐᖏᑕᖅᑐᑦ ᐱᓕᖅᓗᒎ?
8ᒫᓐᓇᓕ ᐱᔪᒪᔭᓕᒫᓯ ᐱᓯᒪᓕᖅᐸᓯ, ᑕᒤᓐᓂᒃ ᐊᔪᖅᓴᕈᓐᓃᖅᓗᓯ! ᐅᕙᒍᑦ ᑍᒤᓚᐅᖅᑎᓐᓇᑕ ᐊᖓᔪᖅᑳᖅᔪᐊᑎᑐᑦ ᑍᒤᓕᖅᐳᓯ! ᐊᖓᔪᖅᑳᖅᔪᐊᓐᖑᖁᕙᑦᓯ, ᐊᐅᓚᑦᓯᔨᐅᖃᑎᒌᖕᓂᐊᕋᑦᑕ! 
9ᐅᕙᓐᓄᓪᓕ ᐃᓱᒪᓇᖅᑑᕗᖅ ᒎᑎᐅᑉ ᐋᐴᓯᑕᓕᐅᔪᒍᑦ ᐃᓄᖕᓂᑦ ᑭᖑᓪᓕᖅᐹᒦᑦᑐᑎᑐᑦ ᐃᓂᖃᖅᑎᒻᒪᑎᒍᑦ, ᓲᖅᓗ ᑐᖁᑕᐅᕕᒋᓂᐊᖅᑕᑦᑎᓐᓄᑦ ᐂᑎᑕᐅᔪᑎᑐᑦ; ᓯᓚᖅᔪᐊᕐᖕᒥᐅᓕᒫᓄᑦ ᑕᑯᕋᓐᓈᖅᑕᐅᖁᓪᓗᑕ, ᐂᖏᓕᓄᑦ ᐃᓄᖕᓄᓪᓗ. 
10᙭ᔅᑑᓯ ᐱᑦᔪᑎᒋᓪᓗᒍ ᓯᓔᑦᑑᕗᒍᑦ, ᐃᓕᑦᓯᓕ ᙭ᔅᑑᓯᒥ ᓯᓚᑐᕗᓯ. ᓴᓐᖐᑦᑑᕗᒍᑦ, ᐃᓕᑦᓯᓕ ᓴᓐᖏᔫᕗᓯ. ᐱᒻᒪᕆᐅᑎᑕᐅᕗᓯ, ᐅᕙᒍᓪᓕ ᓇᕐᕈᓇᖅᑑᕗᒍᑦ. 
11ᒫᓐᓇᒧᑦ ᑎᑭᓪᓗᒍ ᑳᒃᐳᒍᑦ ᐃᒥᕈᒃᓗᑕᓗ, ᐊᓐᓄᕌᕗᑦ ᐊᓕᒃᑐᖅᓯᒪᕗᑦ ᐊᓇᐅᓕᖅᑕᐅᕙᒃᓗᑕᓗ; ᓇᒧᑐᐃᓐᓇᖅᓗ ᓄᒃᑕᖅᐳᒍᑦ ᐊᖏᕐᕋᒃᓴᖃᕋᑕ, 
12ᓇᖕᒥᓂᖅ ᐊᒡᒐᑦᑎᓐᓄᑦ ᐊᒃᓱᕈᕐᖕᓇᖅᑐᒥᒃ ᐱᓇᓱᐊᖅᐳᒍᑦ. ᓇᕐᕈᓇᕐᖕᓂᕋᖅᑕᐅᔭᕌᖓᑦᑕ, ᓮᒻᒪᖅᑎᑦᓯᕙᒃᐳᒍᑦ; ᐊᑭᕋᖅᑐᖅᑕᐅᓕᕅᒐᑦᑕ, ᕿᓄᐃᓵᕈᑎᒋᕙᒃᐸᕗᑦ; 
13ᐅᖃᕐᖕᓂᖅᓗᒡᕕᐅᔭᕌᖓᑦᑕ, ᐱᑦᓯᐊᕐᖕᓂᕐᖕᒥᒃ ᑭᐅᕙᒃᐳᒍᑦ; ᒫᓐᓇᒧᑦ ᐊᒡᓛᑦ ᑎᑭᓪᓗᑕ ᓯᓚᖅᔪᐊᕐᖕᒥᐅᑦ ᐊᒃᑕᖅᓗᑯᖏᑎᑐᑦ ᑍᒤᑉᐳᒍᑦ; ᓇᖁᔭᕐᖕᓇᖅᑐᑎᑐᑦ ᐱᐅᖏᓐᓂᖅᐹᑎᑐᑦ ᐃᓄᓕᒫᓄᑦ ᑍᒤᓪᓗᑕ.
14ᑕᒪᒃᑯᓂᖓ ᑎᑎᕋᓐᖏᓚᖓ ᑲᓐᖑᓱᒃᑎᑦᓯᓇᓱᐊᖅᓗᖓ ᐃᓕᑦᓯᓐᓂᒃ, ᑐᑭᓯᒃᑲᓐᓂᖅᑎᓐᓇᓱᐊᖅᐸᑦᓯᓕ ᓇᖕᒥᓂᖅ ᕿᑐᕐᖓᑦᑐᑦ ᓇᒡᓕᒋᔭᑦᑐᑦ. 
15ᐊᒡᓛᑦ 10,000-ᓂᒃ ᑲᒪᔨᖃᕋᓗᐊᕈᑦᓯ ᙭ᔅᑑᓯᒥ, ᐅᓄᖅᑐᓂᒃ ᐊᑖᑕᖃᖏᓐᓇᑦᓯ. ᐃᓕᑦᓯᓐᓄᑦ ᐊᑖᑕᒋᔭᐅᒐᒪ ᙭ᔅᑑᓯ ᔩᓱᓯᒥ ᐅᖃᐅᓰᑦ ᑐᓴᕈᒥᓇᖅᑐᑦ ᐊᖅᑯᑎᒋᓪᓗᒋᑦ. 
16ᑕᕝᕙ ᐃᓇᑉᐸᑦᓯ, ᐅᕙᓐᓂᒃ ᒪᓕᒃᑎᐅᓚᐅᕆᑦᓯ. 
17ᑍᒤᒻᒪᑦ ᑎᒧᑎ ᐃᓕᑦᓯᓐᓄᑦ ᑎᓕᕙᕋ, ᐃᕐᖕᓂᕋ ᓇᒡᓕᒋᔭᕋ ᐊᑕᓂᕐᖕᒥ ᓱᕐᕋᔪᐃᑦᑑᖕᒪᑦ, ᑖᑦᓱᒪ ᐃᖅᑬᑎᓐᓂᐊᕐᖕᒪᓯ ᐃᓅᓯᕆᔭᓐᓂᒃ ᙭ᔅᑑᓯᒥ, ᑍᒫᒡᓗ ᐊᔪᕆᖅᑐᐃᕙᒃᑲᒪ ᓇᓂᑐᐃᓐᓇᖅ ᐅᒃᐱᖅᑑᖃᑎᒌᓕᒫᓂ.
18ᐃᓚᓯ ᐃᓚᖏᑦ ᐱᐅᔪᕆᓕᖅᐳᑦ, ᐅᕙᓐᓂᒃ ᑎᑭᓐᓂᐊᕋᓱᒋᒃᓯᓐᖏᒧᑦ. 
19ᐊᑕᓂᖅᓕ ᐱᖁᔨᒃᐸᑦ, ᑎᑭᓛᑦᐳᖓ ᐊᑯᓂᐅᓗᐊᖏᑦᑐᖅ, ᑎᑭᒃᑯᒪᓗ ᓇᖕᒥᓂᖅ ᖃᐅᔨᑦᓯᐊᓛᖅᐳᖓ ᑍᒃᑯᐊ ᐃᒻᒥᖕᓂᒃ ᐱᐅᓇᓱᒋᔪᑦ ᖃᓄᖅ ᐱᔪᓐᓇᕐᖕᓂᖃᖅᑎᒋᖕᒪᖔᑕ, ᐅᖃᐅᓯᑐᐃᓐᓇᖅᒥᒃᑎᒎᖏᑦᑐᖅ. 
20ᒎᑎᐅᑉ ᐊᑕᓂᐅᕕᖓ ᐅᖃᐅᓯᑐᐃᓐᓇᕐᖕᓄᑦ ᐱᖏᒻᒪᑦ ᐱᔪᓐᓇᕐᖕᓂᕐᖕᒧᓪᓕ. 
21ᓇᓪᓕᐊᓐᓂᒡᓕ ᐱᔪᒪᕕᓯ? ᑏᒐᕈᑎᖃᖅᓗᖓ ᑎᑭᑦᑐᒃᓴᐅᕗᖓ, ᐅᕝᕙᓗ ᓇᒡᓕᖕᓂᖃᖅᓗᖓ ᐊᓂᕐᖕᓂᒃᑯᑦ ᐃᓕᕋᓇᖏᑦᑐᒥᒃ?
