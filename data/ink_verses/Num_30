1ᒨᓯᓯᐅᑉ ᐄᓴᕅᓕᒥᐅᑦ ᑭᖑᕚᖑᖃᑎᒌᖏᑕ ᓯᕗᓕᖅᑎᖏᑦ ᐅᖃᖅᕕᒋᕔᑦ, ᐄᓴᕅᓕᒥᐅᑦ ᐱᑦᔪᑎᒋᓪᓗᒋᑦ, ᐅᖃᖅᓗᓂ, “ᐃᒫᒃ ᐊᑕᓂᖅ ᐱᖁᔨᕗᖅ: 
2ᐊᖑᑦ ᐊᑕᓂᕐᖕᒧᑦ ᐊᖏᕈᑎᖃᖅᐸᑦ, ᐊᓯᑦᔨᕆᐊᖃᓐᖏᑕᒥᓂᒃ, ᐅᖃᐅᓯᕆᔭᓂ ᓯᖁᒥᑦᓴᕆᐊᖃᓐᖏᓛ; ᐅᖃᐅᓯᕆᔭᓕᒫᖏᑦ ᖃᓂᖓᓂᑦ ᐊᓂᔪᑦ ᒪᓕᒋᐊᖃᖅᐰᑦ.
3ᐊᕐᖕᓇᖅᓘᓐᓃᑦ ᐊᑕᓂᕐᖕᒧᑦ ᐊᖏᕈᑎᖃᖅᐸᑦ, ᐊᓯᑦᔨᕆᐊᖃᓐᖏᑕᒥᓂᒃ ᐊᑖᑕᒥ ᐃᒡᓗᖓᓂ ᐃᓂᖃᖅᓗᓂ ᐃᓅᓱᒃᑑᓗᓂ, 
4ᐊᑖᑕᖓᑕ ᐊᕐᖕᓇᐅᑉ ᐊᖏᕈᑎᖓ ᑐᓴᖅᓗᓂᐅᒃ ᐊᓯᑦᔨᕆᐊᖃᓐᖏᑕᒥᓂᒃ ᐊᖏᕈᑎᖃᖅᑎᓪᓗᒍ, ᐊᑖᑕᖓ ᓂᓪᓕᖏᑉᐸᑦ, ᐊᖏᕈᑎᒋᑦ ᑕᕝᕙ ᑲᔪᓯᔭᕆᐊᖃᓕᖅᐳᑦ, ᐊᖏᖃᑎᒌᒍᑎᒋᔭᓕᒫᓂ ᒪᓕᒋᐊᖃᓕᖅᐰᑦ. 
5ᐊᑖᑕᖓᑕᓕ ᐊᖏᕈᑎᖏᑦ ᑐᓴᖅᓗᒋᑦ ᑲᔪᓯᖁᖏᑉᐸᒋᑦ, ᑕᕝᕙ ᐊᖏᖃᑎᒌᒍᑎᓕᒫᖏᑦ ᑲᔪᓯᔪᓐᓇᕐᖕᓂᐊᓐᖏᓚᑦ; ᐊᑕᓂᐅᓪᓗ ᐊᖏᕈᑎᖏᓐᓂᒃ ᒪᓕᒋᐊᖃᕈᓐᓁᖅᑎᓐᓂᐊᖅᐹ ᐊᑖᑕᖓᑕ ᓵᓚᒋᖕᒪᒍ.
6ᐅᐃᑖᖅᐸᑦ, ᐊᖏᕈᑎᒥᓂᒃ ᑲᔪᓯᑎᑦᓯᔭᕆᐊᖃᖅᓗᓂ ᐊᖏᕈᑎᒥᒡᓘᓐᓃᑦ ᒪᓕᒋᐊᖃᖅᑕᒥᓂᒃ ᐅᖃᖅᓯᒪᓗᓂ ᐊᓯᑦᔨᕆᐊᖃᓐᖏᑕᒥᓂᒃ, 
7ᐅᐃᖓᑕ ᓄᓕᐊᒥ ᐊᖏᕈᑎᖓ ᑐᓴᖅᓗᓂᐅᒃ, ᓂᓪᓕᐅᑎᒋᖏᓪᓗᒍᓗ ᐅᓪᓗᒥ ᑐᓴᖅᕕᖕᒥᓂ, ᐊᖏᕈᑎᖓ ᑲᔪᓯᔭᕆᐊᖃᖅᐳᖅ, ᐊᖏᖃᑎᒌᒍᑎᖓ ᐊᓯᑦᔨᕆᐊᖃᓐᖏᑕᖓ ᑲᔪᓯᔭᕆᐊᖃᕐᖕᓂᐊᖅᐳᖅ. 
8ᐅᐃᖓᑕᓕ ᓄᓕᐊᒥ ᐊᖏᖃᑎᒌᖕᓂᖓ ᑐᓴᖅᓗᓂᐅᒃ ᐅᓪᓗᒥ ᑕᕝᕙᓂ ᑐᓴᖅᕕᖕᒥᓂ ᑲᔪᓯᖁᖏᑉᐸᒍ, ᐊᖏᕈᑎᖓ ᑕᕝᕙ ᓯᖁᒥᓐᓂᐊᖅᐹ ᐊᖏᖃᑎᒌᒍᑎ ᐅᖃᐅᓯᕆᓚᐅᖅᑕᖓ, ᒪᓕᒋᐊᖃᓪᓚᕆᒡᓗᒍ, ᑕᕝᕙ ᐊᑕᓂᐅᑉ ᒪᓕᒋᐊᖃᕈᓐᓃᖅᑎᓐᓂᐊᖅᐹ.
9ᐅᐃᒡᒐᕐᖕᓂᐅᓪᓗ ᐊᖏᕈᑖ ᐊᕐᖕᓇᐅᓪᓘᓐᓃ ᐊᕕᑕᐅᓯᒪᔫᑉ ᐊᖏᕈᑖ, ᐊᓯᑦᔨᕆᐊᖃᕐᖕᓇᒍ ᐊᖏᕈᑎᓕᐊᕆᓯᒪᔭᖓ, ᑲᔪᓯᔭᕆᐊᖃᖅᐳᖅ.
10ᐅᐃᒥ ᐃᒡᓗᖓᓃᓪᓗᓂ ᐊᖏᕈᑎᓕᐅᖅᐸᑦ, ᐊᓯᑦᔨᕆᐊᖃᓐᖏᑕᒥᓄᑦ ᐃᒻᒥᓂᒃ ᐊᔪᓕᖅᑎᑉᐸᑦ, ᑖᓐᓇ ᐊᖏᕈᑎᖓ ᑲᔪᓯᔭᕆᐊᖃᖅᐳᖅ, 
11ᐅᐃᖓᑕ ᐊᖏᕈᑎᖓ ᑐᓴᖅᓗᓂᐅᒃ, ᓂᓪᓕᐅᑎᒋᖏᓪᓗᒍᓗ ᐅᓪᓗᒥ ᑐᓴᖅᕕᖕᒥᓂ, ᐅᐃᖓᑕ ᓵᓚᒋᓇᓱᐊᖏᑉᐸᒍ, ᐊᖏᕈᑎᖓ ᑲᔪᓯᔭᕆᐊᖃᖅᐳᖅ, ᐊᖏᖃᑎᒌᒍᑎᓕᒫᖏᑦ ᐊᓯᑦᔨᕆᐊᖃᓐᖏᑕᖏᑦ ᑲᔪᓯᔭᕆᐊᖃᕐᖕᓂᐊᖅᐳᑦ. 
12ᐅᐃᖓᑕᓕ ᐊᖏᖃᑎᒌᖕᓂᖓ ᑐᓴᖅᓗᓂᐅᒃ ᐅᓪᓗᒥ ᑕᕝᕙᓂ ᑐᓴᖅᕕᖕᒥᓂ ᑲᔪᓯᖁᖏᒻᒪᕆᒃᐸᒍ, ᑕᕝᕙ ᐅᖃᐅᓯᕆᓯᒪᔭᓕᒫᖏᑦ ᓯᖁᒥᓐᓂᐊᖅᐰᑦ, ᐊᓯᑦᔨᕆᐊᖃᕐᖕᓇᒋᑦ ᐅᖃᐅᓯᕆᓯᒪᔭᕋᓗᐊᖏᑦ, ᑲᔪᓯᓂᐊᓐᖏᓚᑦ; ᐅᐃᖓᑕ ᐊᑐᕈᓐᓁᖅᑎᒻᒪᒋᑦ, ᑕᕝᕙ ᐊᑕᓂᐅᑉ ᒪᓕᒋᐊᖃᕈᓐᓁᖅᑎᓐᓂᐊᖅᐹ. 
13ᐊᖏᖃᑎᒌᒍᑎᒋᓯᒪᔭᓕᒫᖏᑦ, ᐊᓯᑦᔨᕆᐊᖃᕐᖕᓇᒋᓪᓗ ᐊᖏᕈᑎᕕᓂᖏᑦ ᐃᒻᒥᓄᑦ, ᐅᐃᖓᑕ ᑲᔪᓯᑎᑦᓱᓐᓇᖅᐰᑦ, ᐅᕝᕙᓘᓐᓃᑦ ᐊᑐᕈᓐᓁᖅᑎᑦᓱᓐᓇᖅᐰᑦ. 
14ᐅᐃᖓᓕ ᑕᒪᒃᑯᓂᖓ ᓂᓪᓕᕈᑎᖃᖏᑉᐸᑦ ᖃᐅᕙᒃᑲᓗᐊᖅᑎᓪᓗᒍ, ᑕᕝᕙ ᐊᖏᖃᑎᒌᒍᑎᖏᓐᓂᒃ ᐊᓯᑦᔨᕆᐊᖃᓐᖏᑕᒥᓂᒃ ᑲᔪᓯᑎᑦᓯᓂᐊᖅᐳᖅ; ᐊᖏᖃᑎᒋᕔᑦ ᓂᓪᓕᕈᑎᒋᓚᐅᖏᒻᒪᒋᑦ ᐅᓪᓗᒥᑦ ᓯᕗᓪᓕᖅᐹᒥᑦ ᑐᓴᕋᓗᐊᕋᒥᒋᑦ. 
15ᐊᑐᕈᓐᓁᖅᑎᑉᐸᒋᓪᓕ ᑐᓴᓚᐅᕐᖕᓂᒥᑕ ᑭᖑᓂᐊᒍᑦ, ᐸᓯᔭᒃᓴᐅᓂᖓᓂᒃ ᐱᓯᒪᓕᕐᖕᓂᐊᖅᐳᖅ.”
16ᑕᒪᒃᑯᐊ ᑕᕝᕙ ᐱᖁᔧᑦ ᐊᑕᓂᐅᑉ ᐊᑐᖅᑕᐅᖁᓚᐅᖅᑕᖏᑦ ᒨᓯᓯᒃᑯᑦ, ᐊᖑᑎᐅᑉ ᓄᓕᐊᒥᓄᑦ ᐱᓂᐊᒐᒃᓴᖏᑦ, ᐊᑖᑕᐅᓪᓗ ᐸᓂᖕᒥᓄᑦ ᐃᓅᓱᒃᑑᓂᕐᖕᒥᓂ ᐊᑖᑕᒥ ᐃᒡᓗᖓᓃᓐᓂᕐᖕᒥᓂ ᐱᓂᐊᒐᒃᓴᖏᑦ.
