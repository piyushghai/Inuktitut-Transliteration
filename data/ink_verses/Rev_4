1ᑕᒪᑐᒪ ᑭᖑᓂᖓᒍᑦ ᑕᑯᒋᕗᖓ, ᑕᑯᒋᑦ, ᐅᒃᑯᐊᒥᒃ ᐅᒃᑯᐃᓐᖔᖅᑐᒥᒃ ᕿᓚᖕᒧᑦ!
2ᑕᕝᕔᓐᓇᖅᓗ ᐊᓂᕐᖕᓂᕐᖕᒦᓕᖅᐳᖓ, ᑕᑯᒋᓪᓗ, ᕿᓚᖕᒦᑦᑐᒥᒃ ᑕᑯᕗᖓ ᐃᒃᓯᕙᐅᑕᖅᔪᐊᕐᖕᒥᒃ, ᑕᕝᕙᓂᓗ ᐃᒃᓯᕙᔪᖃᖅᐳᖅ. 
3ᑖᓐᓇᓗ ᐃᒃᓯᕚᖅᑐᖅ ᑕᐅᑦᑐᖃᖅᐳᖅ ᐅᔭᕋᒃᑎᑐᑦ ᑕᑯᒥᓇᖅᑐᑎᑐᑦ ᔭᓯᐸᕆᑐᑦ ᑲᕐᓃᓕᐊᑐᓪᓗ, ᐃᒃᓯᕙᐅᑕᖅᔪᐊᓪᓗ ᐊᕙᑖᒍᑦ ᐊᔭᒍᑕᖃᖅᐳᖅ ᐅᔭᕋᒃᑎᑐᑦ ᐃᒪᕆᐅᓪᑎᑐᑦ ᑕᐅᑦᑐᖃᖅᑐᒥᒃ. 
4ᐃᒃᓯᕙᐅᑕᖅᔪᐊᖅᓗ ᐊᕙᑕᖏᖅᑕᐅᓯᒪᕗᖅ ᐃᒃᓯᕙᐅᑕᖅᔪᐊᓄᑦ 24-ᓄᑦ, ᑖᒃᑯᐊᓗ ᐃᒃᓯᕚᖅᕕᐅᕗᑦ ᐊᖓᔪᖅᑳᓄᑦ 24-ᓄᑦ, ᐊᓐᓄᕌᖅᓯᒪᔪᓄᑦ ᖃᑯᖅᑕᓂᒃ, ᓂᐊᖂᓯᖅᓯᒪᔪᓄᑦ ᐊᖓᔪᖅᑳᖅᓯᐅᑎᓂᒃ ᒎᓗᓂᒃ. 
5ᐃᒃᓯᕙᐅᑕᖅᔪᐊᕐᖕᒥᓪᓗ ᖃᐅᒻᒫᓪᓚᒃᑐᖃᖃᑦᑕᖅᐳᖅ, ᑐᓴᖅᓴᐅᔪᖃᖅᐳᖅᓗ ᑲᓪᓕᕐᖕᒥᒃ ᐃᒃᑑᓕᔮᒥᒡᓗ, ᐃᒃᓯᕙᐅᑕᖅᔪᐊᓪᓗ ᓯᕗᕌᓃᑦᑐᖃᖅᐳᖅ ᖃᐅᒻᒪᖅᑯᑎᓂ 7-ᓂᒃ ᐃᑯᒪᔪᓂᒃ, ᑖᒃᑯᐊ ᑕᕝᕙ ᒎᑎᐅᑉ ᐊᓂᕐᖕᓂᖏᑦ 7-ᑦ. 
6ᐃᒃᓯᕙᐅᑕᖅᔪᐊᓪᓗ ᓯᕗᕌ ᐃᒪᖅᔪᐊᑎᑐᑦ ᐊᓕᒍᖅᑎᑐᑦ ᑍᒤᒻᐳᖅ, ᕿᓪᓕᖅᓗᓂ ᑕᑯᒃᓴᐅᓇᑦᓯᐊᖅᐳᖅ.
7ᓯᕗᓪᓕᖅᓗ ᓛᔭᑐᑦ ᑕᐅᑦᑐᖃᖅᐳᖅ, ᐂᑉᐸᖓᓗ ᐃᒻᒧᒃᓯᐅᒐᐅᑉ ᐸᖕᓂᖓᑐᑦ ᑕᐅᑦᑐᖃᖅᐳᖅ, ᐱᖓᔪᖓᓪᓗ ᐃᓄᒃᑐᑦ ᑮᓇᖃᖅᐳᖅ, ᓯᑕᒪᖓᓪᓗ ᓇᒃᑐᕋᓕᒃᑎᑐᑦ ᖃᖓᑕᔪᑎᑐᑦ ᑍᒤᑉᐳᖅ. 
8ᐆᒪᔪᓪᓗ ᓯᑕᒪᑦ, ᐃᓴᕈᖃᖅᐳᑦ ᐊᑐᓂᑦ ᐱᖓᓲᔪᖅᑐᓂᒃ, ᐃᔨᖃᖅᓗᑎᒡᓗ ᐃᓗᒥᒃᑎᒍᑦ ᓯᓚᑎᓕᒫᒥᒃᑎᒍᓪᓗ, ᐅᓪᓘᑎᓪᓗᒍᓗ ᐅᓐᓄᐊᒥᓗ ᓄᖅᑲᔪᐃᑦᑑᓪᓗᑎᒃ ᐃᓐᖏᖅᐳᑦ,
9ᐆᒪᔪᐃᓪᓗ ᓂᖅᑐᐃᓕᕌᖓᒥᒃ ᐅᐱᒍᓱᖃᑦᑕᖅᐳᑦ ᖁᔭᓕᓪᓗᑎᒡᓗ ᑖᑦᓱᒥᖓ ᐃᒃᓯᕙᐅᑕᖅᔪᐊᕐᖕᒥ ᐃᒃᓯᕙᔪᒥᒃ, ᐃᓅᑦᓮᓐᓇᖅᑐᒥᒃ ᐃᓱᖃᖏᑦᑐᒥᑦ ᐃᓱᖃᖏᑦᑐᒧᑦ, 
10ᑍᒤᓕᐅᓕᕌᖓᑕ, ᐊᖓᔪᖅᑳᑦ 24-ᑦ ᐃᒃᓯᕙᐅᑕᖅᔪᐊᕐᖕᒦᑦᑑᑉ ᓵᖓᓄᑦ ᓰᖅᑯᖅᓗᑎᒃ ᐅᑯᖃᑦᑕᖅᐳᑦ, ᓂᖅᑐᖅᓗᒍᓗ ᑖᓐᓇ ᐃᓅᑦᓮᓐᓇᖅᑐᖅ ᐃᓱᖃᖏᑦᑐᒥᑦ ᐃᓱᖃᖏᑦᑐᒧᑦ; ᓂᐊᖂᑎᑎᒡᓗ ᐊᖓᔪᖅᑳᖅᓯᐅᑏᑦ ᐃᒃᓯᕙᐅᑕᖅᔪᐊᑉ ᓵᖓᓄᑦ ᐃᓕᓪᓗᒋᑦ, ᐅᖃᖅᐸᒃᐳᑦ,
11“ᓂᖅᑐᒐᒃᓴᑑᕗᑎᑦ, ᐊᑕᓂᕗᑦ ᒎᑎᕗᓪᓗ,
