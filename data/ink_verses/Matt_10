1ᔩᓱᓯᐅᓪᓗ ᐃᓕᓐᓂᐊᖅᑎᓂ 12-ᑦ ᕾᖁᕔᑦ, ᐱᔪᓐᓇᖅᑎᑕᐅᓂᕐᖕᒥᒡᓗ ᑐᓂᓯᕕᒋᕔᑦ ᐊᓂᑎᑦᓯᔪᓐᓇᖁᓪᓗᒋᑦ ᐊᓂᕐᖕᓂᖅᓗᖕᓂᒃ, ᖃᓄᐃᑦᑐᑐᐃᓐᓇᕐᖕᓂᒡᓗ ᐋᓐᓂᐊᓇᖅᑐᓂᒃ ᖃᓂᒻᒪᓯᕐᖕᓂᒡᓗ ᐋᖅᑮᔪᓐᓇᖅᓯᑎᓪᓗᒋᑦ. 
2ᐋᐴᓯᑕᓖᑦ 12-ᑦ ᐊᑎᖏᑦ ᐅᑯᐊᖑᕗᑦ: ᓯᕗᓪᓕᖅᐹᖅ, ᓮᒨᓂ, ᑍᔭᐅᔪᖅ ᐲᑦᑐᕉᓯᒥᒃ ᖃᑕᓐᖑᑖᓗ ᐋᓐᑐᕉ; ᔧᒥᓯᒃᑯᒡᓗ ᔪᐊᓇᓯᑯᒃ ᓄᑲᕇᒃ, ᔨᐱᑎᐅᑉ ᐃᕐᖕᓂᖏᒃ. 
3ᐱᓕᑉᐴᓯ, ᐸᑎᐅᓗᒥᐅᓗ; ᑑᒪᓯ, ᒫᑎᐅᓯᓗ, ᕉᒪᒥᐅᑦ ᑮᓇᐅᔧᖅᑎᑦᓯᔨᖁᑎᖓᑦ; ᔧᒥᓯᓗ ᐊᐅᓪᐱᐊᓯᐅᑉ ᐃᕐᖕᓂᖓ, ᑖᑎᐅᓯᓗ; 
4ᓮᒨᓂᓗ ᑬᓇᓂᐊᒥᒃ ᑍᔭᐅᔪᖅ+ ᔫᑕᓯᓗ ᐃᓯᑲᕆᐊᑦ, ᑖᑦᓱᒪ ᔩᓱᓯ ᐱᔭᐅᒃᑲᓚᐅᖅᐹ.
5ᑖᒃᑯᐊ 12-ᑦ ᔩᓱᓯᐅᑉ ᑎᓕᕔᑦ ᐃᒫᒃ ᒪᓕᒐᒃᓴᓕᐅᖅᓗᒋᑦ, “ᔫᑎᐅᖏᑦᑐᑦ ᓄᓇᖏᓐᓄᑦ ᐂᓂᐊᕋᓯ, ᓴᒥᐊᕆᐊᒥᐅᓪᓗ ᓄᓇᖏᓐᓄᐊᖅᑍᓕᓗᓯ. 
6ᒪᑯᓄᖓᓕ ᓰᐱᓄᑦ ᐊᓯᐅᓯᒪᔪᓄᑦ ᐂᓕᕆᑦᓯ, ᐄᓴᕅᓕᒥᐅᑦ ᐃᓄᖏᓐᓄᑦ. 
7ᐃᒫᒡᓗ ᐊᔪᕆᖅᑐᐃᓗᓯ, ‘ᒎᑎᐅᑉ ᐊᑕᓂᐅᕕᐊ ᖃᓂᑦᑑᓕᖅᐳᖅ!’ 
8ᖃᓂᒪᔪᑦ ᐋᖅᑭᒃᓯᒋᒃ, ᑐᖁᖓᔪᓪᓗ ᐆᒻᒪᖅᑎᓪᓗᒋᑦ, ᓯᕘᕋᒋᔭᐅᔪᓂᒡᓗ ᐸᖅᑎᖅᑐᑦ ᐸᖅᑎᕈᓐᓃᖅᑎᓯᒋᒃ, ᐊᓂᕐᖕᓂᖅᓗᐃᓪᓗ ᐃᓄᖕᓂᑦ ᐊᓂᑎᓪᓗᒋᑦ. ᐊᑭᖃᖏᑦᑐᒥᒃ ᑐᓂᓯᕕᐅᒐᑦᓯ ᐊᑭᖃᖏᑦᑐᒥᒃᑕᐅᖅ ᑐᓂᓯᐅᒃ. 
9ᒎᓗᓂᒃ, ᓯᐅᓪᕕᕆᒥᒡᓘᓐᓃᑦ ᓇᒃᓴᕐᖕᓂᐊᕋᓯ, ᑲᓐᓄᔭᓂᒡᓘᓐᓃᑦ ᑮᓇᐅᔭᓂᒃ ᐃᒃᐱᐊᖅᔪᖕᒥᐅᑕᖃᕐᖕᓂᐊᕋᓯ; 
10ᐊᐅᓪᓚᓕᕈᑦᓯ ᕿᓄᕋᑏᑦ ᐴᒃᓴᔭᖓᓂᒃ ᓇᒃᓴᕐᖕᓂᐊᕋᓯ, ᐅᕕᓂᕈᒃᑲᓐᓂᕐᖕᓂᒡᓗ, ᐃᑎᒐᒍᑎᒃᑲᓐᓂᕐᖕᓂᒡᓘᓐᓃᑦ, ᐊᔭᐅᑉᐱᐊᒥᒡᓘᓐᓃᑦ ᓇᒃᓴᕐᖕᓂᐊᕋᓯ; ᐱᓇᓱᐊᖅᑎ ᑐᓂᓯᕕᐅᔭᕆᐊᖃᕐᖕᒪᑦ ᐱᔭᕆᐊᖃᖅᑕᖓᓂᒃ.
11ᐃᒡᓗᒐᓴᖕᓄᓪᓗ ᑎᑭᑯᑦᓯ ᓄᓇᓕᖕᓄᓪᓘᓐᓃᑦ, ᖃᐅᔨᓇᓱᐊᕆᑦᓯ ᕿᓂᖅᓗᓯᓗ ᓇᓪᓕᐊᓐᓂᑐᐃᓐᓇᖅ ᐃᓕᑦᓯᓐᓂᒃ ᑐᓐᖓᓱᒃᑎᑦᓯᒐᔭᖅᑐᒥᒃ, ᑐᓐᖓᓱᒃᑎᑦᓯᔪᖅᓗ ᑖᓐᓇ ᓇᔪᓕᖅᓯᐅᒃ, ᑕᕝᕙᓐᖓᑦ ᓄᓇᒥᑦ ᐊᐅᓪᓚᓚᐅᖅᑳᕋᓯ. 
12ᐃᒡᓗᒧᑦ ᐃᑎᕈᑦᓯ, ᐅᖃᕆᑦᓯ ‘ᓮᒪᓂᐅᑉ ᐃᓚᒋᓕᓯ.’ 
13ᐃᓄᖏᓐᓂᓪᓗ ᑐᓐᖓᓱᒃᑎᑕᐅᒍᑦᓯ, ᓮᒪᓂᐅᑉ ᓇᔪᕐᖕᓂᐊᖅᐹᓯ; ᑐᓐᖓᓱᒃᑎᑕᐅᖏᒃᑯᑦᓯᓕ ᓮᒻᒪᖅᑎᑦᓯᓂᓯ ᐊᑐᕐᖕᓂᐊᓐᖏᓚᖅ. 
14ᓄᓇᓕᖕᓂᓪᓕ ᑐᓐᖓᓱᒃᑎᑕᐅᖏᒃᑯᑦᓯ ᐅᖃᐅᓯᕆᔭᓯᓗ ᓈᓚᒃᑕᐅᔪᒪᖏᑉᐸᑕ, ᑕᕝᕙᓐᖓᑦ ᐊᐅᓪᓚᕆᑦᓯ ᐃᑎᒐᑦᓯᓗ ᓴᓂᖏᑦ ᑲᑕᒐᖅᑎᓪᓗᒋᑦ. 
15ᖁᓚᕐᖕᓇᖏᑦᑐᒥᒃ ᐅᖃᐅᑎᕙᑦᓯ, ᐃᖅᑲᖅᑐᖅᑕᐅᕕᒃ ᓇᓪᓕᐅᑎᒃᐸᑦ ᒎᑎᐅᑉ ᓂᑲᒋᓂᖅᓴᕆᓛᖅᐰᑦ ᓱᑑᒪᒥᐅᑦ ᒍᒨᕋᒥᐅᓪᓗ ᐃᓄᖏᑦ ᑖᒃᑯᓇᖓᑦ ᓄᓇᓕᖕᓂᑦ ᑐᓐᖓᓱᒃᑎᑦᓯᖏᑦᑐᓂᑦ.”
16“ᑕᑯᒋᑦ ᓰᐱᑎᑐᑦ ᑎᓕᕙᑦᓯ ᐊᒪᕈᐃᑦ ᐊᑯᕐᖓᓐᓄᑦ; ᑍᒤᒻᒪᑦ ᖁᒡᓗᒋᐊᑎᑐᑦ ᐃᒃᐱᒍᓱᑦᓯᐊᕆᑦᓯ, ᑑᕕᑎᑐᓪᓗ ᐱᖁᓐᓂᖅᑎᒋᓗᓯ. 
17ᖃᐅᔨᓴᑦᓯᐊᕆᑦᓯ, ᐊᖑᑏᑦ ᐃᓚᖏᓐᓄᑦ ᑎᒍᔭᐅᔪᒫᖅᐳᓯ ᐃᖅᑲᖅᑐᖅᑕᐅᕕᖕᒧᓪᓗ ᐋᑕᐅᓗᓯ, ᐃᑎᖁᔭᐅᔪᓐᓃᕈᒫᖅᐳᓯᓗ ᔫᑎᑦ ᐅᒃᐱᕐᖕᓂᕐᖕᒧᑦ ᑲᑎᒪᕕᖏᓐᓄᑦ. 
18ᐅᕙᖓᓗ ᐱᑦᔪᑎᒋᓗᖓ ᐃᖅᑲᖅᑐᖅᑕᐅᔪᒫᖅᐳᓯ ᐊᐅᓚᑦᓯᔨᐅᔪᓄᑦ ᐊᖓᔪᖅᑳᖅᔪᐊᓄᓪᓗ, ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᐅᖃᐅᓯᖃᕈᓐᓇᖁᓪᓗᓯ ᑖᒃᑯᓄᖓ, ᔫᑎᐅᖏᑦᑐᓄᓪᓗ. 
19ᐃᖅᑲᖅᑐᖅᑕᐅᕕᖕᒧᑦ ᐋᑕᐅᒍᑦᓯ ᐃᓱᒪᔮᕐᖕᓂᐊᕋᓯ ᖃᓄᖅ ᐅᖃᕆᐊᖃᕐᖕᓂᐊᕐᖕᒪᖔᑦᓯ, ᐅᕝᕙᓗ ᖃᓄᐃᓕᓗᓯ ᐅᖃᐅᓯᖃᕐᖕᓂᐊᒪᖔᑦᓯ; ᑕᒪᓐᓇ ᓇᓪᓕᐅᑎᒃᐸᑦ, ᐅᖃᐅᓯᒃᓴᑦᓯᓐᓂᒃ ᑐᓂᓯᕕᐅᔪᒫᕋᑦᓯ. 
20ᐅᖃᐅᓯᕆᔭᓯ ᐃᓕᑦᓯᓐᓂᑦ ᐱᓂᐊᖏᒻᒪᑕ; ᐊᑖᑕᑦᓯᓕ ᐊᓂᕐᖕᓂᖓᓂᑦ ᐱᔪᒫᖅᐳᑦ, ᐅᖃᓪᓚᒍᒫᕐᖕᒪᑦ ᐃᓕᑦᓯᑎᒍᑦ.
21ᐊᖑᑦ ᐱᔭᐅᒃᑬᔪᒫᖅᐳᖅ ᖃᑕᓐᖑᑎᒥᓂᒃ ᑐᖁᑎᑕᐅᖁᓪᓗᒍ, ᐊᑖᑕᐅᔪᖅᓗ ᑍᒫᑦᓮᓐᓇᖅ ᐱᔪᒫᕆᕗᖅ ᕿᑐᕐᖓᒥᓄᑦ; ᕿᑐᕐᖓᐅᔪᓪᓗ ᐊᖓᔪᖅᑳᒥᖕᓂᒃ ᐊᑭᕋᖅᑐᓕᕈᒫᖅᐳᑦ ᑐᖁᑕᐅᑎᑦᓯᓗᑎᒡᓗ. 
22ᐃᓄᓕᒫᓄᓪᓗ ᐆᒥᒋᔭᐅᓕᕈᒫᖅᐳᓯ ᐅᕙᖓ ᐱᓪᓗᖓ. ᐅᒃᐱᕐᖕᓂᕐᖕᒥᓂᒡᓕ ᑎᒍᒥᐊᖏᓐᓇᖅᓗᓂ ᐃᓱᐊᓄᑦ ᑲᔪᓯᔪᖅ, ᑖᓐᓇ ᐱᐅᓕᔭᐅᔪᒫᖅᐳᖅ. 
23ᓄᓇᓕᖕᓂᑦ ᐊᑭᕋᖅᑐᖅᑕᐅᒍᑦᓯ, ᑕᕝᕙᓐᖓᑦ ᕿᒫᒋᑦᓯ ᓄᓇᐅᑉ ᐊᓯᐊᓄᑦ, ᖁᓚᕐᖕᓇᖏᑦᑐᒥᒃ ᐅᖃᐅᑎᕙᑦᓯ ᐄᓴᕅᓕᐅᑉ ᐃᒡᓗᒐᓴᒡᔪᐊᖏᑦ ᐃᖏᕐᕋᔭᕇᖅᕕᒋᓂᐊᖏᓐᓇᑦᓯᐅᒃ, ᐃᓅᑉ ᐃᕐᖕᓂᖓ ᑎᑭᓚᐅᖄᖅᑎᓐᓇᒍ.
24ᐃᓕᓐᓂᐊᖅᑎ ᐊᖏᓂᖅᓴᐅᓐᖏᓚᖅ ᐃᓕᓮᔨᒥᓂᑦ; ᐱᔨᓗ ᐊᖏᓂᖅᓴᐅᓐᖏᓚᖅ ᐊᖓᔪᖅᑳᒥᓂᑦ. 
25ᑍᒤᒻᒪᑦ, ᐃᓕᓐᓂᐊᖅᑎ ᐃᓕᓐᓂᐊᖅᑎᑦᓯᔨᒥᑐᑦ ᑍᒤᓕᕈᓂ ᑕᕝᕙ ᓈᒻᒪᒃᓯᕗᖅ, ᐱᔨᓗ ᐊᖓᔪᖅᑳᖃᖅᑐᖅ ᑍᒫᑦᓮᓐᓇᖅ ᐊᖓᔪᖅᑳᒥᑑᓕᕈᓂ ᑕᕝᕙ ᓈᒻᒪᒃᓯᕗᖅ. ᐃᓚᒌᒃᑐᑦ ᐊᖓᔪᖅᑳᖓᑦ ᐱᐅᓪᔨᐹᐱᒥᒃ ᑍᔭᐅᖃᑦᑕᖅᓯᒪᒃᐸᑦ, ᑕᕝᕙ ᓇᖕᒥᓂᖏᑦ ᐊᑎᖃᖅᑎᑕᐅᓂᐊᖅᐳᑦ, ᐱᐅᖏᓐᓂᖅᓴᒋᐊᓪᓚᖕᒥᒃ!”
26“ᑍᒤᒻᒪᑦ ᐃᓄᖕᓂᒃ ᓯᕘᕋᓂᐊᕋᓯ; ᐃᔨᖅᑕᐅᓯᒪᔪᑦ ᓴᖅᑭᑎᑕᐅᔪᒫᖅᐳᑦ, ᐃᔨᕋᖅᑐᐊᖑᔪᓪᓗ ᖃᐅᔨᔭᐅᔪᒫᖅᐳᑦ. 
27ᑖᖅᑐᒥ ᐅᖃᐅᑎᒍᑦᓯ, ᖃᐅᒪᑦᓯᐊᖅᑐᒥ ᐅᖃᐅᓯᕆᔭᒃᓴᕆᕙᓯ; ᐃᓄᑑᓗᓯᓗ ᑐᓴᖅᑕᓯ ᐅᖃᐅᓯᕆᔭᕆᐊᖃᖅᐸᓯ ᐃᒡᓘᑉ ᖄᖏᓐᓂ. 
28ᓯᕘᕋᒋᓂᐊᕋᓯᒋᒃ ᑎᒥᒥᒃ ᑐᖁᑦᓯᔪᓐᓇᖅᑐᑦ ᑕᕐᖕᓂᕐᖕᒥᒡᓕ ᑐᖁᑦᓯᔪᓐᓇᖏᑦᑐᑦ; ᒎᑎᓕ ᓯᕘᕋᒋᓯᐅᒃ, ᑕᒤᓐᓂᒃ ᐊᓯᕈᐃᔪᓐᓇᖅᑐᖅ ᑎᒥᒥᒃ ᑕᕐᖕᓂᕐᖕᒥᒡᓗ ᐃᑯᒪᖅᔪᐊᕐᖕᒥ. 
29ᑲᓐᓄᔭᒧᑦ ᐊᑕᐅᓯᕐᖕᒧᑦ ᑮᓇᐅᔭᑯᓗᖕᒧᑦ ᖁᐸᓄᐊᖕᓂᒃ ᒪᕐᕉᖕᓂᒃ ᓂᐅᕕᕈᓐᓇᖅᐳᑎᑦ, ᑍᒤᒃᑲᓗᐊᖅᑎᓪᓗᒍᓕ ᖁᐸᓄᐊᖅ ᐊᑕᐅᓯᖅᓘᓐᓃᑦ ᑲᑕᖃᑦᑕᓐᖏᓚᖅ ᓄᓇᒧᑦ ᐊᑖᑕᑦᓯ ᑍᒤᖁᖏᑉᐸᒍ. 
30ᓄᔭᓯᓕ ᐊᒡᓛᑦ ᓂᐊᖁᑦᓯᓐᓃᑦᑐᑦ ᖃᑦᓯᐅᖕᒪᖔᑕ ᖃᐅᔨᒪᔭᐅᕗᑦ. 
31ᑍᒤᒻᒪᑦ ᓯᕘᕋᓂᐊᕋᓯ; ᖁᐸᓄᐊᓂᑦ ᐅᓄᖅᑐᓂᑦ ᐱᓪᓚᕆᐅᓂᖅᓴᒻᒪᕆᐊᓘᒐᑦᓯ!”
32“ᓇᓪᓕᐊᑦ ᐃᓄᖕᓄᑦ ᐅᖃᐅᓯᖃᖅᐸᑦ ᐅᕙᓐᓂᒃ, ᐅᕙᖓᑦᑕᐅᖅ ᑍᒫᑦᓮᓐᓇᖅ ᐅᖃᐅᓯᕆᒐᔭᖅᐸᕋ ᐊᑖᑕᓐᓄᑦ ᕿᓚᖕᒦᑦᑐᒧᑦ. 
33ᓇᓪᓕᐊᓪᓕ ᐃᓄᖕᓄᑦ ᐅᖃᐅᓯᖃᖏᑉᐸᑦ ᐅᕙᓐᓂᒃ, ᐅᕙᖓᑦᑕᐅᖅ ᐅᖃᐅᓯᕆᒐᔭᓐᖏᓚᕋ ᐊᑖᑕᓐᓄᑦ ᕿᓚᖕᒦᑦᑐᒧᑦ.”
34“ᐃᓱᒪᓂᐊᕋᓯ ᐃᓅᖃᑎᒌᑦᓯᐊᓕᖅᑎᑦᓯᔭᖅᑐᕋᓱᒋᓗᖓ ᓄᓇᖅᔪᐊᕐᖕᒧᑦ; ᐃᓅᖃᑎᒌᑦᓯᐊᓕᖅᑎᑦᓯᔭᖅᑐᓐᖏᓚᖓ, ᓴᕕᒡᔪᐊᕐᖕᒥᒡᓕ+ ᐱᑎᑦᓯᕗᖓ. 
35ᑎᑭᓚᐅᖅᐳᖓ ᐃᕐᖕᓂᖅ ᐊᑖᑕᒥᖕᓄᑦ ᐊᑭᕋᖅᑐᓕᖁᓪᓗᒍ, ᐸᓂᒡᓗ ᐊᓈᓇᒥᓄᑦ ᐊᑭᕋᖅᑐᓕᖁᓪᓗᒍ; ᐅᑯᐊᖅᓗ ᓴᑭᒥᓄᑦ ᐊᕐᖕᓇᒧᑦ ᐊᑭᕋᖅᑐᓕᖁᓪᓗᒍ; 
36ᐃᓅᑉ ᐊᑲᐅᖏᓐᓂᖅᐹᒥᒃ ᐊᑭᕋᖅᑐᖅᑎᒋᓂᐊᖅᐰᑦ ᓇᖕᒥᓂᓂ ᐃᒡᓗᒥᐅᖃᑎᓂ.
37ᓇᓪᓕᐊᑦ ᐊᑖᑕᒥᓂᒃ ᐊᓈᓇᒥᓂᒡᓘᓐᓃᑦ ᐅᕙᓐᓂᑦ ᐅᖓᒋᔭᖃᕐᖕᓂᖅᓴᐅᒃᐸᑦ, ᑖᓐᓇ ᐅᕙᓐᓂᒃ ᐃᓅᖃᑎᖃᕈᓐᓇᓐᖏᓚᖅ; ᓇᓪᓕᐊᓪᓗ ᐃᕐᖕᓂᕐᖕᒥᓂᒃ ᐸᓂᖕᒥᓂᒡᓘᓐᓃᑦ ᐅᕙᓐᓂᑦ ᐅᖓᒋᔭᖃᕐᖕᓂᖅᓴᐅᒃᐸᑦ, ᑖᓐᓇ ᐅᕙᓐᓂᒃ ᐃᓅᖃᑎᖃᕈᓐᓇᓐᖏᓚᖅ. 
38ᓇᓪᓕᐊᑦ ᓴᓐᓂᖓᔪᓕᒃᓴᒥᓂᒃ ᓇᒃᓴᖏᑦᑐᖅ ᒪᓕᒡᓗᓂᓗ ᐅᕙᓐᓂᒃ, ᑖᓐᓇ ᐅᕙᓐᓂᒃ ᐃᓅᖃᑎᖃᕈᓐᓇᓐᖏᓚᖅ. 
39ᐃᓅᓯᕐᖕᒥᓂᒃ ᐃᓪᓕᕈᓱᒃᑐᖅ, ᐃᓅᓯᕐᖕᒥᓂᒃ ᐊᓯᐅᔨᔪᒫᖅᐳᖅ; ᐃᓅᓯᕐᖕᒥᓂᒡᓕ ᐃᓪᓕᕈᓱᖏᑦᑐᖅ ᐅᕙᖓ ᐱᓪᓗᖓ, ᑖᓐᓇ ᐃᓅᓯᕐᖕᒥᓂᒃ ᓇᒡᕚᕈᒫᖅᐳᖅ.”
40“ᐃᓕᑦᓯᓐᓂᒃ ᐃᓚᓕᐅᖅᓯᔪᖅ ᐅᕙᓐᓂᒃ ᐃᓚᓕᐅᖅᓯᕗᖅ; ᐅᕙᓐᓂᒡᓗ ᐃᓚᓕᐅᖅᓯᔪᖅ ᑎᓕᔨᓐᓂᒃ ᐃᓚᓕᐅᖅᓯᕗᖅ. 
41ᐱᔪᖃᓛᖅᑐᒥᒃ ᒎᑎᐅᑉ ᐅᖃᖅᑎᖓᓂᒃ ᐃᓚᓕᐅᖅᓯᔪᖅ, ᐅᖃᖅᑎᖓᑐᑦ ᐊᑭᓕᖅᑕᐅᔪᒫᖅᐳᖅ; ᓇᓪᓕᐊᓪᓗ ᐃᓚᓕᐅᖅᓯᔪᖅ ᒎᑎᒥᒃ ᐃᓚᖃᑦᓯᐊᖅᑐᒥᒃ, ᒎᑎᒥᒃ ᐃᓚᖃᑦᓯᐊᖅᑐᑎᑐᑦ ᐊᑭᓕᖅᑕᐅᔪᒫᖅᐳᖅ. 
42ᓇᓪᓕᐊᑦ ᐃᒥᕐᖕᒥᒃ ᓂᒡᓕᓇᖅᑐᒥᒃ ᐃᒥᖅᑎᑦᓯᔪᖅ ᒪᓕᒡᑎᓐᓂᑦ ᒥᑭᓐᓂᖅᐸᐅᔪᒥᒃ, ᐃᒥᖅᑎᑕᐅᔫᑉ ᐅᕙᓐᓄᑦ ᒪᓕᒡᑎᐅᓂᖓ ᐱᑦᔪᑎᒋᓗᒍ, ᑖᓐᓇ ᓱᓕᒻᒪᕆᒡᓗᖓ ᐅᖃᐅᑎᕙᑦᓯ ᐊᑭᓕᖅᑕᐅᑦᓯᐊᕈᒫᖅᐳᖅ.”
