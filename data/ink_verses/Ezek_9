1ᒎᑎ ᓂᐱᖅᑯᖅᑐᓪᓗᓂ ᐅᖃᖅᑐᖅ ᑐᓴᖅᐸᕋ, “ᐃᒡᓗᒐᓴᒡᔪᐊᓂᒃ ᓱᒋᐊᖅᓯᓂᐊᖅᑐᑦ ᕾᓕᖅᓕᑦ, ᐊᓯᕈᐃᑦᔪᑎᒃᓴᒥᖕᓂᒃ ᓇᒃᓴᖅᓗᑎᒃ.” 
2ᑕᑯᒋᓪᓗ, ᐊᖑᑎᑦ ᐱᖓᓲᔪᖅᑐᑦ ᑕᒪᐅᓐᖓᖅᐳᑦ ᑐᒃᓯᐊᖅᕕᒡᔪᐊᑉ ᓯᓚᓪᓕᖅᐹᖓᑕ ᐃᑎᖅᑕᖅᕕᖓᑕ ᓇᓛᓂᑦ, ᐅᓐᓄᐊᓪᓗᐊᑉ ᓇᓛᓄᑦ ᓵᓐᖓᔪᒥᑦ, ᐊᑐᓂᑦ ᓱᒋᐅᓯᔭᖅᓗᑎᒃ ᑐᑯᕅᑦᔪᑎᒥᖕᓂᒃ, ᐃᓚᖃᖅᓗᑎᒃ ᐊᖑᒻᒥᒃ ᖃᓪᓗᓈᖅᑕᓂᒃ ᓵᑦᑐᓂᒃ ᐊᓐᓄᕌᖅᓯᒪᔪᒥᒃ, ᑎᑎᕋᐅᒻᒧᑦ ᒥᓱᒃᑕᖅᕕᖕᒥᒃ ᕿᑎᕐᖕᒥᐅᑕᓕᖕᒥᒃ ᓴᓂᕋᕐᖕᒥᒍᑦ, ᑖᒃᑯᐊ ᐃᑎᕋᒥᒃ ᑐᓂᕐᕈᓯᖅᕕᐅᑉ ᑲᓐᓄᔭᐅᑉ ᓴᓂᐊᓂ ᓇᖏᓕᖅᐳᑦ.
3ᐄᓴᕅᓕᒥᐅᓪᓗ ᒎᑎᖓᑦᑕ ᐱᓐᓇᕐᖕᓇᕐᖕᓂᖅᔪᐊᖓ ᖁᒻᒧᐊᒃᐳᖅ ᓯᕋᐲᑦ ᐃᓴᕈᓖᑦ ᓇᔪᖅᑕᖏᓐᓂᑦ ᑐᒃᓯᐊᖅᕕᒡᔪᐊᑉ ᐃᑎᖅᕕᖓᓄᐊᖅᓗᓂ; ᐊᖑᓪᓗ ᖃᓪᓗᓈᖅᑕᓂᒃ ᓵᑦᑐᓂᒃ ᐊᓐᓄᕌᓕᒃ ᕾᖁᕚ, ᑖᓐᓇ ᑎᑎᕋᐅᒻᒧᑦ ᒥᓱᒃᑕᖅᕕᖕᒥᒃ ᕿᑎᕐᖕᒥᐅᑕᓕᒃ ᓴᓂᕋᕐᖕᒥᒍᑦ. 
4ᐊᑕᓂᐅᓪᓗ ᐅᖃᐅᑎᕚ, “ᔪᕉᓴᓚᐅᑉ ᐃᒡᓗᒐᓴᖏᑎᒍᑦ ᐃᖏᕐᕋᒋᑦ, ᖃᐅᖏᑎᒍᑦ ᓇᓗᓁᒃᑯᓯᖅᓱᐃᓗᑎᑦ ᐊᓂᖅᓴᐅᒥᑦᔪᑎᓕᖕᓂᒃ ᐅᒡᒍᐊᕈᑎᓕᖕᓂᒡᓗ ᓇᕐᕈᓇᖅᑐᓂᒃ ᐱᓂᐊᕐᖕᓂᐅᕙᒃᑐᓂᒃ.”
5ᐊᓯᖏᓐᓄᓪᓗ ᐅᖃᐅᑦᔨᔪᖅ ᑕᕝᕙᓃᖃᑎᒋᔭᖏᓐᓂᒃ ᑐᓴᖅᐸᕋ, “ᑖᓐᓇ ᒪᓕᒃᓯᐅᒃ ᐃᒡᓗᒐᓴᒡᔪᐊᑎᒍᑦ, ᑐᖁᕅᓗᓯᓗ; ᐊᓐᓁᑦᑍᓕᒋᑦᓯ, ᓂᑲᒋᔭᖃᖅᑍᓕᓗᓯᓗ. 
6ᐊᒥᐊᒃᑯᖏᑦᓯᐊᖅᓗᒋᑦ ᑐᖁᕅᒋᑦᓯ ᐃᑦᑐᓂᒃ, ᐃᓅᓱᒃᑐᓂᒃ ᐊᖑᑎᓂᒃ ᐊᕐᖕᓇᓂᒡᓗ, ᓄᑕᖅᑲᓂᒃ ᐊᕐᖕᓇᓂᒡᓗ, ᓇᓗᓁᒃᑯᓯᖅᓯᒪᔪᓂᒡᓕ ᑐᖁᑦᓯᑦᑍᓕᓗᓯ. ᐱᒋᐊᖅᓗᓯ ᐃᑦᔪᕐᖕᓁᑦᑐᕕᖁᑎᓐᓂᑦ.” ᑖᒃᑯᐊᓗ ᐱᒋᐊᖅᐳᑦ ᐊᖓᔪᖅᑳᑦ ᑐᒃᓯᐊᖅᕕᒡᔪᐊᕐᖕᒦᑦᑐᑦ ᐱᒋᐊᖅᕕᒋᓪᓗᒋᑦ.
7ᑕᕝᕙ ᐅᖃᐅᑎᕔᑦ, “ᑐᒃᓯᐊᖅᕕᒡᔪᐊᖅ ᐃᑦᔪᕐᖕᓇᖅᓯᑎᓯᐅᒃ, ᐊᓃᕋᔭᒡᕕᖏᑦ ᑐᖁᑕᐅᔪᓂᒃ ᓈᓗᒋᑦ. ᐊᑏ ᐂᓕᕆᑦᓯ.” ᐊᓂᒐᒥᒡᓗ, ᑐᖁᕅᓕᖅᐳᑦ ᐃᓄᖕᓂᒃ ᐃᒡᓗᒐᓴᒡᔪᐊᓃᑦᑐᓂᒃ.
8ᑐᖁᕅᓕᖅᑎᓪᓗᒋᓪᓗ ᐃᓄᑑᓕᓚᐅᖅᐳᖓ, ᒪᓂᖅᑲᒧᑦ ᐹᒻᒪᒃᓗᖓ ᕾᒐᓛᓕᖅᐳᖓ, “ᐊᑕᓃᖅ ᒎᑏ! ᐄᓴᕅᓕᒥᐅᑦ ᐊᒥᐊᒃᑯᖏᑦ ᓄᖑᑕᐅᑎᓕᖅᐱᒌᑦ ᓂᓐᖓᐅᒪᓗᐊᕐᖕᓂᕐᖕᓄᑦ ᔪᕉᓴᓚᒥ?”
9ᑕᕝᕙ ᐅᖃᐅᑎᕚᖓ, “ᐄᓴᕅᓕᐅᑉ ᔫᑕᐅᓪᓗ ᑭᖑᕚᖏᑦ ᐸᓯᔭᒃᓴᐅᓗᐊᕐᖕᒪᑕ; ᓄᓇ ᐊᐅᖕᒥᒃ ᑕᑕᒻᒪᑦ, ᐃᒡᓗᒐᓴᒡᔪᐊᕐᖕᒥᐅᓪᓗ ᐊᑦᔨᒌᒃᑎᑦᓯᓇᑎᒃ; ᐅᖃᖃᑦᑕᕐᖕᒪᑕ, ‘ᐊᑕᓂᖅ ᓄᓇᒥᒃ ᖁᔭᓈᖅᓯᕗᖅ, ᑕᑯᓐᓇᕈᓐᓃᖅᓗᓂᓗ.’ 
10ᐅᕙᖓᑦᑕᐅᖅ ᓇᒡᓕᒋᓗᒋᑦ ᑕᑯᓐᓇᕐᖕᓂᐊᕈᓐᓃᖅᐸᒃᑲ, ᓂᑲᒋᓂᐊᕈᓐᓃᖅᓗᒋᓪᓗ, ᐊᑭᓂᐊᖅᕕᒋᓂᐊᓕᖅᐸᒃᑲ ᐱᓂᐊᕐᖕᓂᖏᑦ ᒪᓕᒡᓗᒋᑦ.”
11ᑕᑯᒋᓪᓗ, ᐊᖑᑦ ᖃᓪᓗᓈᖅᑕᓂᒃ ᓵᑦᑐᓂᒃ ᐊᓐᓄᕌᓕᒃ, ᒥᓱᒃᑕᐅᑎᒃᑯᕕᖕᒥ ᓴᓂᕋᕐᖕᒥᒍᑦ ᑭᑎᕐᖕᒥᐅᑕᓕᒃ, ᐅᑎᕋᒥ ᐅᖃᖅᐳᖅ, “ᐱᔭᕇᖅᐳᖓ ᐅᕙᓐᓄᑦ ᑎᓕᓯᑦᔪᑎᒋᓚᐅᖅᑕᕐᖕᓂᒃ.”
