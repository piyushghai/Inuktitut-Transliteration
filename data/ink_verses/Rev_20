1ᑕᑯᓕᕆᕗᖓ ᐂᖏᓕᒥᒃ ᕿᓚᖕᒥᑦ ᐊᖅᑲᖅᑐᒥᒃ, ᑎᒍᒥᐊᖅᑐᒥᒃ ᐃᑎᖅᓴᖅᔪᐊᑉ ᓇᑎᖃᖏᑦᑑᑉ ᐅᒃᑯᐃᕈᑎᖓᓂᒃ ᐊᖅᓵᖅᑑᔭᓂᒡᓗ.+ 
2ᑐᕌᒎᓂᓗ ᑎᒍᕚ, ᑖᓐᓇ ᖁᒡᓗᒋᐊᑐᖃᖅ, ᑕᕝᕙ ᐆᒃᑐᖅᓗᒃᑎ ᐅᕝᕙᓗ ᓵᑖᓇᓯ, ᑖᓐᓇᓗ ᕿᓚᒃᐹ ᕿᓚᒃᓱᖅᓯᒪᓂᐊᓕᖅᓗᓂ ᐊᕐᕌᒍᓂᑦ 1,000-ᓂᒃ. 
3ᐂᖏᓕᐅᓪᓗ ᐃᒋᑉᐹ ᐃᑎᖅᓴᖅᔪᐊᕐᖕᒧᑦ ᓇᑎᖃᖏᑦᑐᒧᑦ, ᐅᒃᑯᐊᖓᓗ ᐊᑦᓱᖏᖅᓗᒍ ᓇᕿᑦᔪᓯᖅᐹ, ᐃᓅᖃᑎᒌᒡᔪᐊᓂᒃ ᑕᒻᒪᖅᑎᑦᓯᔪᓐᓃᖁᓪᓗᒍ, ᐊᕐᕌᒍᐃᑦ 1,000-ᑦ ᓈᓚᐅᖏᓐᓂᖏᓐᓂ. ᑕᒪᓐᓇ ᐊᓂᒍᖅᐸᑦ ᕿᓚᕈᑦᔮᖅᑕᐅᔭᕆᐊᖃᓛᖅᐳᖅ ᓯᕕᑭᑦᑑᒥᒃ.
4ᑕᕝᕙ ᐃᒃᓯᕙᐅᑕᖅᔪᐊᓂᒃ ᑕᑯᒋᕗᖓ, ᑕᕝᕙᓂᓗ ᐃᒃᓯᕙᔪᑦ ᐱᔪᓐᓇᕐᖕᓂᕐᖕᒥᒃ ᑐᓂᓯᕕᐅᕗᑦ ᐃᖅᑲᖅᑐᐃᔪᓐᓇᖁᓪᓗᒋᑦ. ᑕᑯᒋᕗᖓᓗ ᓂᐊᖁᐃᖅᑕᐅᓯᒪᔪᑦ ᑕᕐᖕᓂᖏᓐᓂᒃ ᐅᖃᐅᓯᖃᕐᖕᓂᖏᓐᓄᑦ ᔩᓱᓯᒥᒃ ᒎᑎᐅᓪᓗ ᐅᖃᐅᓯᖏᓐᓂᒃ, ᑐᒃᓯᐊᖅᕕᖃᓚᐅᖏᑦᑐᓪᓗ ᐆᒪᔪᐊᓗᖕᒥᒃ ᐅᕝᕙᓗ ᐊᑦᔨᓐᖑᐊᖓᓂᒃ ᓴᓇᓯᒪᔪᒥᒃ ᓇᓗᓁᒃᑯᑕᖓᓂᒡᓗ ᓇᓗᓁᒃᑯᓯᖅᑕᐅᓚᐅᖏᑦᑐᑦ ᖃᐅᒥᒃᑎᒍᑦ ᐊᒡᒐᖕᒥᒃᑎᒍᓪᓘᓐᓃᑦ. ᑖᒃᑯᐊ ᐆᒻᒪᕋᒥᒃ, ᙭ᔅᑑᓯ ᐊᖓᔪᖅᑳᖅᔪᐊᖑᖃᑎᒋᕚᑦ ᐊᕐᕌᒍᓂᒃ 1,000-ᓂᒃ. 
5ᑐᖁᖓᔪᓪᓕ ᑖᒃᑯᐊ ᐊᓯᖏᑦ ᒪᑭᓚᐅᓐᖏᓚᑦ ᐊᕐᕌᒍᐃᑦ 1,000-ᑦ ᓈᓚᐅᖏᓐᓂᖏᓐᓂ. ᑕᒪᑦᔭ ᓯᕗᓪᓕᖅ ᑐᖁᖓᔪᓂᑦ ᒪᑭᓐᓂᖅ. 
6ᖁᕕᐊᓇᖅᐳᖅ ᐃᑦᔪᕐᖕᓁᑦᑑᓪᓗᓂᓗ ᒪᑭᓐᓂᕐᖕᒥᒃ ᓯᕗᓪᓕᕐᖕᒥᒃ ᒪᑭᖃᑕᐅᔪᓄᑦ! ᑐᖂᑉ ᐂᑉᐸᖓᓄᑦ ᐱᔪᓐᓇᕐᖕᓂᖃᖅᕕᐅᔪᓐᓃᕐᖕᒪᑕ ᑭᖑᓂᖓᒍᑦ, ᒎᑎᐅᑉ ᙭ᔅᑑᓯᐅᓪᓗ ᑐᓂᕐᕈᓯᖅᑎᑦᓯᔨᒋᓂᐊᓕᕐᖕᒪᒋᑦ, ᐊᐅᓚᑦᓯᖃᑎᒋᓂᐊᖅᐹᓪᓗ ᐊᕐᕌᒍᓂᒃ 1,000-ᓂᒃ.
7ᐊᕐᕌᒍᐃᓪᓗ 1,000-ᑦ ᐊᓂᒍᖅᐸᑕ, ᓵᑖᓇᓯ ᐊᓂᑎᑕᐅᔪᒫᖅᐳᖅ ᑎᒍᔭᐅᓯᒪᕕᖕᒥᓂᑦ, 
8ᐃᓅᖃᑎᒌᒡᔪᐊᓂᒡᓗ ᓇᓂᑐᐃᓐᓈᖅᑐᓂᒃ ᑕᒻᒪᖅᑎᑦᓯᔭᖅᑐᕈᒫᖅᐳᖅ ᓯᐊᒻᒪᖅᑎᑕᐅᓯᒪᔪᓂᒃ, ᐅᒃᑯᓇᓂ, ᓄᓇᓕᖕᓂ ᒑᒡᒥ ᒪᒑᒡᒥᓗ, ᓵᑖᓇᓯᐅᑉ ᑲᑎᑎᑦᓱᒫᖅᐰᑦ ᐅᓇᑕᕆᐊᖁᓪᓗᒋᑦ; ᑖᒃᑯᐊᓗ ᓯᐅᕋᖅᑎᑐᑦ ᐃᒪᐅᑉ ᓯᓈᓃᑦᑐᑎᑐᑦ ᐅᓄᕐᖕᓂᖃᕈᒫᖅᐳᑦ. 
9ᓄᓇᖅᔪᐊᕐᖕᒧᓪᓗ ᓇᒧᑐᐃᓐᓈᕈᒫᖅᐳᑦ ᐅᓇᑕᕆᐊᖅᓗᑎᒃ ᐊᕙᑕᖏᖅᓯᔪᒫᖅᐳᑦ ᐃᑦᔪᕐᖕᓁᑦᑐᓂᒃ ᐃᒡᓗᒐᓴᒡᔪᐊᓂᒡᓗ ᓇᒡᓕᖕᓇᖅᑐᓂᒃ; ᕿᓚᖕᒥᓪᓕ ᐃᑯᒪᒥᒃ ᑲᑕᒃᕕᐅᔪᒫᖅᐳᑦ ᓄᖑᑕᐅᓗᑎᒃ. 
10ᑕᕝᕙ ᓵᑖᓇᓯ ᑖᒃᑯᓂᖓ ᑕᒻᒪᖅᑎᑦᓯᓚᐅᖅᑐᖅ ᐃᒋᑕᐅᔪᒫᖅᐳᖅ ᑕᓯᖅᔪᐊᒧᑦ ᐃᒃᑭᕆᑦᑐᖅᔪᐊᒥᒃ ᓲᓪᕕᕆᒧᑦ ᐃᑯᒪᔪᒧᑦ ᑕᕝᕙᓂ ᐆᒪᔪᐊᓘᑉ ᓇᓚᐅᑦᑍᓂᖅᓗᒃᑑᓪᓗ ᐃᒋᑕᐅᕕᒋᓯᒪᔭᖓᓄᑦ, ᑖᒃᑯᐊᓗ ᑕᕝᕙᓂ ᐋᓐᓂᐊᑎᑕᐅᔪᒫᖅᐳᑦ ᐅᓪᓗᖅ ᐅᓐᓄᐊᖅᓗ ᓈᓗᒋᒃ ᐃᓱᖃᖏᑦᑐᒥᑦ ᐃᓱᖃᖏᑦᑐᒧᑦ.
11ᑕᕝᕙ ᑕᑯᓕᕆᕗᖓ ᐃᒃᓯᕙᐅᑕᖅᔪᐊᕐᖕᒥᒃ ᖃᑯᖅᑕᒥᒃ ᑕᕝᕙᓂᓗ ᐃᒃᓯᕚᖅᑐᒥᒃ; ᑖᑦᓱᒪᓕ ᓇᔪᖅᑕᖓᓂᑦ ᓄᓇᖅᔪᐊᖅ ᕿᓚᒡᓗ ᕿᒪᒃᓯᕘᒃ, ᐃᓂᒃᓴᖃᕈᓐᓃᖅᓗᑎᒡᓗ. 
12ᑐᖁᓯᒪᔪᓪᓗ ᑕᑯᒋᕙᒃᑲ, ᐊᖏᔪᑦ ᒥᑭᔪᓪᓗ, ᐃᒃᓯᕙᐅᑕᖅᔪᐊᑉ ᓵᖓᓂ ᓇᖏᖅᑐᑦ, ᑎᑎᕋᖅᕕᒃᓮᓪᓗ ᒪᒃᐱᖅᑕᐅᕗᑦ. ᐊᓯᖏᓪᓗ ᑎᑎᕋᖅᕕᒃᓮᑦ ᒪᒃᐱᖅᑕᐅᒋᕗᑦ, ᑖᒃᑯᐊ ᑎᑎᕋᖅᕕᒃᓮᑦ ᐃᓅᓯᖃᕐᖕᓇᖅᑐᑦ. ᑐᖁᓯᒪᔪᓪᓗ ᐊᑐᓂᑦ ᐃᖅᑲᖅᑐᖅᑕᐅᓕᖅᐳᑦ ᐱᓂᐊᕐᖕᓂᕆᓯᒪᔭᖏᑦ ᒪᓕᒡᓗᒋᑦ, ᑎᑎᕋᖅᕕᒃᓴᓂ ᑎᑎᕋᖅᑕᐅᓯᒪᔪᑦ. 
13ᐃᒪᖅᔪᐊᒥᓗ ᑐᖁᓯᒪᔪᑦ ᐃᒪᖅᔪᐊᑉ ᓴᖅᑭᑎᒃᑭᕔᑦ, ᓄᓇᖅᔪᐊᒥᓗ ᑐᖁᖓᔪᑦ ᐃᓂᖏᓐᓃᑦᑐᑦ ᓄᓇᖅᔪᐊᑉ ᓴᖅᑭᑎᒃᑭᕔᑦ, ᑕᕝᕙ ᑕᒪᕐᖕᒥᒃ ᐃᖅᑲᖅᑐᖅᑕᐅᓕᖅᐳᑦ ᐱᓂᐊᕐᖕᓂᕆᓯᒪᔭᖏᑦ ᒪᓕᒡᓗᒋᑦ. 
14ᑕᕝᕙ ᑐᖁ ᑐᖁᖓᔪᓪᓗ ᐃᓂᖓᑦ ᑕᓯᕐᖕᒧᑦ ᐃᑯᒪᖅᔪᐊᕐᖕᒧᑦ ᐃᒋᑕᐅᕘᒃ. ᑖᓐᓇ ᑕᓯᖅ ᐃᑯᒪᖅᔪᐊᖅ ᑕᕝᕙ ᑐᑰᑉ ᐂᑉᐸᖓ; 
15ᓇᓪᓕᐊᓪᓗ ᑎᑎᕋᖅᕕᒃᓴᓂ ᐃᓅᓯᖃᕐᖕᓇᖅᑐᓂ ᐊᑎᖓ ᑎᑎᕋᖅᑕᐅᓯᒪᖏᑦᑐᖅ, ᑖᓐᓇ ᐃᒋᑕᐅᕗᖅ ᑕᓯᕐᖕᒧᑦ ᐃᑯᒪᖅᔪᐊᕐᖕᒧᑦ.
