1ᔨᑉᑕ, ᐊᔪᖏᑦᑐᖅᔪᐊᖑᓪᓗᓂ ᐅᓇᑕᖅᑐᒃᓴᐅᓚᐅᖅᐳᖅ ᒋᓕᐊᑎᒥᐅᑕᖅ, ᐃᕐᖕᓂᕆᔭᐅᓚᐅᖅᐳᖅ ᐊᕐᖕᓇᒧ ᓄᓕᐊᒐᕐᖕᒧᑦ, ᐊᑖᑕᖃᖅᓗᓂ ᒋᓕᐊᑎᒥ. 
2ᒋᓕᐊᑎ ᐃᕐᖕᓂᖅᑖᖅᑐᓚᐅᕆᕗᖅ ᓄᓕᐊᒥᓂᑦ; ᐃᕐᖕᓂᖏᓪᓗ ᐱᕈᕋᒥᒃ, ᔨᑉᑕ ᐊᐅᓪᓚᖅᑎᑉᐹᑦ ᐊᖏᕐᕋᒥᖕᓂᑦ; ᐅᖃᐅᑎᓪᓗᒍ, “ᑭᖑᕐᖑᑦᔨᓂᐊᓐᖏᓚᑎᑦ ᓱᓇᒥᒡᓘᓐᓃᑦ ᓯᕗᓕᑦᑕ ᐱᕕᓂᖏᓐᓂᑦ; ᐃᕐᖕᓂᕆᔭᐅᒐᕕᑦ ᐊᕐᖕᓇᒧᑦ ᐊᓯᐊᓄᑦ.” 
3ᔨᑉᑕ ᕿᒫᓚᐅᖅᐳᖅ ᐃᓚᒥᓂᑦ ᓄᓇᑖᖅᓗᓂᓗ ᑑᑉᒥ. ᑍᑲᓂᓗ ᑲᑎᔭᐅᕗᖅ ᓈᒻᒪᖏᑦᑐᓂᒃ ᐱᐅᓯᖃᖅᑐᓂᑦ, ᓇᒧᑐᐃᓐᓇᖅᓗ ᐂᖃᑎᒋᓪᓗᒋᑦ ᑎᒡᓕᒐᖃᑎᒋᕙᒃᐰᑦ.
4ᑕᒪᑐᒪ ᑭᖑᓂᖓᒍᑦ ᐊᒧᓁᑎᒥᐅᑦ ᐅᓇᑕᕆᐊᓚᐅᖅᐳᑦ ᐄᓴᕅᓕᒥᐅᓂᒃ. 
5ᐊᒧᓁᑎᑦ ᐅᓇᑕᕆᐊᕐᖕᒪᑕ ᐄᓴᕅᓕᒥᐅᓂᒃ, ᒋᓕᐊᑎᒥᐅᑦ ᐊᖓᔪᖅᑳᖏᑕ ᐂᕚᑦ ᔨᑉᑕ ᓄᓇᒥᑦ ᑑᑉᒥᑦ. 
6ᔨᑉᑕᓗ ᐅᖃᐅᑎᓪᓗᒍ, “ᕾᓗᑎᑦ ᓯᕗᓕᓚᐅᖅᑎᒍᑦ, ᐅᓇᑕᕈᓐᓇᖁᓪᓗᑕ ᐊᒧᓁᑎᒥᐅᓂᒃ.”
7ᔨᑉᑕᓕ ᑭᐅᕗᖅ ᒋᓕᐊᑎᒥᐅᑦ ᐊᖓᔪᖅᑳᖏᓐᓄᑦ, “ᐅᕙᓐᓂᒃ ᐆᒥᓱᓚᐅᓐᖏᓚᓰ, ᐊᑖᑕᒪᓗ ᐃᒡᓗᖓᓂᑦ ᐊᐅᓪᓚᖅᑎᑦᓯᓚᐅᓐᖏᓚᓰ? ᓱᖕᒪᓪᓕ ᕾᓕᖅᐱᓯ ᐊᒃᓱᕈᓕᕋᑦᓯ?”
8ᒋᓕᐊᑎᒥᐅᑦ ᐊᖓᔪᖅᑳᖏᑕ ᔨᑉᑕ ᐅᖃᐅᑎᕚᑦ, “ᑍᒫᒃ ᑕᕝᕙ ᐃᓕᖕᓄᐊᖅᐳᒍᑦ, ᒫᓐᓇ ᐃᓚᒋᓗᑕ ᐅᓇᑕᕆᐊᖃᑕᐅᖁᓪᓗᑎᑦ ᐊᒧᓁᑎᒥᐅᓂᒃ ᓯᕗᓕᖅᑎᐅᓕᖁᓪᓗᑎᓪᓗ ᒋᓕᐊᑎᒥ ᓄᓇᖃᖅᑐᓕᒫᓄᑦ.”
9ᔨᑉᑕ ᐅᖃᖅᐳᖅ ᒋᓕᐊᑎᒥᐅᑦ ᐊᖓᔪᖅᑳᖏᓐᓄᑦ, “ᐅᑎᖅᑎᓐᓂᐊᕈᑦᓯᓐᖓ ᐊᖏᕐᕋᓐᓄᑦ ᐅᓇᑕᕆᐊᖅᓗᖓᓗ ᐊᒧᓁᑎᒥᐅᓂᒃ ᐊᑕᓂᐅᓪᓗ ᓵᓚᖃᖅᑎᑉᐸᖓ, ᐊᐅᓚᑦᓯᔨᐅᓕᕐᖕᓂᐊᖅᐳᖓ ᐃᓕᑦᓯᓐᓄᑦ.”
10ᑕᕝᕙ ᒋᓕᐊᑎᒥᐅᑦ ᐊᖓᔪᖅᑳᖏᑦ ᐅᖃᖅᐳᑦ ᔨᑉᑕᒧᑦ, “ᐊᖏᖅᐳᒍᑦ, ᐊᑕᓂᖅ ᑕᑯᓐᓇᖅᑎᒋᕙᕗᑦ ᐊᑯᓐᓇᑦᑎᓐᓂ, ᓱᓕᓗᑕ ᓈᓚᖕᓂᐊᖅᐳᒍᑦ ᐃᓕᖕᓂᒃ.” 
11ᑕᕝᕙ ᔨᑉᑕᐅᑉ ᐃᓚᒋᓕᖅᐰᑦ ᒋᓕᐊᑎᒥᐅᑦ ᐊᖓᔪᖅᑳᖏᑦ, ᐃᓄᖏᑦᑕᓗ ᐊᐅᓚᑦᓯᔨᓐᖑᖅᑎᑉᐹᑦ ᓯᕗᓕᖅᑎᒋᓕᖅᓗᒍᓗ; ᔨᑉᑕᐅᓪᓗ ᐊᖏᕈᑎᒋᔭᓂ ᓇᓗᓁᖅᐰᑦ ᐊᑕᓂᐅᑉ ᓵᖓᓂ ᒥᔅᐸᒥ.
12ᔨᑉᑕ ᑎᓕᓯᓚᐅᖅᐳᖅ ᐅᖃᕆᐊᖅᑐᖅᑐᓂᒃ ᐊᒧᓁᑎᑦ ᐊᖓᔪᖅᑳᖅᔪᐊᖓᓐᓄᑦ ᐅᖃᐅᑎᓪᓗᒍ, “ᓱᓇᒥᒃ ᐊᑭᕋᖅᑑᑎᒃᓴᖃᖅᐲᑦ ᐅᕙᑦᑎᓐᓄᑦ? ᓱᖕᒪᓪᓗ ᓄᓇᑦᑎᓐᓄᐊᖅᐲᑦ ᐅᓇᑕᕆᐊᖅᑐᖅᓗᑏᑦ?”
13ᐊᖓᔪᖅᑳᖅᔪᐊᑉ ᐊᒧᓁᑎᒥᐅᑕᐅᑉ ᑭᐅᕔᑦ ᔨᑉᑕᐅᑉ ᐅᖃᕆᐊᖅᑐᖅᑎᖏᑦ, “ᐄᓴᕅᓕᒥᐅᑦ ᐃᑦᔨᑉᑎᒥᓐᖔᖅᑎᓪᓗᒋᑦ ᐊᖅᓵᖅᓯᓚᐅᕐᖕᒪᑕ ᓄᓇᖁᑎᑦᑎᓐᓂᒃ ᐋᕐᓄᓂᐅᑉ ᑰᖓᓂᑦ ᔭᐴᑉ ᑰᖓᓄᑦ ᑎᑭᓪᓗᒍ ᔪᐊᕐᑕᓂᐅᓪᓗ ᑰᖓ ᑎᑭᓪᓗᒍ; ᒫᓐᓇᓕ ᐅᓇᑕᕐᖕᓂᒃᑰᖏᑦᑐᖅ ᐅᑎᖅᑎᓕᖅᓯᐅᒃ.”
14ᔨᑉᑕᐅᓪᓗ ᐅᑎᖅᑎᓚᐅᖅᐰᑦ ᐅᖃᕆᐊᖅᑐᖅᑎᑕᓂ ᐊᒧᓁᑎᑦ ᐊᖓᔪᖅᑳᖅᔪᐊᖓᓄᑦ. 
15ᐃᒫᒃ ᐅᖃᐅᑎᓪᓗᒋᑦ, “ᐃᒫᒃ ᔨᑉᑕ ᐅᖃᖅᐳᖅ; ᐄᓴᕅᓕᒥᐅᑦ ᐊᖅᓵᖅᓯᓚᐅᓐᖏᓚᑦ ᒧᐊᐱᐅᑉ ᓄᓇᖓᓂᒃ ᐅᕝᕙᓘᓐᓃᑦ ᐊᒧᓁᑎᑦ ᓄᓇᖓᓂᒃ. 
16ᐃᑦᔨᑉᑎᒥᓪᓕ ᑎᑭᓐᓇᒥᒃ, ᐄᓴᕅᓕᒥᐅᑦ ᐃᖏᕐᕋᓚᐅᖅᐳᑦ ᐃᓄᖃᖏᑦᑐᒃᑯᑦ ᐃᒪᖅᔪᐊᕐᖕᒧᑦ ᐊᐅᐸᓗᒃᑕᒧᑦ ᑎᑭᓪᓗᑎᒡᓗ ᑲᑎᓯᒧᑦ. 
17ᐄᓴᕅᓕᒥᐅᑦ ᑍᑦᓱᒪᓂ ᐅᖃᕆᐊᖅᑐᖅᑐᓂᒃ ᑎᓕᓯᓚᐅᖅᐳᑦ ᐄᑐᒥᐅᑉ ᐊᖓᔪᖅᑳᖅᔪᐊᖓᓄᑦ, ᐅᖃᖅᓗᑎᒃ, ‘ᐃᓕᑦᓯᓐᓂᒃ ᖄᖏᕈᒪᒐᑦᑕ, ᕿᓄᔪᒍᑦ ᓄᓇᑦᓯᒎᕈᓐᓇᖅᑎᑕᐅᔪᒪᓪᓗᑕ.’ ᐄᑐᒥᐅᓪᓕ ᐊᖓᔪᖅᑳᖅᔪᐊᖓ ᓈᓚᒍᒪᓚᐅᓐᖏᓚᖅ, ᑍᒫᒃ ᓱᓕ ᑎᓕᓯᓚᐅᕆᕗᑦ ᒧᐊᐱᒥᐅᑦ ᐊᖓᔪᖅᑳᖅᔪᐊᖓᓄᑦ, ᑖᓐᓇᑦᑕᐅᖅ ᐊᖏᓚᐅᖏᓐᓂᕗᖅ. ᑍᒤᒻᒪᑦ ᐄᓴᕅᓕᒥᐅᑦ ᑲᑎᓯᒦᑐᐃᓐᓇᓚᐅᖅᐳᑦ. 
18ᐃᓄᖃᖏᑦᑐᒃᑯᓪᓕ ᐃᖏᕐᕋᓚᐅᖅᐳᑦ, ᓂᒍᖅᓗᑎᒃ ᐄᑐᒥᐅᑉ ᓄᓇᖓᓂᒃ ᒧᐊᐱᐅᓪᓗ ᓄᓇᖓᓂᒃ, ᒧᐊᐱᐅᑉ ᓯᕿᓐᓂᓕᖅᕕᐊᑕ ᓇᓛᓄᑦ ᑎᑭᓪᓗᑎᒃ, ᐋᕐᓄᓂᐅᑉ ᑰᖓᑕ ᐊᑭᐊᓂ ᑕᖕᒫᓚᐅᖅᐳᑦ. ᒧᐊᐱᒥᐅᑦ ᓄᓇᖁᑎᖓ ᐃᑎᖅᕕᒋᓚᐅᓐᖏᓛᑦ, ᐋᕐᓄᓂᐅᑉ ᑰᖓ ᐃᑳᓚᐅᓐᖏᓛᑦ ᒧᐊᐱᒥᐅᑦ ᓄᓇᖁᑎᖓᑕ ᑭᒡᓕᒋᓚᐅᕐᖕᒪᒍ. 
19ᑍᒪᓗ ᐄᓴᕅᓕᒥᐅᑦ ᐅᖃᕆᐊᖅᑐᖅᑐᓂᒃ ᑎᓕᓯᓚᐅᖅᐳᑦ ᐊᖓᔪᖅᑳᖅᔪᐊᕐᖕᒧᑦ ᓮᕼᐆᓂᒧᑦ ᐊᒧᕅᑎᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᕼᐃᓴᐸᓂᒥ ᓄᓇᖃᖅᑐᒧᑦ, ᐅᖃᐅᑎᓪᓗᒍᓗ, ‘ᓄᓇᑦᓯᒍᑦ ᐊᖅᑯᓵᕈᓐᓇᖅᑎᓚᐅᖅᑎᒍᑦ ᓄᓇᒃᓴᑦᑎᓐᓄᓐᖓᐅᑎᓪᓗᑕ.’ 
20ᓮᕼᐆᓂᐅᓪᓕ ᐄᓴᕅᓕᒥᐅᑦ ᐅᒃᐱᕆᓚᐅᓐᖏᓔᑦ ᓄᓇᖁᑎᒥᒍᑦ ᐊᖅᑯᓵᖁᓇᒋᑦ; ᐅᓇᑕᖅᑐᒃᓴᖁᑎᓕᒪᓂᓕ ᑲᑎᓚᐅᖅᐰᑦ, ᑕᖕᒫᖅᓗᑎᒡᓗ ᔧᕼᐋᓯᒧᑦ, ᐅᓇᑕᕆᐊᖅᓗᑎᒡᓗ ᐄᓴᕅᓕᒥᐅᓂᒃ. 
21ᐊᑕᓂᐅᓪᓕ, ᐄᓴᕅᓕᐅᑦ ᒎᑎᖓᑕ ᓵᓚᖃᖅᑎᓚᐅᖅᐰᑦ ᓮᕼᐆᓂᒥᒃ ᐅᓇᑕᖅᑐᒃᓴᖏᓐᓂᒡᓗ; ᑖᒃᑯᓂᖓᓗ ᓵᓚᖃᓚᐅᖅᐳᑦ. ᑍᒤᒻᒪᑦ ᐄᓴᕅᓕᒥᐅᑦ ᓄᓇᑖᕆᓚᐅᖅᐹᑦ ᐋᒧᕅᑎᒥᐅᑦ ᓄᓇᖁᑎᓕᒫᖓᑦ. ᐊᒧᕅᑎᑦ ᓄᓇᖃᖅᕕᒋᓚᐅᖅᑕᖓᑦ. 
22ᓄᓇᖁᑎᑖᕆᓚᐅᖅᐹᓪᓗ ᐊᒧᕅᑎᒥᐅᑦ ᓄᓇᖁᑎᖓ ᐋᕐᓄᓂᒥᑦ ᐱᒋᐊᖅᓗᒍ ᔭᐴᒃ ᑎᑭᓪᓗᒍ, ᐃᓄᖃᖏᑦᑐᒥᓪᓗ ᐱᒋᐊᖅᓗᒍ ᔪᐊᕐᑕᓂᐅᑦ ᑰᖓ ᑎᑭᓪᓗᒍ. 
23ᑍᒤᒻᒪᑦ ᐊᑕᓂᐅᑉ, ᐄᓴᕅᓕᒥᐅᑦ ᒎᑎᖓᑦᑕ, ᓯᖏᓚᐅᖅᐰᑦ ᐊᒧᕅᑎᒥᐅᑦ ᐃᓄᖁᑎᓂ ᐄᓴᕅᓕᒥᐅᑦ ᓵᖓᓐᓂ; ᑖᒃᑯᓂᖓ ᓵᓚᖃᕈᒪᓕᖅᐱᓰ? 
24ᓄᓇᖁᑎᑖᕆᔪᒪᓐᖏᓚᓯᐅᒃ ᑭᒨᓯᐅᑉ ᒎᑎᓐᖑᐊᑦᓯ ᓄᓇ ᑐᓃᓚᐅᖅᑕᖓ ᐃᓕᑦᓯᓐᓄᑦ? ᐅᕙᒍᓪᓕ ᐱᓯᒤᓐᓇᕐᖕᓂᐊᕆᕙᕗᑦ ᐊᑕᓂᐅᑉ, ᒎᑎᑦᑕ ᐊᖅᓵᖅᓯᑦᔪᑎᒋᓚᐅᖅᑕᖓ ᐅᕙᑦᑎᓐᓄᑦ ᑐᓂᓪᓗᒍ. 
25ᐱᔪᓐᓇᕐᖕᓂᖅᓴᐅᕕᓰ ᐰᓚᒃᒥᑦ, ᔨᐴᕆᐅᑉ ᐃᕐᖕᓂᖓᓂᑦ, ᒧᐊᐱᐅᑉ ᐊᖓᔪᖅᑳᖅᔪᐊᖓᓐᓂᑦ? ᐅᓇᖕᒥᓱᓚᐅᖅᓯᒪᕚ ᐄᓴᕅᓕᒥᐅᓂᒃ, ᐅᕝᕙᓘᓐᓃᑦ ᐅᓇᑕᖃᑎᖃᓚᐅᖅᓯᒪᕚ ᑖᒃᑯᓂᖓ? 
26ᐊᕐᕌᒍᓂᒃ 300-ᓂᒃ ᐄᓴᕅᓕᒥᐅᑦ ᓄᓇᖃᓕᕐᖕᒪᑕ ᕼᐃᓴᐸᓂᒥᒃ ᐊᕈᐃᕆᒥᓗ ᓄᓇᓕᖁᑎᖏᓐᓂᓗ, ᐃᒡᓗᒐᓴᓕᒫᓂᓗ ᐋᕐᓄᓂᐅᑉ ᑰᖓᑕ ᑭᒡᓕᖓᓃᑦᑐᓂᒃ, ᓱᖕᒪᓪᓕ ᐅᑎᖅᑎᑦᓯᓚᐅᖅᓯᒪᓐᖏᓚᓯ ᑍᒪᓐᖓᓂᑦ? 
27ᑍᒤᒻᒪᑦ ᐊᔪᖅᑐᓕᓚᐅᓐᖏᓚᒍᑦ ᐃᓕᑦᓯᓐᓄᑦ, ᑕᒻᒪᖅᐳᑎᑦ ᐅᓇᑕᕋᓱᐊᕋᕕᑦ ᐅᕙᑦᑎᓐᓂᒃ. ᐊᑕᓂᖅ ᐃᖅᑲᖅᑐᐃᔨ ᑖᓐᓇ ᑐᑭᑖᕐᖕᓂᐊᖅᐳᖅ ᐅᓪᓗᒥ ᓇᓪᓕᐊᓐᓄᑦ ᐄᓴᕅᓕᒥᐅᑦ ᐃᓄᖏᓐᓄᓪᓘᓐᓃᑦ ᐅᕝᕙᓘᓐᓃᑦ ᐊᒧᓁᑎᒥᐅᓄᑦ.” 
28ᐊᒧᓁᑎᒥᐅᓪᓕ ᐊᖓᔪᖅᑳᖅᔪᐊᖓᑦ ᓈᓚᓚᐅᓐᖏᓚᖅ ᔨᑉᑕᐅᑉ ᑎᓕᓯᓪᓗᓂ ᐅᖃᐅᓯᖏᓐᓂᒃ.
29ᐊᑕᓂᐅᓪᓕ ᐊᓂᕐᖕᓂᖓᑕ ᑎᑭᑉᐹ ᔨᑉᑕ. ᐂᕗᖅᓗ ᒋᓕᐊᑎᒧᑦ ᒫᓇᓯᒧᓪᓗ ᑲᔪᓯᓪᓗᓂ ᒥᔅᐱᒧᑦ ᒋᓕᐊᑎᒦᑦᑐᒧᑦ ᑕᕝᕙᓐᖓᓪᓗ ᑲᔪᓯᓪᓗᓂᓗ ᐊᒧᓁᑎᓄᑦ. 
30ᔨᑉᑕᓗ ᐊᖏᒻᒪᕆᒃᐳᖅ ᐊᑕᓂᕐᖕᒧᑦ: “ᓵᓚᖃᖅᑎᓐᓂᐊᕈᕕᖓ ᐊᒧᓁᑎᒥᐅᓂᒃ, 
31ᑐᓂᕐᕈᓯᕐᖕᓂᐊᖅᐳᖓ ᐃᓄᖕᒥᒃ ᐃᒡᓗᓐᓂᑦ ᓯᕗᓪᓕᖅᐸᐅᓗᓂ ᐅᒃᑯᐊᑎᒍᑦ ᐊᓂᔪᒥᒃ, ᓂᐅᕝᕕᐅᕆᐊᖅᑐᒥᒃ ᐅᕙᓐᓂᒃ, ᐅᑎᕈᒪ ᓵᓚᖃᖅᓯᒪᓗᖓ ᐊᒧᓁᑎᓂᒃ. ᑍᓐᓇ ᐃᓄᒃ ᐊᑕᓂᐅᑉ ᐱᒋᓂᐊᖅᐹ, ᑐᓂᕐᕈᑎᒋᓂᐊᖅᐸᕋᓗ ᑖᑦᓱᒧᖓ ᐃᑯᐊᓚᑦᓯᓂᒃᑯᑦ.”
32ᔨᑉᑕᓗ ᐃᑳᓚᐅᖅᐳᖅ ᑰᒃᑯᑦ ᐅᓇᑕᕆᐊᖅᓗᓂ ᐊᒧᓁᑎᒥᐅᓂᒃ, ᐊᑕᓂᐅᓪᓗ ᓵᓚᖃᖅᑎᑉᐹ. 
33ᐅᓇᑕᓯᒋᐊᓚᐅᖅᐰᑦ ᐊᕈᐃᕆᒥᑦ ᒥᓂᑎ ᓄᓇᐅᑉ ᐃᓚᖓᓄᑦ, ᐃᒡᓗᒐᓮᑦ 20-ᑦ, ᐊᐱᐅᓪ-ᑭᕋᒥᓐ ᑎᑭᓪᓗᒍ. ᑐᖁᕅᓂᖅᔪᐊᖃᖅᐳᖅ ᐊᒧᓁᑎᓪᓗ ᓵᓚᐅᕗᑦ ᐄᓴᕅᓕᒥᐅᓄᑦ.
34ᔨᑉᑕ ᐊᖏᕐᕋᒥᓄᑦ ᐅᑎᕋᒥ ᒥᔅᐸᒧᑦ; ᐸᓂᖓ ᐊᓂᓚᐅᖅᐳᖅ ᓂᐅᕝᕕᐅᕆᐊᖅᓗᓂ, ᑖᓂᓯᖅᓗᓂ ᐊᕕᓗᕋᐅᑎᒥᒡᓗ ᑎᒍᒥᐊᖅᓗᓂ. ᑖᓐᓇᓗ ᕿᑐᕐᖓᑐᐊᕆᓚᐅᖅᐹ. 
35ᑕᑯᒐᒥᐅᒡᓗ ᐊᓐᓄᕌᓂ ᐊᓕᒃᐰᑦ ᕿᒃᓵᖕᓂᕐᖕᒧᑦ ᐅᖃᖅᓗᓂᓗ, “ᐸᓃᒃ, ᑲᑕᒃᑎᖅᔪᐊᖅᐸᕐᖕᒪ, ᐃᕝᕕᓪᓗ ᐱᓪᓗᑎᑦ ᐃᓱᒪᔮᕈᑎᖃᖅᐳᖓ; ᐊᖏᒻᒪᕆᒍᑎᖃᓚᐅᕋᒪ ᐊᑕᓂᕐᖕᒧᑦ, ᐊᖏᕈᑎᒐᓗ ᐅᑎᖅᑎᑦᓱᓐᓇᓐᖏᓚᕋ!”
36ᐸᓂᖓᑕᓗ ᐅᖃᐅᑎᕚ, “ᐊᖏᒻᒪᕆᒍᑎᖃᓚᐅᕈᕕᑦ ᐊᑕᓂᕐᖕᒧᑦ, ᑲᔪᓯᓕᕆᑦ ᐊᖏᒻᒪᕆᒍᑎᒋᓚᐅᖅᑕᕐᖕᓂᒃ, ᐊᑕᓂᐅᑉ ᓵᓚᖃᖅᑎᓚᐅᕐᖕᒪᑎᑦ ᐊᑭᕋᕐᖕᓂᒃ, ᐊᒧᓁᑎᒥᐅᓂᒃ.” 
37ᐊᑖᑕᓂᓕ ᐊᐱᕆᕚ, “ᐊᑕᐅᓯᕐᖕᒥᒡᓕ ᐱᓇᓱᐊᖁᕙᒋᑦ ᐅᕙᓐᓄᑦ. ᑲᒪᒋᓐᖏᓚᐅᑲᓐᖓ ᑕᖀᖕᓂᒃ ᒪᕐᕉᖕᓂᒃ, ᐃᓱᒤᓐᓇᕐᕆᓚᐅᑲᒍᒪᕗᖓ ᖃᖅᑲᓂ ᕿᒃᓴᐅᑎᒋᓗᒍᓗ ᐅᐃᒡᒐᓲᓗᖓ ᐱᖃᑎᒃᑲ ᐱᖃᑎᒋᓗᒋᑦ.” 
38ᐊᑖᑕᖓᑕ ᐅᖃᐅᑎᕚ, “ᐊᐅᓪᓚᓕᕆᑦ.” ᐊᐅᓪᓚᖅᑎᑉᐹᓗ ᑕᖅᑮᖕᓂᒃ ᒪᕐᕉᖕᓂᒃ; ᐊᐅᓪᓚᖅᐳᖅᓗ, ᐱᖃᑎᓂ ᐱᖃᑎᒋᓪᓗᒋᑦ, ᕿᒃᓴᐅᑎᖃᕆᐊᖅᑐᖅᓗᑎᒃ ᖃᖅᑲᓂ ᑐᖁᓂᐊᕐᖕᓂᕐᖕᒥᓂᒃ ᐅᐃᖃᖏᓪᓗᓂ. 
39ᑕᖅᑮᒃ ᒪᕐᕉᒃ ᐊᓂᒍᕐᖕᒪᑎᒃ ᐊᑖᑕᒥᓄᑦ ᐅᑎᓚᐅᖅᐳᖅ. ᐊᖏᕈᑎᒋᓚᐅᖅᑕᓂᓗ ᐊᑕᓂᕐᖕᒧᑦ ᒪᓕᒡᓗᒍ ᑲᔪᓯᕗᖅ, ᑖᓐᓇᓗ ᑐᖁᓚᐅᖅᐳᖅ ᐅᐃᒡᒐᓲᖏᓐᓇᖅᓗᓂ.
40ᐄᓴᕅᓕᒥᐅᑦ ᐸᓂᖏᑦ ᐊᕐᕌᒍᑕᒫᑦ ᕿᒃᓵᒍᑎᖃᕆᐊᖅᑐᖅᐸᓚᐅᖅᐳᑦ ᔨᑉᑕᐅᑉ ᐸᓂᖓ ᐱᓪᓗᒍ ᒋᓕᐊᑎᒥᐅᖅ ᐅᓪᓗᓂᒃ ᓯᑕᒪᓂᒃ ᐊᕐᕌᒍᑕᒫᑦ.
