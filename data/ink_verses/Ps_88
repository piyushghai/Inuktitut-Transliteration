1ᐊᑕᓃᖅ ᒎᑎᒐ ᐱᐅᓕᔨᒐ,
2ᑐᒃᓯᐊᕐᖕᓂᕋ ᐃᓕᖕᓄᑦ ᑎᑭᐅᑎᓚᐅᖅᓕ,
3ᑕᕐᖕᓂᕋ ᑕᑕᒻᒪᑦ ᐊᑲᐅᓐᖏᓕᐅᕈᑎᓐᓂᒃ,
4ᐃᑎᖅᓴᒧᑦ ᑲᑕᒃᓯᒪᔪᑎᑐᑦ ᑍᒤᓐᓇᓱᒋᔭᐅᓕᖅᐳᖓ;
5ᑐᖁᖓᔪᑦ ᐊᑯᕐᖓᓐᓄᑦ ᕿᒪᒃᑕᐅᓯᒪᔪᑎᑑᓕᖅᐳᖓ,
6ᐃᑎᖅᓴᒧᑦ ᐊᑦᓯᖕᓂᖅᐹᒧᑦ ᐃᓕᓯᒪᕙᕐᖕᒪ,
7ᓂᓐᖓᐅᒪᓂᖅᐱᑦ ᐊᖏᔪᒥᒃ ᐊᒃᑐᐊᕚᖓ,
8ᐃᓚᓐᓇᕆᔭᒃᑲ ᐅᕙᓐᓂᑦ ᐅᖓᓯᒃᓯᑎᓚᐅᖅᐸᑎᑦ;
9ᐃᔩᒃᑲᒃ ᑕᐅᑐᑦᓯᐊᕈᓐᓃᓕᖅᐴᒃ ᕿᒃᓵᖕᓂᕐᖕᒧᑦ.
10ᑐᖁᖓᔪᓂᒃ ᐱᓇᓱᐊᕐᖕᓂᐊᖅᐲᑦ ᑲᒪᓇᖅᑐᓕᓂᒃᑯᑦ?
11ᓇᒡᓕᖕᓃᑦ ᓱᕐᕋᔪᐃᑦᑐᖅ ᐅᓂᒃᑲᐅᓯᕆᔭᐅᓂᐊᖅᐹ ᐃᓗᕕᕐᖕᓂ?
12ᑲᒪᓇᖅᑐᓕᓂᑎᑦ ᖃᐅᔨᔭᐅᓂᐊᖅᐹᑦ ᑖᖅᑐᒥ?
13ᐃᓕᖕᓄᓪᓕ ᓂᓪᓕᐊᕗᖓ ᐊᑕᓃᖅ;
14ᐊᑕᓃᖅ ᓱᖕᒪᑦ ᑕᕐᖕᓂᕋ ᐃᒋᑉᐱᐅᒃ?
15ᐋᓐᓂᐊᑖᖅᓯᒪᕗᖓ ᑐᖁᑐᐃᓐᓇᕆᐊᖃᓕᖅᓗᖓ ᐃᓅᓱᒃᑑᓪᓗᖓ ᓱᓕ,
16ᓂᓐᖓᐅᒪᓂᖅᐱᑦ ᓵᓚᒋᓯᒪᖕᒪᖓ; ᖁᐊᖅᓵᖅᑎᑦᓯᓂᕕᓪᓗ ᓱᕈᖅᑎᑉᐹᖓ.
17ᐅᓗᑦᔭᐅᓯᒪᔪᑎᑐᑦ ᑕᒪᒃᑯᓄᖓ ᐊᕙᓗᔭᐅᓯᒪᕗᖓ ᐅᓪᓗᓕᒫᖅ;
18ᐃᓚᒋᔭᒃᑲ ᐃᓚᓐᓇᕆᔭᒃᑲᓗ ᐅᖓᓯᒃᓯᑎᑉᐸᑎᑦ ᐅᕙᓐᓂᑦ;
