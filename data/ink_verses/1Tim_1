1ᐸᐅᓗᓯᒥᑦ ᙭ᔅᑑᓯ ᔩᓱᓯᐅᑉ ᐋᐴᓯᑕᓕᖓᓂᑦ ᒎᑎᐅᑉ ᐱᐅᓕᔨᑦᑕ ᐱᖁᔨᓂᖓᒍᑦ ᔩᓱᓯ ᙭ᔅᑑᓯᒃᑯᓪᓗ ᓂᕆᐅᕕᒋᔭᑦᑎᒍᑦ.
2ᑎᒧᑎᒧᑦ ᐅᒃᐱᕐᖕᓂᕐᖕᒥ ᐃᕐᖕᓂᓪᓚᕆᒋᔭᓐᓄᑦ:
3ᐃᐱᓱᓯᒦᖏᓐᓇᖁᕙᒋᑦ ᒪᓯᑑᓂᐊᒧᐊᓕᖅᓗᖓ ᐅᖃᐅᑎᓚᐅᕋᒃᑭᑦ ᑍᑲᓃᖏᓐᓇᖁᓪᓗᑎᑦ, ᐃᓄᐃᑦ ᐃᓚᖏᑦ ᐊᔪᕆᖅᑐᐃᓕᕐᖕᒪᑕ ᐊᔪᕆᖅᑑᓯᐅᔭᕆᐊᓕᐅᑉ ᐊᓯᐊᑎᒎᖅᑐᒥᒃ, ᑍᒤᒻᒪᑦ ᐊᔪᕆᖅᑐᐃᖃᑦᑕᖁᓇᒋᑦ ᐃᓂᖅᑎᒃᑭᑦ. 
4ᐅᓂᒃᑳᖅᑐᐊᓂᒃ ᑭᖑᕚᕇᓪᓗ ᐊᑎᖏᓐᓂᒃ ᐅᓄᖅᑐᐊᓗᖕᓂᒃ ᐅᖃᓪᓚᑐᐃᓐᓇᖃᑦᑕᖁᖏᓪᓗᒋᑦ, ᑕᒪᒃᑯᐊ ᐂᕙᑎᑦᓯᑐᐃᓐᓇᕐᖕᒪᑕ; ᒎᑎᒥᑦ ᐱᔪᓂᒃ ᐱᓇᓱᐊᖅᑎᑦᓯᓇᑎᒃ, ᐅᒃᐱᕐᖕᓂᐅᑉ ᑲᔪᓯᓂᖓᒍᑦ ᐃᓕᓐᓂᐊᕐᖕᓂᐅᒐᔭᖅᑐᒥᒃ. 
5ᑍᒫᒃ ᑕᒪᓐᓇ ᐱᖁᔨᑦᔪᑎᒋᕙᕗᑦ ᓇᒡᓕᖕᓂᖅ ᓴᖅᑭᖁᓪᓗᒍ ᐆᒻᒪᑎᒥᑦ ᐃᑦᔪᕐᖕᓁᑦᑐᒥᑦ ᐃᓱᒪᒥᓪᓗ ᐸᓯᔭᒃᓴᐅᓂᖃᖏᑦᑐᒥᑦ, ᐅᒃᐱᕐᖕᓂᐅᓪᓗ ᑲᔪᓯᓂᖓᓂᑦ ᓱᓕᔪᒥᑦ. 
6ᐃᓄᐃᑦ ᐃᓚᖏᑦ ᑖᒃᑯᓇᓐᖓᑦ ᕿᒪᕉᑎᓚᐅᕋᒥᒃ ᐅᖃᓪᓚᖕᓂᑐᐃᓐᓇᕐᖕᓂᒃ ᐊᑑᑎᖃᖏᑦᑐᓂᒃ ᐊᑐᓕᖅᐳᑦ. 
7ᐱᖁᔭᓂᒃ ᐃᓕᓮᔨᐅᔪᒪᒐᓗᐊᖅᐳᑦ, ᐅᖃᐅᓯᕆᔭᑎᒡᓕ ᐊᒡᓛᑦ ᑐᑭᓯᓐᖏᓔᑦ ᑐᑭᓯᐅᒪᔫᔮᖅᓗᒋᑦ ᐅᖃᕈᓐᓇᕋᓗᐊᖅᓗᒋᑦ.
8ᖃᐅᔨᒪᕗᒍᑦ ᐱᖁᔭᑦ ᐱᐅᖕᒪᑕ, ᐱᖁᔨᓂᖏᑦ ᒪᓕᒃᑕᐅᒃᐸᑕ, 
9ᖃᐅᔨᒪᒋᕗᒍᑦ, ᐱᖁᔭᑦ ᐋᖅᑭᒃᑕᐅᓯᒪᖏᒻᒪᑕ ᐃᓱᐊᖅᑐᓕᔪᓄᑦ ᐱᖁᔭᖃᖏᑦᑐᓄᓪᓕ ᓈᓚᖏᑦᑐᓄᓪᓗ, ᒎᑎᖃᖏᑦᑐᓄᑦ ᐊᔪᖅᑐᓕᔪᓄᓪᓗ, ᐃᑦᔪᕐᖕᓇᖅᑐᓕᔪᓄᑦ ᒎᑎᒥᒡᓗ ᓇᕐᕈᓇᖅᑎᑦᓯᔪᓄᑦ, ᐊᑖᑕᒥᖕᓂᒃ ᐊᓈᓇᒥᖕᓂᒡᓗ ᑐᖁᑦᓯᔪᓄᑦ, ᐃᓄᐊᖅᑎᐅᔪᓄᓪᓗ, 
10ᓄᓕᐊᕐᖕᓂᒃᑯᑦ ᐊᔪᖅᑐᓕᔪᑦ, ᐊᑦᔨᒥᖕᓅᖅᑐᑦ,+ ᑎᒡᓕᒃᐸᒃᑐᑦ, ᓴᒡᓗᕙᒃᑐᑦ, ᓱᓕᖏᑦᑐᒥᒡᓗ ᐊᖏᕈᑎᖃᖅᐸᒃᑐᑦ, ᖃᓄᑐᐃᓐᓇᖅᓗ ᓱᓕᔪᒥᒃ ᐊᔪᕆᖅᑑᓯᕐᖕᒥᒃ ᐊᑭᕋᖅᑐᖅᐸᒃᑐᑦ. 
11ᑕᒪᓐᓇ ᐅᖃᐅᓯᕐᖕᓂ ᑐᓴᕈᒥᓇᖅᑐᓃᑉᐳᖅ ᐱᓐᓇᕐᖕᓇᖅᑐᓂ ᒎᑎᒥᑦ ᓮᒻᒪᓇᖅᑐᒥᑦ, ᐅᕙᓐᓄᓪᓗ ᐅᖃᐅᓯᕆᔭᐅᖁᔭᐅᓯᒪᕗᖅ.
12ᖁᔭᒋᕙᕋ ᙭ᔅᑑᓯ ᔩᓱᓯ ᐊᑕᓂᕗᑦ, ᐱᔪᓐᓇᕐᖕᓂᖃᖅᑎᒻᒪᖓ ᐱᓇᓱᐊᕆᐊᖃᖅᑕᓐᓄᑦ, ᐱᔪᒥᓇᖅᑑᑎᓐᓇᖓ ᐱᔪᓐᓇᖅᑐᑎᑐᑦ ᑎᓕᓚᐅᕐᖕᒪᖓ, ᐱᔨᑦᓯᖁᓪᓗᖓ ᑖᑦᓱᒥᖓ. 
13ᓯᕗᕐᖓᒍᑦ ᐅᖃᕐᖕᓂᖅᓘᑎᖃᖅᐸᓚᐅᖅᑎᓪᓗᖓ ᑖᑦᓱᒥᖓ, ᐊᑭᕋᖅᑐᖅᑎᐅᓪᓗᖓ, ᐃᓴᒍᓱᖃᕐᖕᓇᖓᓗ. ᒎᑎᐅᓪᓕ ᓈᒃᑭᒋᓚᐅᖅᐹᖓ ᑍᑦᓱᒪᓂ ᐅᒃᐱᕐᖕᓂᖃᓚᐅᖏᓐᓇᒪ ᖃᓄᐃᓕᐅᕐᖕᓂᒃᑲᓗ ᖃᐅᔨᒪᓚᐅᕐᖕᓇᒋᑦ. 
14ᐊᑕᓂᑦᑕᓗ ᐱᔪᓐᓇᖅᑎᑦᓯᓂᓂ ᓄᖑᓐᓂᐊᖏᑦᑐᖅ ᐅᕙᓐᓄᑦ ᑯᕕᓚᐅᖅᐹ ᐊᒥᒐᖏᑦᑐᖅ ᐅᒃᐱᕐᖕᓂᕐᖕᒥᒃ ᓇᒡᓕᖕᓂᕐᖕᒥᒡᓗ ᐃᓚᓕᒃ ᙭ᔅᑑᓯ ᔩᓱᓯᒥ. 
15ᐅᖃᐅᓯᖅ ᐃᒤᓕᔪᖅ ᓱᓕᕗᖅ ᓈᒻᒪᒋᔭᐅᔭᕆᐊᓕᒃ ᐅᒃᐱᕆᔭᐅᓗᓂᓗ, ᙭ᔅᑑᓯ ᔩᓱᓯ ᓯᓚᖅᔪᐊᕐᖕᒧᑦ ᑎᑭᓚᐅᕐᖕᒪᑦ ᐊᔪᖅᑐᓕᔪᑦ ᐱᐅᓕᔭᖅᑐᖅᓗᒋᑦ; ᐅᕙᖓᓕ ᑖᒃᑯᓇᓐᖓᑦ ᐊᔪᖅᑐᓕᔪᓂᑦ ᐱᐅᖏᓐᓂᖅᐹᖑᕗᖓ. 
16ᑍᒤᒻᒪᓪᓕ ᒎᑎᐅᑉ ᓈᒃᑭᒋᓚᐅᖅᐹᖓ, ᓇᓗᓇᕈᓐᓃᖁᓪᓗᒍ ᔩᓱᓯ ᙭ᔅᑑᓯᐅᑉ ᕿᓄᐃᓵᕈᓐᓇᕐᖕᓂᖓ ᐅᕙᓐᓂᑦ ᐱᒋᐊᖅᕕᖃᖅᓗᓂ ᐱᐅᖏᓐᓂᖅᐹᖑᔪᒥᒃ, ᑐᑭᓯᑦᔪᑎᒃᓴᐅᓕᖁᓪᓗᖓ ᑭᖑᓂᒃᑯᑦ ᙭ᔅᑑᓯᒧᑦ ᐅᒃᐱᕈᒫᖅᑐᓄᑦ ᐃᓅᓯᖅᑖᕐᖕᓂᐊᖅᓗᑎᒡᓗ ᓄᖑᓱᐃᑦᑐᒥᒃ. 
17ᐊᖓᔪᖅᑳᖅᔪᐊᖑᔪᖅ ᐃᓱᖃᖏᑦᑐᒧᑦ, ᑐᖁᓱᐃᑦᑐᖅ, ᑕᑯᒃᓴᐅᖏᑦᑐᖅ, ᒎᑎᑑᔪᖅ, ᑖᓐᓇ ᐅᐱᒋᔭᐅᓕ ᓂᖅᑐᕐᖕᓇᖅᓯᑎᑕᐅᓗᓂᓗ ᐃᓱᖃᖏᑦᑐᒥᑦ ᐃᓱᖃᖏᑦᑐᒧᑦ ᐋᒥᓐ.
18ᐃᕝᕕᓪᓕ ᑎᒧᑏ ᐃᕐᖕᓂᕋ, ᐱᓇᓱᐊᖅᑕᐅᖁᔭᓐᓂᒃ ᐅᖃᐅᑎᕙᒋᑦ, ᒎᑎᒥᑦ ᐅᖃᐅᓯᕆᔭᐅᓯᒪᔪᑦ ᐃᓕᖕᓄᑦ ᒪᓕᒡᓗᒋᑦ, ᑖᒃᑯᐊ ᐅᖃᐅᓰᑦ ᒪᓕᒃᑯᕕᒋᑦ ᐱᐅᔪᒥᒃ ᐱᑦᔪᑎᖃᖅᓗᑎᑦ ᐅᓇᑕᖅᑎᐅᖁᓪᓗᑎᑦ. 
19ᐅᒃᐱᕐᖕᓂᖃᖅᓗᑎᑦ ᐃᓱᒪᒃᑯᓪᓗ ᐸᓯᔭᐅᖏᓪᓗᑎᑦ. ᐃᓄᐃᑦ ᐃᓱᒪᒥᒃᑎᒍᑦ ᐸᓯᔭᒃᓴᐅᓂᕐᖕᒥᒃ ᐃᒃᐱᒍᓱᖏᓗᐊᕐᖕᓂᕐᖕᒧᑦ, ᐅᒃᐱᕐᖕᓂᖏᑦ ᓯᖁᒥᑕᐅᓯᒪᖕᒪᑕ; 
20ᑖᒃᑯᐊᒃ ᕼᐂᒥᓂᐅᓯᓗ ᐊᓕᒃᔮᓐᑐᕋᓗ ᑍᒤᓯᒪᕘᒃ, ᑖᒃᑯᐊᒃ ᑐᓂᓚᐅᖅᐹᒃᑲᒃ ᓵᑖᓇᓯᒧᑦ, ᒎᑎᒥᒃ ᐅᖃᕐᖕᓂᖅᓘᑎᖃᕆᐊᖃᖏᓐᓂᕐᖕᒥᒃ ᖃᐅᔨᖁᓪᓗᒋᒃ.
