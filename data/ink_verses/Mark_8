1ᑕᒪᑐᒪ ᑭᖑᓂᖓᓂ, ᐃᓄᒐᓴᒡᔪᐊᑦ ᑲᑎᒪᓕᕆᕗᑦ, ᑖᒃᑯᐊᓗ ᓂᕆᔭᒃᓴᖃᖏᒻᒪᑕ, ᔩᓱᓯᐅᑉ ᐃᓕᓐᓂᐊᖅᑎᓂ ᕾᖁᕔᑦ ᐅᖃᐅᑎᓪᓗᒋᓪᓗ, 
2“ᐅᑯᐊ ᐃᓄᒐᓴᒡᔪᐊᑦ ᐃᓚᑦᓱᒋᕙᒃᑲ, ᐅᕙᑦᑎᓐᓃᓕᕐᖕᒪᑕ ᐅᓪᓗᓂᒃ ᐱᖓᓱᓂᒃ, ᓂᕿᒃᓴᖃᕋᑎᒡᓗ; 
3ᐊᖏᕐᕋᖁᒍᒃᑭᑦ ᓱᓇᒥᒡᓗ ᓂᕆᑎᓐᓇᒋᑦ, ᐊᖏᕐᕋᐅᓕᖅᓗᑎᒃ ᓄᑮᕈᑎᓂᐊᖅᐳᑦ; ᐃᓚᖏᑦ ᐅᖓᓯᒃᑐᒥᑦ ᐱᓯᒪᖕᒪᑕ.”
4ᐃᓕᓐᓂᐊᖅᑎᖏᑕ ᑭᐅᕚᑦ, “ᖃᓄᖅᓕ ᑕᒫᓂ ᓱᓇᖃᔪᐃᑦᑐᒥᑦ ᐅᑯᐊ ᐃᓄᓕᒫᑦ ᓂᕿᒃᓴᖅᓯᐊᖅᑕᐅᒐᔭᖅᐹᑦ?”
5ᔩᓱᓯᐅᓪᓗ ᐊᐱᕆᕔᑦ, “ᖃᑦᓯᓂᒃ ᓂᐊᖂᔭᖃᖅᐱᓰ?”
6ᔩᓱᓯᐅᓪᓗ ᐃᓄᒐᓴᒡᔪᐊᑦ ᓄᓇᒧᑦ ᐃᖏᖁᕔᑦ; ᓂᐊᖂᔧᓪᓗ 7-ᑦ ᑎᒍᕔᑦ, ᖁᔭᓕᔭᕇᕋᒥᓗ ᐊᕕᒡᓗᒋᑦ ᐃᓕᓐᓂᐊᖅᑎᒥᓄᑦ ᑐᓂᕔᑦ ᐃᓄᒐᓴᒡᔪᐊᓄᑦ ᑐᓂᐅᖅᑬᖁᓪᓗᒋᑦ; ᑕᕝᕙ ᐃᓕᓐᓂᐊᖅᑎᖏᑦ ᑍᒤᓕᐅᖅᐳᑦ. 
7ᐃᖃᓗᑯᓗᖕᓂᒃᑕᐅᖅ ᐅᓄᖏᑦᑐᓂᒃ ᐱᑕᖃᕆᕗᑦ; ᖁᔭᓕᑦᔪᑎᒋᔭᕇᕋᒥᒋᑦ, ᐃᓕᓐᓂᐊᖅᑎᓂ ᐃᓄᖕᓄᑦ ᑐᓂᐅᖅᑬᖁᒋᕔᑦ. 
8ᓂᕆᕗᓪᓗ, ᓈᒻᒪᒃᓯᓪᓗᑎᒡᓗ; ᐃᕕᐅᔭᓂᒡᓗ 7-ᓂᒃ ᑕᑍᕗᑦ ᑖᒃᑯᐊ ᐊᒥᐊᒃᑯᖏᓐᓂᒃ ᐊᕕᒃᑐᖅᓯᒪᔪᓂᒃ. 
9ᐃᓄᒐᓴᒡᔪᐊᓪᓗ ᐅᓄᕐᖕᓂᖃᓚᐅᖅᐳᑦ 4,000-ᑦ ᖃᓂᒋᔮᓂ. 
10ᔩᓱᓯᐅᓪᓗ ᐃᓄᐃᑦ ᐊᐅᓪᓚᖁᓕᖅᐰᑦ; ᑕᕝᕔᓐᓇᖅᓗ ᐅᒥᐊᒧᑦ ᐃᑭᕗᖅ ᐃᓕᓐᓂᐊᖅᑎᓂ ᐃᓚᒋᓪᓗᒋᑦ, ᑖᓪᒪᓅᑕᐅᓪᓗ ᖃᓂᒋᔮᓄᐊᖅᐳᑦ.
11ᐹᕋᓰᑦ ᐃᓚᖏᑦ ᔩᓱᓯᒧᐊᖅᐳᑦ ᐅᖃᖃᑎᒋᓪᓗᒍᓗ ᐆᒃᑐᖅᐹᑦ, ᑲᒪᓇᖅᑐᒥᒃ ᓴᖅᑭᑎᑦᓯᖁᕚᑦ ᕿᓚᖕᒥᑦ ᓇᓗᓁᒃᑯᑕᕐᖕᒥᒃ. 
12ᔩᓱᓯᓕ ᐊᖏᔪᒥᒃ ᐊᓂᖅᓴᐅᒥᓪᓗᓂ ᐅᖃᐅᑎᕔᑦ, “ᓱᖕᒪᓄᑯᐊ ᒫᓐᓇ ᐃᓄᐃᑦ ᑲᒪᓇᖅᑐᓕᖁᔨᕚᑦ? ᓱᓕᔪᒥᒃ ᐅᖃᐅᑎᕙᑦᓯ, ᓇᓗᓁᒃᑯᑕᕐᖕᒥᒃ ᒫᓐᓇ ᐃᓄᐃᑦ ᑐᓂᓯᕕᐅᓂᐊᓐᖏᓚᑦ.”
13ᕿᒪᒃᐰᓪᓗ ᑕᕝᕙ, ᐅᒥᐊᒧᓪᓗ ᐃᑭᒋᕗᖅ ᑕᓯᐅᑉ ᐊᑭᐊᓄᐊᓕᖅᓗᓂ.
14ᐃᓕᓐᓂᐊᖅᑎᖏᓪᓕ ᓂᐊᖂᔭᒡᒋᕆᐊᒃᓴᖅ ᐳᐃᒍᖅᑐᕕᓂᐅᕗᑦ; ᐊᑕᐅᓯᕐᖕᒥᒡᓕ ᓇᔪᖅᑎᖃᖅᐳᑦ ᑕᕝᕙᓂ ᐅᒥᐊᒥ. 
15ᐃᒃᐱᒍᓱᖁᓪᓗᒋᓪᓗ ᐅᖃᐅᑎᕔᑦ, “ᑲᒪᑦᓯᐊᕆᑦᓯ, ᐅᑦᔨᖅᓱᖅᓗᓯᓗ ᐹᕋᓰᑦ ᐃᕉᑕᓯᐅᓪᓗ ᐳᕙᓪᓚᖅᓴᐅᑎᖏᓐᓂᒃ.”+
16ᐃᓕᓐᓂᐊᖅᑎᖏᓪᓗ ᐃᒻᒥᖕᓄᑦ ᐅᖃᖃᑎᒌᓕᖅᐳᑦ, ᐅᖃᖅᓗᑎᒃ, “ᑍᒫᖑᓇ ᐅᖃᖅᑐᖅ ᓂᐊᖂᔭᖃᖏᓐᓂᑦᑎᓐᓄᑦ.”
17ᔩᓱᓯᐅᓪᓗ ᖃᐅᔨᒪᒐᒥᒋᑦ, ᐅᖃᐅᑎᕔᑦ, “ᓱᖕᒪᑦ ᐃᓕᑦᓯᓐᓄᑦ ᐅᖃᖃᑎᒌᒃᐱᓰ? ᓂᐊᖂᔭᖃᖏᓐᓂᑦᓯᓐᓂᒃ? ᓱᓕ ᖃᐅᔨᒪᓐᖏᓚᓰ? ᐅᕝᕙᓗ ᑐᑭᓯᓐᖏᓚᓰ? ᐆᒻᒪᑎᓯᓗ ᓯᑎᔪᐊᓘᕚᑦ? 
18ᐃᔨᖃᖅᓗᓯ ᑕᑯᔪᓐᓇᓐᖏᓚᓰ? ᓯᐅᑎᖃᖅᓗᓯᓗ ᑐᓴᕈᓐᓇᓐᖏᓚᓰ? 
19ᐃᖅᑲᐅᒪᓐᖏᓚᓰ? ᓂᐊᖂᔧᑦ ᑕᓪᓕᒪᑦ ᐊᒡᒍᓚᐅᕋᒃᑭᑦ ᐃᓄᖕᓄᑦ 5,000-ᓄᑦ, ᖃᑦᓯᓂᒃ ᐃᕕᐅᔭᓂᒃ ᐊᒥᐊᒃᑯᓂᒃ ᑕᑍᓚᐅᖅᐱᓰ? ᑖᒃᑯᐊ ᐅᖃᐅᑎᕚᑦ?”
20“ᓂᐊᖂᔭᓂᒡᓗ 7-ᓂᒃ ᐊᒡᒍᐃᓚᐅᕐᖕᒥᒐᒪ ᐃᓄᖕᓄᑦ 4,000-ᓄᑦ, ᖃᑦᓯᓂᒃ ᐃᕕᐅᔭᓂᒃ ᑕᑍᓚᐅᖅᐱᓯ ᐊᒥᐊᒃᑯᖏᓐᓂᒃ?”
21ᔩᓱᓯᐅᓪᓗ ᐅᖃᐅᑎᕔᑦ, “ᓱᓕ ᑐᑭᓯᓐᖏᓚᓰ?”
22ᐱᑦᓮᑕᒧᓪᓗ ᑎᑭᑉᐳᑦ, ᐃᓄᐃᓪᓗ ᐃᓚᖏᑦ ᑕᕝᕗᓐᖓᐅᑦᔨᕗᑦ ᑕᐅᑐᖏᑦᑐᒥᒃ, ᔩᓱᓯᓗ ᕿᓄᕕᒋᕚᑦ ᑖᑦᓱᒥᖓ ᐊᒃᑐᖅᓯᖁᓪᓗᒍ. 
23ᑕᐅᑐᖏᑦᑐᖅᓗ ᑕᓯᐅᖅᓗᒍ ᓄᓇᓖᑦ ᓯᓚᑖᓄᐊᕈᑎᕚ; ᐃᔨᖏᒡᓗ ᑎᕝᕗᐊᕐᕕᒋᓚᐅᖅᓗᒋᒃ ᐸᑎᒻᒥᓚᐅᖅᓗᒍ ᐊᐱᕆᕚ, “ᓱᓇᑐᐃᓐᓇᒥᒃ ᑕᑯᕖᑦ?”
24ᑕᑯᓴᕋᒥᓗ ᐅᖃᖅᐳᖅ, “ᐃᓄᖕᓂᒃ ᑕᑯᕗᖓ; ᑭᓯᐊᓂ ᓇᐹᖅᑑᔮᖅᑐᑦ ᐱᓱᑲᑕᒃᑐᑦ.”
25ᑕᕝᕙ ᐃᔨᖏᒃ ᐊᒃᑐᒃᑲᓐᓂᖅᐹᒃ; ᑕᕝᕙ ᑕᑯᑦᓯᐊᓕᖅᐳᖅ ᐃᔨᖏᒡᓗ ᑕᐅᑐᖕᓂᕆᓚᐅᖅᑕᒥᑐᑦ ᑕᐅᑐᑦᓯᐊᓕᖅᐴᒃ, ᑕᒤᓐᓂᒡᓗ ᑕᑯᓇᑦᓯᐊᓕᖅᓗᓂ. 
26ᑕᕝᕙ ᐊᖏᕐᕋᖁᓕᖅᐹ ᐅᖃᐅᑎᓪᓗᒍᓗ, “ᓄᓇᓕᖕᓄᑦ ᑕᕝᕗᖓ ᐅᑎᖅᑍᓕᒋᑦ.”
27ᔩᓱᓯᓗ ᐃᓕᓐᓂᐊᖅᑎᖏᓪᓗ ᐊᐅᓪᓚᖅᐳᑦ, ᓄᓇᓕᖕᓄᑦ ᓯᓴᕆᐊ ᐱᓕᐰᑉ ᖃᓂᒋᔮᓄᑦ; ᐊᖅᑯᑖᓂᓕ ᐱᓱᒃᓗᑎᒃ ᔩᓱᓯᐅᑉ ᐃᓕᓐᓂᐊᖅᑎᓂ ᐊᐱᕆᕔᑦ, “ᐃᓄᐃᑦ ᑭᓇᐅᓇᓱᒋᕚᖔ?”
28ᑖᒃᑯᐊ ᑭᐅᕚᑦ, “ᐃᓚᖏᑕ ᔪᐊᓇᓯ ᐹᑉᑎᑎᕆᔨᐅᓇᓱᒋᕚᑎᑦ; ᐃᓚᖏᑕᓕ ᐃᓔᑦᔭᐅᓇᓱᒋᕚᑎᑦ; ᐃᓚᖏᓐᓄᑦ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᓐᓄᑦ ᐃᓚᒋᔭᐅᓇᓱᒋᔭᐅᕗᑎᑦ.”
29ᔩᓱᓯᐅᓪᓗ ᐊᐱᕆᕔᑦ, “ᐃᓕᑦᓯᓕ ᑭᓇᐅᓇᓱᒋᕕᓯᓐᖔ?”
30ᔩᓱᓯᐅᓪᓗ ᐃᓂᖅᑎᖅᐰᑦ ᑭᓇᑐᐃᓐᓇᕐᖕᒧᑦ ᐅᖃᖁᓇᒋᑦ ᑭᓇᐅᓂᕐᖕᒥᓂᒃ.
31ᔩᓱᓯᐅᓪᓗ ᐃᓕᓐᓂᐊᖅᑎᓂ ᐊᔪᕆᖅᑐᓕᖅᐰᑦ ᐃᓅᑉ ᐃᕐᖕᓂᖓ ᐋᓐᓂᐊᑎᑕᐅᔭᕆᐊᖃᕐᖕᓂᖓᓂᒃ ᐊᖏᔪᒥᒃ, ᔫᑎᓪᓗ ᐊᖓᔪᖅᑳᖏᓐᓄᑦ ᓇᕐᕈᒋᔭᐅᒻᒪᕆᒍᒫᕐᖕᓂᖓᓂᒃ ᑐᓂᕐᕈᓯᖅᑎᑦᓯᔩᓪᓗ ᐊᖓᔪᖅᑳᖏᓐᓄᑦ, ᐱᖁᔭᓂᒡᓗ ᐃᓕᓮᔨᓄᑦ, ᑐᖁᑕᐅᔪᒫᕐᖕᓂᖓᓂᒡᓗ, ᐅᓪᓗᐃᓪᓗ ᐱᖓᔪᐊᓐᓂ ᒪᑭᑦᓱᒫᕐᖕᓂᖓᓂᒃ. 
32ᔩᓱᓯᓕ ᑕᒪᑐᒥᖓ ᑐᑭᓯᓐᓇᑦᓯᐊᖅᓗᒍ ᐅᖃᕐᖕᒪᑦ. ᐲᑦᑐᕉᓯᐅᑉ ᔩᓱᓯ ᓴᓂᖅᕙᐅᑎᓪᓗᓂᐅᒃ ᐃᓂᖅᑎᒻᒪᕆᓕᖅᐹ. 
33ᔩᓱᓯᓕ ᐃᓕᓐᓂᐊᖅᑎᒥᓄᑦ ᕿᕕᐊᖅᓗᓂ, ᐲᑦᑐᕉᓯ ᓱᐊᒃᐹ, ᐅᖃᖅᓗᓂ, “ᓵᑖᓇᓰ ᑐᓄᓐᓄᐊᕆᑦ! ᐃᓱᒪᒋᔧᑦ ᒎᑎᒥᑦ ᐱᖏᒻᒪᑦ, ᐃᓄᖕᒥᓪᓕ ᐱᕗᖅ.”
34ᔩᓱᓯᓕ ᐃᓄᖕᓂᒃ ᐃᓕᓐᓂᐊᖅᑎᒥᓂᒡᓗ ᕾᖁᔨᕗᖅ ᐅᖃᐅᑎᓪᓗᒋᓪᓗ, “ᐅᕙᓐᓂᒃ ᒪᓕᒍᒪᔪᖅ, ᐃᒻᒥᓂᒃ ᐃᓱᒪᒋᔪᒃᓴᐅᓐᖏᓚᖅ ᓴᓐᓂᖓᔪᓕᖕᒥᓂᒡᓕ ᐃᖅᓱᒡᓗᓂ ᐅᕙᓐᓂᒃ ᒪᓕᒃᑐᒃᑕᐅᕗᖅ. 
35ᓇᓪᓕᐊᑦ ᐃᓅᓯᕐᖕᒥᓂᒃ ᐱᐅᓕᒃᓯᔪᒪᔪᖅ ᐊᓯᐅᔨᓂᐊᖅᐳᖅ; ᓇᓪᓕᐊᓪᓕ ᐃᓅᓯᕐᖕᒥᓂᒃ ᐊᓯᐅᔨᔪᖅ ᐅᕙᓐᓂᒃ ᐱᑦᔪᑎᖃᖅᓗᓂ ᐅᖃᐅᓰᓪᓗ ᑐᓴᕈᒥᓇᖅᑐᑦ ᐱᑦᔪᑎᒋᓗᒋᑦ ᑖᓐᓇ ᐃᓅᓯᕐᖕᒥᓂᒃ ᐱᐅᓕᒃᓯᓂᐊᖅᐳᖅ. 
36ᐃᓄᒃ ᓱᓇᒥᒃ ᐱᕙᓪᓕᐅᑎᖃᕋᔭᖅᐹ? ᓯᓚᖅᔪᐊᓕᒫᒥᒃ ᐱᖃᓕᕈᓂ ᓇᖕᒥᓂᖅᓗ ᐃᓅᓯᕐᖕᒥᓂᒃ ᐊᓯᐅᔨᒃᐸᑦ? 
37ᓱᓇᒥᒃ ᑐᓂᓯᔪᒃᓴᐅᕚ? ᐃᓅᓯᖓᑕ ᐅᑎᖅᑎᑕᐅᑦᔪᑎᒃᓴᖓᓂᒃ? 
38ᓇᓪᓕᐊᑦ ᐅᕙᓐᓂᒃ ᑲᓐᖑᓲᑎᖃᖅᐸᑦ ᐊᔪᕆᖅᑐᐃᑦᔪᑎᒋᔭᓐᓂᒡᓗ ᐅᕙᓂ ᓯᓚᖅᔪᐊᕐᖕᒥ ᒎᑎᖃᖏᑦᑐᓂ ᐱᐅᖏᑦᑐᓕᔪᓂᓗ, ᐃᓅᑉ ᐃᕐᖕᓂᖓᑕ ᑲᓐᖑᒋᔪᒫᕆᕚ, ᑎᑭᓕᕈᓂ ᐊᑖᑕᖓᑕ ᓂᖅᑐᕐᖕᓇᕐᖕᓂᖅᔪᐊᖓᓂ ᐂᖏᓖᓂ ᐃᑦᔪᕐᖕᓁᑦᑐᑦ ᐱᖃᑎᒋᓗᒋᑦ.”
