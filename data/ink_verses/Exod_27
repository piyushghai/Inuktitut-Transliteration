1“ᑐᓂᕐᕈᓯᖅᕕᓕᐅᖅᑐᒃᓴᐅᕗᑎᑦ ᕿᔪᖕᒥᒃ ᑎᓴᒃᑕᒥᒃ+ ᐊᑬᑦᓯᐊᒥᒃ ᐊᑎᓕᖕᒥᒃ. ᑖᓐᓇᓗ ᑐᓂᕐᕈᓯᖅᕕᒃ ᓯᒃᑭᑕᓪᓗᐊᖑᔪᒃᓴᐅᕗᖅ+ ᑕᑭᓂᖃᖅᓗᓂ 2.2-ᓂᒃ ᒦᑕᓂᒃ ᓯᓕᖕᓂᖃᖅᓗᓂᓗ 2.2-ᓂᒃ ᒦᑕᓂᒃ, ᐳᖅᑐᓂᖃᖅᓗᓂᓗ 1.3-ᓂᒃ ᒦᑕᓂᒃ. 
2ᑎᕆᖅᑯᖏᑕᓗ ᖄᖏᑎᒍᑦ ᓯᑕᒪᑎᒍᑦ ᓇᒡᔪᓕᐅᖅᑕᒃᓴᕆᕙᑦ; ᑖᒃᑯᐊᓕ ᑐᓂᕐᕈᓯᖅᕕᐅᑉ ᐊᓪᑕᕆᐅᑉ ᐃᓚᒋᔭᒃᓴᕆᕔᑦ ᐃᓕᐅᕋᖅᓯᒪᖏᓪᓗᑎᒃ, ᑖᓐᓇᓗ ᓯᓚᑉᐱᐊᖅᑕᒃᓴᕆᕙᑦ ᐊᑕᖏᖅᓗᒍ ᑲᓐᓄᔭᒥᒃ. 
3ᐊᓪᓕᕋᒃᓴᓕᐅᖅᑐᒃᓴᐅᒋᕗᑎᑦ ᑐᓐᓄᕕᓃᑦ ᐊᖅᔭᓕᓂᖏᓐᓄᑦ ᐊᓪᓕᕋᒃᓴᒥᒃ, ᑖᒃᑯᓄᖓᓗ ᖃᓗᓯᑦᔪᑎᒃᓴᒥᒃ ᓴᓇᔪᒃᓴᐅᕗᑎᑦ, ᐴᒍᑕᓂᒡᓗ, ᓂᒃᓯᒐᐅᑎᓂᒡᓗ, ᐃᑯᒪᓂᒡᓗ ᐊᒡᔭᖅᓯᑦᔪᑎᒃᓴᓂᒃ; ᑕᒪᒃᑯᐊᓕᒫᓪᓗ ᑲᓐᓄᔭᐅᔪᒃᓴᐅᕗᑦ. 
4ᑐᓂᕐᕈᓯᖅᕕᐅᑦᑕᐅᖅ ᕿᔪᖃᖅᕕᒃᓴᖓᓂᒃ ᓄᓗᐊᓐᖑᐊᓕᐊᕆᓯᒪᔪᒥᒃ ᓴᓇᔪᒃᓴᐅᕗᑎᑦ ᑲᓐᓄᔭᒥᒃ; ᑖᓐᓇᓗ ᑎᕆᖅᑯᖏᑎᒍᑦ ᓯᑕᒪᓂᒃ ᓂᒃᓯᒡᕕᓕᐅᖅᑕᒃᓴᕆᕙᑦ ᓄᖅᓗᓂᒃ. 
5ᑖᓐᓇᓗ ᕿᔪᖃᖅᕕᒃ ᓄᓗᐊᓐᖑᐊᓕᐊᕆᓯᒪᔪᖅ ᑐᓂᕐᕈᓯᖅᕕᐅᑉ ᖁᓛᑕ ᐊᑖᓃᑦᑐᒃᓴᐅᕗᖅ, ᑖᑦᓱᒪ ᑐᓂᕐᕈᓯᖅᕕᐅᑉ ᐃᓗᖔᖓᓃᓪᓗᓂ ᖁᓛᑕᓗ ᓇᑎᖓᑕᓗ ᐊᑯᓐᓂᖓᓂ ᐃᓂᖃᖅᓗᓂ. 
6ᕿᔪᑯᑖᖕᓂᒡᓗ ᓴᓇᔪᒃᓴᐅᕗᑎᑦ ᐊᑭᕋᐅᑎᒃᓵᖕᓂᒃ ᑐᓂᕐᕈᓯᖅᕕᖕᒥᒃ ᑎᓴᒃᑕᓂᒃ ᐊᑬᑦᓯᐊᒥᑦ ᐊᑎᓕᖕᒥᒃ, ᑖᒃᑯᐊᒡᓗ ᓯᓚᑉᐱᐊᖅᓗᒋᒃ ᑲᓐᓄᔭᒥᒃ, 
7ᐊᑭᕋᐅᑎᖏᒡᓗ ᑐᓂᕐᕈᓯᖅᕕᐅᑉ ᓄᖅᓗᖏᑎᒍᑦ ᑲᐅᑎᓯᒪᔪᒃᓴᐅᕗᒃ, ᑐᓂᕐᕈᓯᖅᕕᐅᑉ ᐊᕙᑖᒍᑦ ᐃᒡᓗᒃᑐᑦ ᐊᑭᕋᐅᑎᐅᔪᓐᓇᖁᓪᓗᒋᒃ, ᑐᓂᕐᕈᓯᖅᕕᒃ ᐊᒡᔭᖅᑕᐅᔭᕆᐊᖃᓕᕌᖓᑦ. 
8ᑖᓐᓇᓗ ᑐᓂᕐᕈᓯᖅᕕᒃ ᐊᓪᑕᕆ ᓴᓇᓯᒪᔪᒃᓴᐅᕗᖅ ᓵᑦᑐᔮᓂᑦ ᐃᓗᐊ ᐃᓗᓕᖃᖏᓪᓗᒍ, ᐃᓕᖕᓄᑦ ᑕᑯᑎᑦᓯᓯᒪᓂᕋ ᖃᖅᑲᒥ ᒪᓕᒡᓗᒍ ᓴᓇᔭᒃᓴᕆᕙᑦ.”
9“ᑐᐱᕐᖕᒥ ᐃᓂᒃᓴᕆᓂᐊᖅᑕᓐᓂᒃ ᐃᒡᓗᐊᕈᓯᓕᐅᖅᑐᒃᓴᐅᕗᑎᑦ ᑲᓪᓗᓈᖅᑕᑦᓯᐊᕙᖕᓂᒃ ᓵᑦᑐᓂᒃ ᑖᓗᑕᖃᖅᓗᒍ. ᑐᐱᕐᖕᒥ ᓯᕿᓂᐅᑉ ᓇᓛᓃᑦᑐᒃᑯᑦ ᐋᖅᑭᒃᓱᐃᔪᒃᓴᐅᕗᑎᑦ ᑖᓗᑕᕐᖕᒥᒃ ᓴᓂᒧᑐᓂᖃᖅᓗᒍ 50-ᓂᒃ ᐆᒃᑑᑎᓂᒃ, 
10ᓇᐸᔪᖃᖅᓗᓂ 20-ᓂᒃ ᑖᒃᑯᐊᓗ ᑐᓐᖓᕕᖃᖅᓗᑎᒃ 20-ᓂᒃ ᐊᑐᓂᑦ ᑲᓐᓄᔭᐅᓗᑎᒃ, ᓇᐸᔪᖏᓪᓕ ᓂᒃᓯᖃᖅᑐᒃᓴᐅᕗᑦ ᓯᐅᓪᕕᕆᓂᒃ ᓂᒃᓯᒡᕕᖏᓪᓗ ᐃᑳᖓᔪᑦ ᓯᐅᓪᕕᕆᐅᖕᒥᓗᑎᒃ. 
11ᑍᒫᑦᓮᓐᓇᖅᑕᐅᖅ ᑐᐱᐅᑉ ᐅᓐᓄᐊᓪᓗᐊᖓᑕ ᓇᓛᓃᓐᓂᖅᓴᖅ ᑖᓗᑕᖅ ᐃᒡᓗᐊᓃᑦᑐᑎᑐᑦ ᐋᖅᑭᒃᓯᒪᔪᒃᓴᐅᒋᕗᖅ; ᓇᐸᔪᖃᖅᓗᓂ 20-ᓂᒃ ᑖᒃᑯᐊᓗ ᑐᓐᖓᕕᖃᖅᓗᑎᒃ 20-ᓂᒃ ᐊᑐᓂᑦ ᑲᓐᓄᔭᐅᓗᑎᒃ, ᓇᐸᔪᖏᓪᓕ ᓂᒃᓯᖃᖅᑐᒃᓴᐅᕗᑦ ᓯᐅᓪᕕᕆᓂᒃ ᓂᒃᓯᒡᕕᖏᓪᓗ ᐃᑳᖓᔪᑦ ᓯᐅᓪᕕᕆᐅᖕᒥᓗᑎᒃ. 
12ᓯᕿᓂᐅᓪᓕ ᓂᐱᕕᐊᑕ ᓇᓛᓃᑦᑐᖅ ᑖᓗᑕᖅ ᓴᓂᒧᑐᓂᖃᕆᐊᖃᖅᐳᖅ ᐆᒃᑑᑎᓂᒃ 25-ᓂᒃ, ᓇᐸᔪᖃᖅᓗᓂᓗ 10-ᓂᒃ ᑖᒃᑯᐊᓗ ᑐᓐᖓᕕᖃᖅᓗᑎᒃ ᐊᑐᓂᑦ 10-ᓂᒃ. 
13ᓯᕿᓂᐅᓪᓕ ᓄᐃᕕᐊᑕ ᓇᓛᓃᑦᑐᖅ, ᐃᒡᓗᐊᕈᓯᐅᑉ ᐃᑎᖅᑕᖅᕕᒃᓴᖓ, ᓴᓂᒧᑐᓂᖃᕆᐊᖃᖅᐳᖅ ᐆᒃᑑᑎᓂᒃ 25-ᓂᒃ. 
14ᐃᑎᖅᑕᖅᕕᖓᓕ ᑖᓗᑕᖃᖅᑐᒃᓴᐅᕗᖅ ᐊᕙᒻᒧᑦ ᒪᑐᐃᖅᑕᖅᑐᒥᒃ ᐃᒡᓗᐊ ᓴᓂᒧᑦ ᓯᓕᖕᓂᖃᖅᓗᓂ ᐆᒃᑑᑎᓂᒃ 7-ᓂᒃ ᐊᕝᕙᕐᖕᒥᒡᓗ, ᑖᒃᑯᐊᓗ ᓇᐸᔪᖃᖅᓗᑎᒃ ᐱᖓᓱᓂᒃ ᐊᑐᓂᓪᓗ ᑐᓐᖓᕕᖃᖅᓗᑎᒃ ᐱᖓᓱᓂᒃ. 
15ᐃᒡᓗᐊᑦᑕᐅᖅ ᑍᒫᓪᓗᐊᖅ ᐊᖏᓂᖃᖅᑐᒃᓴᐅᒋᕗᖅ ᓯᓕᖕᓂᖃᖅᓗᓂ ᐆᒃᑑᑎᓂᒃ 7-ᓂᒃ ᐊᕝᕙᕐᖕᒥᒡᓗ, ᑖᒃᑯᐊᓗ ᓇᐸᔪᖃᖅᓗᑎᒃ ᐱᖓᓱᓂᒃ; ᐊᑐᓂᓪᓗ ᑐᓐᖓᕕᖃᖅᓗᑎᒃ ᐱᖓᓱᓂᒃ. 
16ᐃᑎᖅᑕᖅᕕᓪᓚᕆᖓᓕ ᑖᓗᑕᖃᖅᑐᒃᓴᐅᒋᕗᖅ ᓴᓂᒧᑐᓂᖃᖅᑐᒥᒃ ᐆᒃᑑᑎᓂᒃ 10-ᓂᒃ, ᖃᓪᓗᓈᖅᑕᑦᓯᐊᕙᖕᒥᒃ ᓵᑦᑐᒥᒃ ᑐᖑᔪᖅᑐᖃᖅᓗᓂ, ᐊᐅᐸᓪᓚᕆᒃᑐᖃᖅᓗᓂᓗ, ᐊᐅᐸᖅᑐᖃᖅᓗᓂᓗ ᓄᕕᖅᓵᒃᓴᒥᒃ, ᑖᒃᑯᐊᓗ ᑕᖅᓯᖅᓱᖅᓯᒪᓗᑎᒃ ᒥᖅᓱᖅᓯᒪᔪᓂᒃ, ᓇᐸᔪᖃᖅᑐᒃᓴᐅᕗᖅᓕ ᓯᑕᒪᓂᒃ ᑖᒃᑯᐊᓗ ᑐᓐᖓᕕᖃᖅᓗᑎᒃ ᓯᑕᒪᓂᒃ. 
17ᑕᒪᒃᑯᐊᓗ ᓇᐸᔪᐃᑦ ᐃᑦᔪᕐᖕᓁᑦᑐᕕᖕᒦᑦᑐᑦ ᑲᓱᖅᓯᒪᐅᑎᔪᒃᓴᐅᕗᑦ ᐃᑳᖓᔪᖃᖅᓗᑎᒃ ᓯᐅᓪᕕᕆᓂᒃ, ᓂᒃᓯᖏᓪᓗ ᓯᐅᓪᕕᕆᐅᖕᒥᓗᑎᒃ ᑐᓐᖓᕕᖃᖅᓗᑎᒡᓗ ᑲᓐᓄᔭᓂᒃ. 
18ᐃᑦᔪᕐᖕᓁᑦᑐᕕᒡᓕ ᑐᑭᒧᑦ ᑕᑭᓂᖃᖅᑐᒃᓴᐅᕗᖅ ᐆᒃᑑᑎᓂᒃ 50-ᓂᒃ, ᓴᓂᒧᑐᓂᖃᖅᓗᓂᓗ ᐆᒃᑑᑎᓂᒃ 25-ᓂᒃ, ᐳᖅᑐᓂᖃᖅᓗᑎᒡᓗ ᐆᒃᑑᑏᖕᓂᒃ ᒪᕐᕉᖕᓂᒃ ᐊᕝᕙᕐᖕᒥᒡᓗ. ᑖᓗᑕᖏᓪᓗ ᖃᓪᓗᓈᖅᑕᑦᓯᐊᕙᐅᔪᒃᓴᐅᕗᑦ ᓵᑦᑑᓗᑎᒃ ᑐᓐᖓᕕᖃᖅᓗᑎᒡᓗ ᑲᓐᓄᔭᓂᒃ. 
19ᓱᓇᑐᐃᓐᓇᓕᒫᑦ ᐊᑐᖅᑕᐅᔪᑦ ᑐᐱᕐᖕᒥ, ᑐᐱᐅᓪᓗ ᓄᖃᖅᕕᖏᑦ ᑕᒪᕐᖕᒥᒃ, ᐃᑦᔪᕐᖕᓁᑦᑐᕕᐅᓪᓗ ᐱᑐᒡᕕᓕᒫᖏᑦ ᑲᓐᓄᔭᐅᔪᒃᓴᐅᕗᑦ.”
20“ᐄᓴᕅᓕᒥᐅᑦ ᐱᖁᔭᒃᓴᕆᕙᑎᑦ ᐃᓕᖕᓄᑦ ᕾᑦᓯᖁᓗᒋᑦ ᓇᐹᖅᑑᑉ ᐅᖅᓱᖏᓐᓂᒃ ᐱᐅᓂᖅᐹᓂᒃ ᓇᓂᕈᐊᒧᑦ ᐅᖅᓱᒃᓴᐅᓂᐊᖅᑐᓂᒃ, ᓇᓂᕈᐊᑦ ᐋᖅᑭᒃᓱᖅᑕᐅᔪᓐᓇᖁᓪᓗᒋᑦ ᑍᒪᓐᖓᓪᓗ ᐃᑯᒪᓕᖁᓪᓗᒋᑦ ᑕᕝᕙᓂ. 
21ᑐᐱᕐᖕᒥ ᑲᑎᒪᓕᖅᑎᓪᓗᓯ, ᑖᑦᓱᒪ ᐃᑦᔪᕐᖕᓁᓐᓂᖅᐹᑉ ᐱᖁᔭᓂᒃ ᑎᑎᕋᖅᕕᒋᓯᒪᔪᖅᑕᓕᐅᑉ ᓯᓚᑖᓂ, ᐂᕈᓂᐅᑉ ᐃᕐᖕᓂᖏᑕᓗ ᑖᒃᑯᐊ ᓇᓂᕈᐊᑦ ᐋᖅᑭᒃᑕᒃᓴᕆᕔᑦ ᐃᑯᐊᓪᓚᒡᓗᒋᓪᓗ ᐊᑕᓂᐅᑉ ᓵᖓᓂ. ᐃᑯᒪᓕᖁᓪᓗᒋᑦ ᐅᓐᓄᒥᑦ ᐅᓪᓛᒧᑦ ᑎᑭᓪᓗᒋᑦ. ᑕᒪᓐᓇᓗ ᐱᖁᔨᑦᔪᑎᒋᔭᕋ ᑍᒪᓐᖓᑦ ᐊᑐᖅᑕᐅᖏᓐᓇᕆᐊᖃᖅᐳᖅ ᐄᓴᕅᓕᒥᐅᓄᑦ ᑭᖑᕚᖏᓐᓄᓪᓗ.”
