1ᐃᒫᒃ ᐊᑕᓂᖅ ᐅᖃᖅᐳᖅ, “ᔫᑕᐅᑉ ᐊᖓᔪᖅᑳᖅᔪᐊᖓᑦᑕ ᐃᒡᓗᖓᓄᐊᖅᓗᑎᑦ ᐅᑯᓂᖓ ᐅᖃᓪᓚᒡᕕᒋᒃᑭᑦ, 
2ᐅᖃᖅᓗᑎᑦ, ‘ᐊᑕᓂᐅᑉ ᐅᖃᐅᓯᖏᑦ ᑐᓴᒃᑭᑦ, ᔫᑕᐅᑉ ᐊᖓᔪᖅᑳᖅᔪᐊᖓ ᑍᕕᑎᐅᑉ ᐊᖓᔪᖅᑳᖅᔪᐊᖑᓂᖓᓂ ᐊᖓᔪᖅᑳᖑᔪᑎᑦ, ᐊᖓᔪᖅᑳᖁᑎᑎᓪᓗ ᐃᓄᑯᑎᑎᓪᓗ ᑐᓴᖃᑎᒋᓗᒋᑦ ᐃᑎᖃᑦᑕᖅᑐᑦ ᐃᑎᖅᑕᖅᕕᒃᑯᑦ. 
3ᐃᒫᒃ ᐊᑕᓂᖅ ᐅᖃᖅᐳᖅ: ᐊᑦᔨᒌᒃᑎᑦᓯᓂᕐᖕᒥᒃ ᐃᓱᐊᖅᑐᓕᓂᕐᖕᒥᒡᓗ ᐱᓇᓱᐊᕆᑦᓯ, ᓴᐳᑦᔨᓯᒪᓇᓱᐊᖅᐸᒡᓗᓯᓗ ᑎᒡᓕᒡᕕᐅᓯᒪᔪᓂᒃ; ᓄᓇᑦᓯᓐᓂᒥᐅᑕᐅᖏᑦᑐᓂᒡᓗ ᐱᑦᓯᐊᖃᑦᑕᖅᓗᓯ, ᐱᓂᖅᓗᐃᑦᑍᓕᒋᑦᓯ ᐊᑖᑕᖃᖏᑦᑐᓂᒃ ᐅᐃᒡᒐᕐᖕᓂᕐᖕᓂᒡᓗ, ᐸᓯᔭᒃᓴᐅᖏᑦᑐᓂᒡᓗ ᑐᖁᑕᐅᑎᑦᓯᕙᖏᓪᓗᓯ ᑕᒫᓂ ᓄᓇᑦᓯᓐᓂ. 
4ᐱᖁᔭᒃᑲ ᑖᒃᑯᐊ ᒪᓕᑦᓯᐊᕈᑦᓯᐅᒃ, ᑕᕝᕙ ᑍᕕᑎᐅᑉ ᐊᖓᔪᖅᑳᖅᔪᐊᖑᓂᖓᓂ ᐃᒃᓯᕙᐅᑕᖅᔪᐊᖃᖅᑐᑦ, ᐊᖓᔪᖅᑳᖁᑎᖏᓪᓗ ᐃᒡᓗᒐᓴᒡᔪᐊᑦ ᐃᑎᖅᑕᖅᕕᖏᑎᒍᑦ ᐊᕙᒻᒧᒐᕈᒫᖅᐳᑦ ᕿᒧᒃᓯᐅᑎᒃᑯᑦ ᐊᒃᓴᓗᐊᓕᒃᑯᑦ ᕿᒻᒥᖅᔪᐊᒃᑯᓪᓗ, ᓯᐊᓛᖏᑦ ᐃᓄᖁᑎᖏᓪᓗ ᐃᓚᒋᓗᒋᑦ. 
5ᓈᓚᖏᒃᑯᑦᓯᐅᒡᓕ ᑖᒃᑯᐊ, ᐅᖃᕕᒃᓗᓂ ᐃᒻᒥᓄᑦ ᐊᑕᓂᖅ ᐅᖃᖅᐳᖅ, ᐃᒡᓗᒐᓴᒡᔪᐊᑦ ᑖᒃᑯᐊ ᓱᓁᕈᑎᔪᒫᖅᐳᑦ ᓄᓇᓕᕕᓂᑐᐃᓐᓇᐅᓕᖅᓗᑎᒃ.
6ᐃᒫᒃ ᐊᑕᓂᖅ ᐅᖃᕐᖕᒪᑦ ᔫᑕᐅᑉ ᐊᖓᔪᖅᑳᖅᔪᐊᖓᑕ ᐃᒡᓗᖓᓃᑦᑐᓄᑦ: ᑕᑯᒥᓇᕋᓗᐊᖅᐳᑎᑦ ᒋᓕᐊᑎᐅᑉ ᓄᓇᖓᑎᑐᑦ, ᓕᐸᓇᓂᐅᓪᓗ ᖃᖅᑲᖏᑎᑐᑦ, ᓱᓇᖃᔪᐃᑦᑑᑉ ᓄᓇᖓᑐᑦ ᑍᒤᑦᑐᓐᖑᖅᑎᑦᓱᒫᖅᐸᑦᓯ, ᓄᓇᓕᖃᖏᑦᑐᑎᑐᑦ. 
7ᐊᓯᕈᐃᔪᒃᓴᓂᒃ ᑎᑭᑎᑦᓯᔪᒫᕋᒪ ᐃᓕᑦᓯᓐᓄᑦ, ᐊᑐᓂᑦ ᐅᓇᑕᐅᑎᖃᑦᓯᐊᖅᑐᓂᒃ; ᑖᒃᑯᐊ ᐅᕐᕈᑎᑦᓯᔪᒫᖅᐳᑦ ᓱᑲᖁᑎᑦᓯᓐᓂᒃ ᓰᑕᕆᓂᒃ ᐱᐅᓂᖅᐹᓂᒃ, ᐃᑯᒪᒧᓪᓗ ᐃᑯᐊᓪᓚᒡᓗᒋᑦ.
8ᐃᓅᖃᑎᒌᒡᔪᐊᓪᓗ ᐊᖅᑯᓵᓕᕈᑎᒃ ᐃᒡᓗᒐᓴᒡᔪᐊᓄᑦ, ᐃᓅᖃᑎᒥᖕᓄᑦ ᐅᖃᖅᐸᓕᕈᒫᖅᐳᑦ, “ᓱᖕᒪᑦ ᐊᑕᓂᐅᑉ ᐃᒡᓗᒐᓴᒡᔪᐊᑦ ᐱᔪᓐᓇᕐᖕᓂᖅᐹᖑᔪᑦ ᑍᒤᓕᐅᓚᐅᖅᐰᑦ?” 
9ᑭᐅᔭᐅᔪᒫᖅᐳᓪᓗ, “ᐊᑕᓂᐅᑉ ᒎᑎᒥᑕ ᐊᖏᖃᑎᒌᒍᑎᒋᓯᒪᔭᖓᓂᒃ ᕿᒤᓚᐅᕐᖕᒪᑕ, ᑐᒃᓯᐊᖅᕕᖃᖔᓕᖅᓗᑎᒡᓗ ᐱᔨᑦᓯᖔᓕᖅᓗᑎᒃ ᒎᑎᓐᖑᐊᓂᒃ.”’”
10ᕿᐊᑦᔪᑎᒋᑦᑍᓕᓯᐅᒃ ᑐᖁᖓᔪᖅ, ᕿᒃᓴᐅᑎᒋᓇᒍᓗ,
11ᐊᑕᓂᖅ ᐃᒫᒃ ᐅᖃᖅᐳᖅ ᓴᓗᒻᒧᑦ ᔫᓮᐊᐅᑉ ᐃᕐᖕᓂᖓᓄᑦ ᔫᑕᐅᑉ ᐊᖓᔪᖅᑳᖅᔪᐊᖓᓄᑦ, “ᑖᓐᓇ ᐊᖓᔪᖅᑳᖅᔪᐊᓐᖑᕈᒫᕐᖕᒪᑦ ᐊᑖᑕᖓᑕ ᐃᓂᖓᓂ, ᐃᓂᒃᓴᒥᓃᑦᓱᒫᓐᖏᓚᖅᓕ ᐊᐅᓪᕈᑦᔭᐅᔪᒫᕐᖕᒪᑦ ᐅᑎᕈᒫᕋᓂᓗ. 
12ᑐᖁᔪᒫᕐᖕᒪᑦ ᑎᒍᔭᐅᓯᒪᕕᒋᔭᒥᓃᓪᓗᓂ, ᓄᓇᒥᒡᓗ ᑕᒪᑐᒥᖓ ᑕᑯᒃᑲᓐᓂᕈᓐᓇᖅᓯᔪᒫᓐᖏᓚᖅ.”
13“ᑲᑉᐱᐊᓇᖅᑐᒦᑉᐳᖅ ᐃᓱᐊᖅᑐᓕᓂᒃᑰᖏᑦᑐᖅ ᐊᖓᔪᖅᑲᐅᕕᒃᑖᖅᑐᖅ,
14ᐅᖃᖅᑐᖅ, ‘ᐊᑭᑐᔪᒃᓴᔭᒥᒃ ᐃᒡᓗᓕᐅᕈᒪᕗᖓ ᐃᒡᓗᒃᓴᓐᓂᒃ,
15ᐊᖓᔪᖅᑳᖅᔪᐊᓐᖑᕈᓐᓇᖅᑐᕆᕖᑦ
16ᐊᒃᓱᔪᓂᒃ ᐃᑲᔪᖅᑕᐅᔭᕆᐊᓕᖕᓂᒡᓗ ᓴᐳᑦᔨᓯᒪᓂᖅᓴᐅᓚᐅᖅᐳᑦ;
17ᑕᐅᑐᒃᑕᓯ ᐃᓱᒪᓯᓗ ᖃᑭᔪᒪᓃᓐᓇᕐᖕᒥᒃ
18ᑍᒤᒻᒪᑦ ᐊᑕᓂᖅ ᐃᒫᒃ ᐅᖃᖅᐳᖅ ᔨᕼᐅᐃᐊᑭᒻ ᐱᑦᔪᑎᒋᓪᓗᒍ ᔫᑕᒧᑦ ᐊᖓᔪᖅᑳᖅᔪᐊᖑᔪᖅ ᔫᓮᐊᐅᑉ ᐃᕐᖕᓂᖓ,
19ᐃᓗᕕᖅᑕᐅᓂᖓ ᓯᐅᑎᖅᑯᖅᑐᔪᑎᑐᑦ ᐱᔭᐅᔪᒫᖅᐳᖅ,
20“ᒪᔪᕋᕆᑦ ᓕᐸᓇᓂᒧᑦ,
21ᐃᓂᖅᑎᕋᓱᓚᐅᕋᓗᐊᖅᐸᒋᑦ ᐊᔪᖅᓴᕐᖕᓇᖏᑦᑐᒦᑎᓪᓗᑎᑦ,
22ᐰᖅᓯᔨᖁᑎᓯ ᐊᓄᕆᒧᑦ ᑎᒃᑕᐅᕋᕐᖕᓂᐊᖅᐳᑦ,
23ᓕᐸᓇᓂᒥᐅᑕᐅᔪᓯ ᐃᒡᓗᖃᐅᑦᓯᐊᖅᑐᓯ
24ᐊᑕᓂᖅ ᐅᖃᖅᐳᖅ, “ᒎᑎᐅᓪᓗᖓ ᐆᒪᒐᒪ, ᑯᓂᐊ+ ᔨᕼᐅᐃᐊᑭᐅᑉ ᐃᕐᖕᓂᖓ, ᔫᑕᒥ ᐊᖓᔪᖅᑳᖅᔪᐊᖑᔪᖅ, ᑕᓕᖅᐱᓐᓂ ᓇᒡᒍᐊᕐᖕᒥᒋᒐᓗᐊᕈᒃᑭᑦ+ ᓱᓕ ᐲᕈᓐᓇᖅᐸᒋᑦ. 
25ᐃᓕᖕᓂᒃ ᑐᖁᑦᓯᔪᒪᔪᓄᑦ ᐱᔭᐅᑎᑦᓱᒫᖅᐸᒋᑦ, ᑲᑉᐱᐊᒋᔭᕐᖕᓄᑦ, ᓂᐱᑯᓁᓴᒧᑦ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᐃᓄᖏᓐᓄᓪᓗ ᑲᐅᓪᑎᐊᒥᐅᓄᑦ. 
26ᐊᓈᓁᓪᓗ ᐊᐅᓪᓚᕈᑦᔭᐅᑎᑦᓱᒫᖅᐸᑦᓯᒃ ᓄᓇᑦᓯ ᐊᓯᐊᓄᑦ, ᐃᓅᕕᒋᓚᐅᓐᖏᑕᕐᖕᓄᑦ ᑕᒪᑦᓯᒡᓗ ᑖᕙᓂ ᑐᖁᔪᒫᖅᐳᓯᒃ. 
27ᐅᑎᕈᓐᓇᕈᒫᓐᖏᓚᓯ ᓄᓇᒧᑦ ᐅᑎᖅᓯᖅᕕᒌᓐᓇᖅᑕᑦᓯᓐᓄᑦ.
28ᑯᓂᐊ ᑖᓐᓇᐅᕚ ᓇᕐᕈᒋᔭᐅᔪᖅ, ᒪᕐᕋᐅᔭᖅ ᓯᖁᒥᓯᒪᔪᖅ, ᐃᒃᐱᒋᔭᐅᖏᑦᑐᖅ? ᓱᖕᒪᑦ ᕿᑐᕐᖓᓂ ᐃᓚᒋᓪᓗᒋᑦ ᐃᒋᑕᐅᔪᒃᓴᐅᕚᑦ ᓄᓇᒧᑦ ᖃᐅᔨᒪᓐᖏᑕᖓᓐᓄᑦ?
29ᓄᓇ, ᓄᓇ, ᓄᓈ!
30ᐊᑕᓂᖅ ᐃᒫᒃ ᐅᖃᕐᖕᒪᑦ,
