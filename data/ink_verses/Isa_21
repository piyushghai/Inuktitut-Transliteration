1ᐅᖃᐅᓰᑦ ᐃᓄᖃᔪᐃᑦᑐᖅ ᐃᒪᕕᐅᑉ ᓴᓂᐊᓃᑦᑐᖅ ᐱᓪᓗᒍ, ᐊᓄᕆᖅᔪᐊᑎᑐᑦ ᑬᕙᑦᑐᑎᑐᑦ ᓂᒋᑉᒥᓐᖔᖅᑐᑎᑐᑦ ᓯᐅᕋᖅᔪᐊᑉ ᓄᓇᖓᒍᑦ ᐊᓯᕈᖅᑕᐅᓇᖅᑐᖅ ᑎᑭᐅᑎᔪᒫᖅᐳᖅ ᓄᓇᓂᑦ ᑲᑉᐱᐊᓇᖅᑐᓂᑦ, 
2ᑕᑯᑎᑕᐅᓚᐅᖅᐳᖓ ᐃᓕᕋᓇᖅᑐᓂᒃ ᐃᒫᒃ ᐅᖃᐅᑎᔭᐅᓪᓗᖓ; ᐱᒋᔭᕕᓂᕐᖕᓂᒃ ᑎᒎᖅᑬᔪᖅ ᑎᒎᖅᑬᓕᖅᐳᖅ, ᑐᖁᕅᔪᖅᓗ ᑐᖁᕅᓕᖅᐳᖅ, ᐃᓛᒻᒥᐅᑦ ᐅᓇᑕᖅᑐᒃᓴᖏᑦ ᐅᓇᑕᕆᐊᓕᕆᑦᓯ, ᒥᑎᐊᒥᐅᓪᓗ ᐅᓇᑕᖅᑐᒃᓴᖏᑦ ᐊᕙᑕᖏᖅᓯᓕᕆᑦᓯ ᐃᒡᓗᒐᓴᒡᔪᐊᓂᒃ; ᐹᐱᓘᓂᒥᐅᑦ ᐃᓄᖕᓂᒃ ᐊᓂᖅᓴᐅᒥᑎᑦᓯᓂᖓᑦ ᐃᓱᓕᑎᑦᓱᒪᓕᖅᐸᕋ. 
3ᑍᒤᒻᒪᑦ ᓈᒃᑲᒃ ᑕᑕᑉᐳᒃ ᐃᓱᒪᔮᕐᖕᓂᕐᖕᒥᒃ; ᐋᓐᓂᐊᓂᕐᖕᒧᓪᓗ ᐊᔪᓕᖅᑎᑕᐅᕗᖓ, ᐃᕐᖕᓂᓱᒃᑑᑉ ᐋᓐᓂᐊᓂᖓᑐᑦ; ᐅᑯᖓᓕᓂᕐᖕᒧᑦ ᑐᓵᔪᓐᓃᖅᐳᖓ, ᐃᓱᒪᔮᕐᖕᓂᕐᖕᒧᓪᓗ ᑕᐅᑐᒍᓐᓃᕋᒪ. 
4ᓂᐊᖁᕋᓗ ᐅᐃᑦᔭᓐᖑᓕᖅᓗᓂ ᑲᑉᐱᐊᓱᖕᓂᕐᖕᒧᓪᓗ ᓴᔪᓗᓕᖅᓗᖓ, ᐅᓐᓄᖕᓂᐊᖅᑐᖅ ᐊᑯᓂᒋᓕᓚᐅᖅᐸᕋ ᑎᑭᐅᑎᒐᓗᐊᕐᖕᒪᓪᓗ ᐱᐅᓂᖅᓴᒦᓚᐅᓐᖏᓚᖓ ᑲᑉᐱᐊᓇᖅᑐᓄᑦ ᑎᑭᑕᐅᒃᑲᓐᓂᑐᐃᓐᓇᓚᐅᖅᐳᖓ. 
5ᓵᒥᒃ ᐋᖅᑭᒃᓱᐃᕗᑦ ᓂᕆᕝᕕᖕᒥᒃ, ᓂᕈᒻᒫᒃᑯᑏᓪᓗ ᐃᒃᓯᕙᐅᑕᕆᔭᐅᓂᐊᖅᑐᑦ ᓂᕆᔭᖅᑐᖅᓯᒪᔪᓄᑦ ᐊᑐᐃᓐᓇᕈᖅᓯᒪᓕᖅᐳᑦ; ᐃᒥᖅᐳᑦ ᓂᕆᓪᓗᑎᒡᓗ, ᓂᓪᓕᖅᑐᖃᓕᖅᐳᖅᓗ, “ᐅᓇᑕᖅᑐᒃᓴᓄᑦ ᐊᖓᔪᖅᑳᖑᔪᓯ ᓴᐴᓗᑕᓯ ᑎᒍᓕᖅᓯᐅᒃ.” 
6ᐊᑕᓂᐅᑉ ᐃᒫᒃ ᐅᖃᐅᑎᓕᖅᐹᖓ: “ᐅᓇᑕᖅᑐᒃᓴᒥᒃ ᖃᐅᔨᓴᖅᑎᐅᓂᐊᖅᑐᒥᒃ ᓂᑯᕕᖁᔨᓕᕆᑦ, ᑕᑯᔭᒥᓂᒡᓗ ᐅᖃᕆᐊᖅᑐᖃᑦᑕᖁᓗᒍ. 
7ᑕᑯᓂᕋᖅᐸᑦ ᕿᒥᖅᔪᐊᒃᑰᖅᑐᓂᒃ ᒪᕐᕉᓈᖅᑎᖅᓗᑎᒃ ᓴᓂᓕᕇᒃᑐᓂᒃ ᓯᐅᑎᖅᑯᖅᑐᔪᓂᒡᓗ, ᑳᒥᓕᖕᓂᓗ ᐃᑭᒪᔪᓂᒃ ᑐᓵᓇᓱᐊᑦᓯᐊᖅᓕᒋᑦ ᐅᑦᔨᖅᓱᑦᓯᐊᖅᓗᓂ.” 
8ᖃᐅᔨᓴᖅᑎ ᓂᓪᓕᐊᓕᖅᐸᑦ, “ᐊᑕᓃᖅ, ᖃᐅᔨᓴᖅᕕᖕᒥ ᓇᖏᓚᐅᖅᐳᖓ ᐅᓪᓗᓕᒫᖅ, ᐃᓂᒋᔭᓐᓂᓗ ᖃᐅᔨᓴᓚᐅᖅᐳᖓ ᐅᓐᓄᐊᓕᒫᖅ. 
9ᐊᓱᐃᓛᒃ, ᑕᑯᓕᓚᐅᖅᐸᒃᑲ ᓴᖅᑭᑦᑐᑦ ᕿᒻᒥᖅᔪᐊᒃᑰᖅᑐᑦ ᒪᕐᕉᓈᖅᑎᖅᑐᑦ ᓴᓂᓕᕇᒃᓗᑎᒃ!” ᐊᑕᓂᖅ ᑭᐅᓕᖅᐳᖅ, “ᐹᐱᓘᓂ ᓵᓚᐅᕗᖅ; ᒎᑎᓐᖑᐊᓕᒫᖏᓪᓗ ᐅᕐᕉᕋᖅᑎᑕᐅᓪᓗᑎᒃ ᒪᓂᖅᑲᒧᑦ ᓯᖁᑦᑎᖅᐳᑦ. 
10ᐃᕝᕕᑦ ᓂᐊᖂᔭᒃᓴᑎᑐᑦ ᐊᓇᐅᓕᖅᑕᐅᓪᓗᑎᑦ ᐃᕖᔭᖅᑕᐅᓯᒪᔪᑎᑦ, ᖃᓄᖅᓕ ᐅᖃᐅᓯᕐᖕᒥᒃ ᑐᓴᖅᓯᒪᕗᖓ ᕿᓚᖕᒥᐅᒐᓴᒡᔪᐃᑦ ᐊᑕᓂᖓᓐᓂᑦ ᑐᓴᓚᐅᖅᑕᓐᓂᒃ ᐄᓴᕅᓕᒥᐅᑦ ᒎᑎᖓᓐᓂᑦ ᐅᖃᐅᓯᒃᓴᒥᒃ ᐃᓕᖕᓄᑦ.”
11ᐅᖃᐅᓰᑦ ᐅᑯᐊ ᑑᒪ ᐱᑦᔪᑎᒋᓪᓗᒍ. ᐃᓂᖅᑎᕆᔪᑦ ᓰᐊᕆᒥᑦ ᓂᐱᒥᒃ ᓂᓪᓕᐊᔪᖃᖅᐳᖅ ᐅᕙᓐᓄᑦ, “ᖃᐅᔨᓴᖅᑏᑦ ᐅᓐᓄᐊᖅ ᖃᓄᖅ ᕿᓚᒻᒥᐅᑎᒋᓂᐊᖅᐸᑦ? ᐅᖃᐅᑎᓐᖓ ᐅᓐᓄᐊᖅ ᖃᓄᖅ ᐃᓱᓕᓴᕅᑎᒋᓂᐊᖅᐹ?” 
12ᑭᐅᓚᐅᖅᐸᕋ, “ᐅᓪᓛᖅ ᑎᑭᓕᖅᐳᖅ, ᑭᓯᐊᓂ ᐅᓐᓄᖕᓂᐊᕆᕗᖅ, ᐊᐱᖅᓱᕈᒪᒍᕕᖓ ᐅᑎᕐᖕᓂᐊᖅᐳᑎᑦ ᐊᐱᕆᔭᖅᑐᖅᓗᖓ.”
13ᐅᖃᐅᓯᖅ ᐃᓂᖅᑎᕆᔪᖅ ᐊᕋᐱᐊᒥᐅᓂᒃ, ᑎᑖᓂᒥᐅᑕᐅᔪᓯ, ᑕᖕᒫᖅᓯᒪᕙᒃᑐᓯ ᐃᓄᖃᖏᑦᑐᒥ ᑳᒥᓕᖕᓂᒃ ᐃᖏᕐᕋᑦᔪᑎᖃᖅᓗᓯ ᐊᕅᐱᐊᑉ ᓄᓇᖓᒍᑦ. 
14ᐃᒥᕈᒃᓗᑎᒃ ᐃᓕᑦᓯᓐᓄᑦ ᑎᑭᑦᑐᑦ ᐃᒥᖅᑎᖃᑦᑕᖅᓯᒋᑦ, ᐃᓕᑦᓯ ᑏᒪᒥ ᓄᓇᖃᖅᑐᓯ, ᓄᓇᒥᖕᓂ ᕿᒫᓯᒪᔪᑦ ᓂᕆᑎᖃᑦᑕᖅᓯᐅᒃ. 
15ᑍᒃᑯᐊ ᕿᒫᓯᒪᖕᒪᑕ ᓴᕕᒡᔪᐊᓂᒃ ᑖᒃᑯᓂᖓ ᑐᖁᑦᓯᓇᓱᐊᖅᑐᓂᒃ, ᐱᑎᒃᓯᓂᓪᓗ ᑖᒃᑯᓄᖓ ᑐᕌᖅᑎᑕᐅᔪᓂᒃ, ᐅᓇᑕᕐᖕᓂᕐᖕᒧᓪᓗ ᑲᑉᐱᐊᓇᖅᑐᓂᒃ. 
16ᐊᑕᓂᖅ ᐃᒫᒃ ᐅᕙᓐᓄᑦ ᐅᖃᕐᖕᒪᑦ, “ᐊᕐᕌᒍ ᐃᓱᓕᓚᐅᖅᑎᓐᓇᒍ, ᐱᓇᓱᐊᖅᑎᐅᑉ ᐊᕐᕌᒍ ᒪᓕᒃᑕᖓ ᐊᑐᖅᓗᒍ, ᑭᑕᕆᒥᐅᑦ ᐊᔪᖏᓐᓂᖅᔪᐊᖓᑦ ᐃᓱᓕᑦᓱᒫᓕᖅᐳᖅ. 
17ᑭᑕᕆᒥᐅᑦ ᐱᑎᒃᓴᖅᑎᖏᑦ ᐃᖅᓯᑐᐃᓐᓂᖅᐹᑦ, ᐅᓄᖏᑦᑐᑯᓗᐃᑦ ᑭᓯᐊᓂ ᐊᒥᐊᒃᑰᔪᒫᖅᐳᑦ, ᐊᑕᓂᖅ ᐄᓴᕅᓕᒥᐅᑦ ᒎᑎᖓᑦ ᑍᒫᒃ ᐅᖃᖅᐳᖅ.”
