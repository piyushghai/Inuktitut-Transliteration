1ᑲᑉᐱᐊᓐᓇᒦᒃ ᑍᓐᓇ ᐃᒡᓗᒐᓴᒃ ᐊᑭᕋᖅᑐᖅᑐᖅ ᓇᕐᕈᓇᖅᓯᔪᖅᓗ, ᐱᐅᖏᑦᑐᒥᓪᓗ ᑕᑕᑦᑐᖅ! 
2ᓈᓚᓚᐅᖏᒻᒪᑦ ᐊᑕᓂᐅᑉ ᓂᐱᖓᓂᒃ, ᐋᖅᑭᒋᐊᖅᑕᐅᔪᒪᓚᐅᖏᒻᒪᓗ, ᑕᑎᖃᓚᐅᖏᒻᒪ ᐊᑕᓂᕐᖕᒥᒃ, ᒎᑎᒥᓄᑦ ᖃᓪᓕᒋᐊᓚᐅᖏᒻᒪᑦ. 
3ᑖᑦᓱᒪ ᕿᑐᕐᖓᖏᑦ ᓛᔭᑎᑐᑦ ᐃᖅᓯᓵᖅᐳᑦ, ᐊᐅᓚᑦᓯᔨᖏᓪᓗ ᐊᒪᕈᖅᑎᑑᖅᐳᑦ, ᐅᓪᓛᒧᑦ ᐊᒥᐊᒃᑯᖏᑦᑐᑦ. 
4ᓇᓚᐅᑦᑍᔨᖁᑎᖏᑦ ᐅᖃᐅᓯᖅᓘᑎᓖᑦ, ᑕᑎᒋᔭᒃᓴᐅᖏᑦᑐᑦ. ᑐᓂᕐᕈᓯᖅᑎᑦᓯᔨᖏᑦ ᓇᕐᕈᓇᖅᓯᑎᑦᓯᕗᑦ ᐃᑦᔪᕐᖕᓁᑦᑐᒃᑯᕕᖕᒥᒃ. ᒎᑎᐅᑉ ᐱᖁᔭᖏᓐᓂᒃ ᐊᑐᕐᖕᓂᖅᓗᒃᐳᑦ. 
5ᐊᑕᓂᖅᓕ ᑖᑦᓱᒪᓃᑦᑐᖅ ᐃᓱᐊᖅᑑᕗᖅ, ᐃᓱᐃᑦᑐᓕᓂᐊᓐᖏᓚᖅᓗ. ᐅᓪᓛᑕᒫᑦ ᐃᓱᐊᖅᑐᓕᓂᓂ ᓴᖅᑭᑎᑉᐹ ᖃᐅᒪᔪᓄᑦ; ᐅᕐᕈᔪᓐᓇᖏᑦᑐᖅ, ᐃᓱᐃᑦᑐᓕᔪᓪᓕ ᖃᐅᔨᒪᓐᖏᓚᑦ ᑲᓐᖑᓱᖕᓂᕐᖕᒥᒃ.
6“ᐃᓅᖃᑎᒌᒡᔪᐊᓕᒫᑦ ᓄᖑᑎᑉᐸᒃᑲ, ᓲᖑᑦᔪᑎᒋᔭᖏᓪᓗ ᓱᕋᒃᐸᒃᑲ; ᐊᖅᑯᑎᖏᓪᓗ ᐃᓄᖃᕈᓐᓁᖅᑎᑉᐸᒃᑲ, ᐊᖅᑯᓵᑕᐅᓂᐊᕈᓐᓁᖅᐳᓪᓗ, ᐃᒡᓗᒐᓴᖏᓪᓗ ᐊᓯᕈᖅᑕᐅᕗᑦ, ᐃᓄᖃᕐᖕᓂᐊᕈᓐᓁᖅᐳᖅ ᓄᓇᒋᔭᐅᔪᓐᓁᖅᓗᓂᓗ. 
7ᐅᖃᓚᐅᖅᐳᖓᓗ, ‘ᐃᒻᒪᖄᓕ ᓯᕘᕋᒋᓂᐊᓕᖅᐸᑦᓯᓐᖓ ᓈᒻᒪᒋᔭᐅᓂᐊᖅᐳᓪᓗ ᐊᖅᑭᒋᐊᖅᓯᓂᒃᑲ ᐃᓂᒋᔭᖏᓪᓗ ᓄᖑᑎᓐᓂᐊᓐᖏᓚᒃᑲ.’ ᓱᒋᐊᓚᐅᕋᓗᐊᕋᒃᑭᓪᓗ, ᐅᑎᑦᓴᐅᑎᒋᓚᐅᖅᐳᑦ ᐱᓂᐊᕐᖕᓂᖃᓕᖅᓗᑎᒡᓗ ᐱᐅᖏᑦᑐᓂᒃ.
8ᑍᒤᒻᒪ ᐅᕙᓐᓂᒃ ᐅᑕᖅᑭᒋᑦᓯ, ᐊᑕᓂᖅ ᐅᖃᖅᐳᖅ, ᐅᓪᓗᕐᖕᒧᑦ ᓇᓗᓁᖅᓯᕕᒋᔪᒫᖅᑕᓐᓄᑦ. ᐃᓅᖃᑎᒌᒡᔪᐊᑦ ᑲᑎᑎᑦᓱᒪᕙᒃᑲ ᐊᑕᓂᐅᕖᓪᓗ ᑲᑎᑎᑦᓱᒪᕙᒃᑲ, ᓂᓐᖓᐅᒪᓂᓐᓂᒃ ᑯᕝᕕᕆᔪᒪᕙᒃᑲ, ᓯᖕᓇᓂᓐᓄᑦ ᓄᓇᖅᔪᐊᓕᒫᖅ ᐊᓯᕈᖅᑕᐅᔪᒫᖅᐳᖅ ᐃᑯᒪᒧᑦ.
9ᑭᖑᓂᐊᒍᑦ ᐃᓄᖁᑎᒃᑲ ᓴᓗᒻᒪᖅᓴᕐᖕᓂᐊᖅᐸᒃᑲ ᐅᖃᐅᓯᖅᑖᖅᑎᓪᓗᒋᓪᓗ. ᐊᑕᓂᐅᑉ ᐊᑎᖓᓄᑦ ᑐᒃᓯᐊᖁᓪᓗᒋᑦ ᑭᒡᒐᖅᑐᖅᓗᑎᒡᓗ ᐊᑕᐅᓯᐅᖃᑎᒌᒡᓗᑎᒃ. 
10ᐃᑎᐅᐱᐊᒥᐅᑉ ᑰᖓᑕ ᐅᖓᑖᓂᑦ ᐃᓄᖁᑎᒃᑲ ᓯᐊᒻᒪᖅᓯᒪᔪᑦ ᓱᓕᔪᒥᒃ ᑐᒃᓯᐊᕐᖕᓂᖃᕈᒫᖅᐳᑦ ᑐᓂᕐᕈᓯᕈᒫᖅᐳᓪᓗ ᐅᕙᓐᓄᑦ. 
11ᑍᑲᓂ ᐅᓪᓗᒥ ᑲᓐᖑᓱᒃᑎᑕᐅᔪᒫᓐᖏᓚᓯ ᑕᒻᒪᕐᖕᓂᕆᓚᐅᖅᑕᓯ ᐅᕙᓐᓄᑦ ᐱᓪᓗᒋᑦ, ᑍᒃᑯᐊ ᐊᑯᓐᓇᑦᓯᓐᓃᑦᑐᑦ ᖁᕕᐊᓲᑎᓖᑦ ᐱᐅᔪᕆᓂᕐᖕᒥᒃ ᓄᖑᑎᑦᓱᒫᖅᐸᒃᑲ. ᐃᒻᒥᓂᒃ ᐊᖏᒡᓕᑎᓚᐅᖅᓯᒪᓂᐊᕈᓐᓁᖅᐳᓯ ᖃᖅᑲᖁᑎᓐᓂ ᐃᑦᔪᕐᖕᓁᑦᑐᒥ. 
12ᑍᒃᑯᐊ ᐊᒥᐊᒃᑰᑎᓐᓂᐊᖅᐸᒃᑲ ᒥᑭᒡᓕᑎᖅᓯᒪᔪᑦ ᐱᐅᔪᕆᖏᑦᑐᓪᓗ ᐊᑯᓐᓇᑦᓯᓐᓂᑦ, ᑕᑎᖃᖅᑐᑦ ᐊᑕᓂᐅᑉ ᐊᑎᖓᓂᒃ. 
13ᐄᓴᕅᓕᒥᐅᑦ ᐊᒥᐊᒃᑯᖏᑦ ᐃᓱᐃᑦᑐᓕᓂᐊᕈᓐᓁᖅᐳᑦ ᓴᒡᓗᓂᐊᕈᓐᓁᖅᐳᓪᓗ, ᐅᖃᖏᑕᓗ ᐅᖃᕐᖕᓂᖅᓘᑎᖏᑦ ᖃᓂᖏᓐᓂ ᓇᓂᔭᐅᓂᐊᕈᓐᓁᖅᐳᑦ. ᐆᒪᔪᖁᑎᒥᖕᓂᒃ ᓂᕆᑎᑦᓯᔪᒫᖅᐳᑦ ᐱᕙᓪᓕᐊᑦᓯᐊᖅᓗᑎᒡᓗ, ᑭᓇᒧᓪᓘᓐᓃᑦ ᑲᑉᐱᐊᓱᒃᑎᑕᐅᓂᐊᕈᓐᓁᖅᐳᑦ.”
14ᐃᓐᖏᕆᑦ, ᓮᐅᓂᐅᑉ ᐸᓂᖓ!
15ᐊᑕᓂᐅᑉ ᐃᖅᑲᖅᑐᐃᓂᓂ ᐲᖅᑎᒻᒪᒍ,
16ᑍᑲᓂ ᐅᓪᓗᒥ ᔪᕉᓴᓚᒻ ᐅᖃᐅᑦᔭᐅᔪᒫᖅᐳᖅ,
17ᐊᑕᓂᐅᑉ ᒎᑎᑦᓯ ᐃᓚᒋᕚᓯ,
18ᕿᒃᓵᖕᓇᖅᑐᑦ ᓇᓪᓕᐅᕐᖕᓂᖅᓯᐅᕐᖕᓃᑦ ᐲᖅᑎᓐᓂᐊᖅᐸᒃᑲ,
19ᑕᑯᒋᑦ, ᑍᓐᓇ ᓇᓪᓕᐅᑎᒃᐸᑦ
20ᑍᑲᓂ ᓇᓪᓕᐅᑦᑐᒥ ᐅᑎᖅᑎᑦᓱᒫᖅᐸᑦᓯ!
