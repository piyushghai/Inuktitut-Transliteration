1ᔩᓱᓯᓕ ᖃᖅᑲᒥᑦ ᐊᖅᑲᕐᖕᒪᑦ, ᐃᓄᒋᐊᒃᑐᖅᔪᐊᑦ ᒪᓕᒡᐹᑦ. 
2ᑕᑯᒋᓪᓗ ᐊᖑᒻᒧᑦ ᐅᐸᒃᑕᐅᕗᖅ, ᓯᕘᕋᒋᔭᐅᔪᒥᒃ ᐸᖅᑎᖅᑐᒧᑦ, ᑖᓐᓇᓗ ᓵᖓᓄᑦ ᓰᖅᑯᖅᓗᓂ, ᐅᖃᖅᐳᖅ, “ᐊᑕᓃᖅ, ᐱᔪᒪᒍᕕᑦ, ᐸᖅᑎᕈᓐᓃᖅᑎᑦᓯᐊᕈᓐᓇᖅᐸᕐᖕᒪ.”
3ᔩᓱᓯᐅᓪᓗ ᐃᓴᒃᓗᓂ ᐊᒃᑐᖅᐹ, ᐅᖃᐅᑎᓪᓗᒍᓗ, “ᐱᔪᒪᕗᖓ, ᐸᖅᑎᕈᓐᓃᕆᑦ!” ᑕᕝᕔᓐᓇᖅᓗ ᐊᖑᑦ ᑖᓐᓇ ᓯᕘᕋᒋᔭᐅᔪᒥᒃ ᐸᖅᑎᕈᓐᓃᖅᐳᖅ. 
4ᑕᕝᕙ ᔩᓱᓯᐅᑉ ᐅᖃᐅᑎᕚ, “ᐃᒃᐱᒍᓱᑦᓯᐊᕆᑦ! ᓇᓪᓕᐊᓐᓄᑐᐃᓐᓇᖅ ᐅᖃᐅᓯᖃᕐᖕᓂᐊᕐᖕᓇᒃ; ᑐᓂᕐᕈᓯᖅᑎᑦᓯᔨᒧᓪᓕ ᑐᕋᐃᓐᓇᓕᕆᑦ ᖃᐅᔨᓴᖅᑕᐅᓂᐊᕋᕕᑦ; ᐃᓄᖕᓄᓪᓗ ᖃᐅᔨᔭᐅᑦᓯᐊᖁᓪᓗᑎᑦ ᐋᖅᑭᒃᑕᐅᓂᕐᖕᓂᒃ, ᒨᓯᓯᐅᑉ ᑐᓂᓯᖁᔨᓂᖓ ᒪᓕᒡᓗᒍ ᑐᓂᕐᕈᓯᕆᐊᖅᑐᓕᕆᑦ.”
5ᔩᓱᓯᓕ ᑲᐲᕐᓂᐊᒧᑦ ᑎᑭᓕᖅᑎᓪᓗᒍ, ᕉᒪᒥᐅᑦ ᐅᓇᑕᖅᑐᒃᓴᖁᑎᖏᓐᓄᑦ ᐊᖓᔪᖅᑳᖑᔫᑉ ᔩᓱᓯ ᑲᑎᕚ, ᕿᓄᕕᒋᕚᓗ ᐅᖃᖅᓗᓂ: 
6“ᐊᑕᓃᖅ, ᐱᔨᒐ ᖃᓂᒪᓪᓗᓂ ᓇᓚᖕᒪᑦ ᐊᖏᕐᕋᓐᓂ, ᐊᐅᓚᑦᔭᒍᓐᓇᖏᒻᒪᓪᓘᓐᓃᑦ ᐊᒃᓱᒻᒪᕆᐊᓗᒡᓗ ᐃᓗᖏᖅᓱᐊᓪᓗᓂ.”
7ᔩᓱᓯᐅᓪᓗ ᐅᖃᐅᑎᕚ, “ᐅᐸᖕᓂᐊᖅᐸᕋ ᐋᖅᑭᒋᐊᖅᑐᖅᓗᒍ.”
8ᐅᓇᑕᖅᑐᒃᓮᓪᓕ ᐊᖓᔪᖅᑳᖓᑦᑕ ᑭᐅᕚ, “ᐊᑕᓃᖅ ᐃᒡᓗᓐᓄᑦ ᐃᑎᖅᑎᑦᓯᔭᕆᐊᒃᓴᖅ ᓇᓗᖅᑯᑎᕗᖓ; ᐅᖃᑐᐃᓐᓇᓕᕆᓪᓕ ᐋᖅᑭᖁᔨᓗᑎᑦ, ᐱᔨᒐ ᑕᕝᕙ ᐋᖅᑭᒃᑕᐅᓂᐊᖅᐳᖅ. 
9ᐅᕙᖓᑦᑕᐅᖅ ᐊᖓᔪᖅᑳᖃᕐᖕᒥᒐᒪ, ᐅᓇᑕᖅᑐᒃᓴᖁᑎᖃᖅᓗᖓᓗ ᓯᐊᓛᕆᔭᓐᓂᒃ, ᐃᓚᖓᓐᓄᓪᓗ ᐅᖃᕈᒪ, ᐃᑯᓐᖓᕆᑦ! ᑍᑯᓐᖓᖅᐳᖅ ᑕᕝᕙ; ᐊᓯᐊᓄᓪᓗ ᐅᖃᕈᒪ, ᕾᒋᑦ! ᕾᕗᖅ ᑕᕝᕙ; ᐱᔨᓐᓄᓪᓗ ᐅᖃᕈᒪ, ᐅᓇ ᓴᓇᓚᐅᕈᒃ! ᓴᓇᕚ ᑕᕝᕙ.”
10ᔩᓱᓯᐅᓪᓕ ᑕᒪᓐᓇ ᑐᓴᕋᒥᐅᒃ ᑲᒪᓂᐊᕆᕚ, ᒪᓕᒡᑎᓂᓗ ᐅᖃᐅᑎᕔᑦ, “ᓱᓕᔪᒥᒃ ᐅᖃᐅᑎᕙᑦᓯ, ᑍᒫᒃ ᐅᒃᐱᕐᖕᓂᒃᑯᑦ ᑲᔪᓯᓂᖃᖅᑎᒋᔪᒥᒃ, ᖃᐅᔨᓚᐅᓐᖏᓚᖓ ᐄᓴᕅᓕᒥ. 
11ᖁᓚᕐᖕᓇᖏᑦᑐᒥᒃ ᐅᖃᐅᑎᕙᑦᓯ ᐃᓄᐃᑦ ᐅᓄᖅᑐᑦ ᑎᑭᑦᓱᒫᖅᐳᑦ, ᓯᕿᓂᐅᑉ ᓄᐃᕕᐊᓂᑦ ᓂᐱᕕᐊᓂᓪᓗ, ᐃᒃᓯᕙᖃᑎᖃᕆᐊᖅᑐᖅᓗᑎᒃ ᐂᕝᕙᕋᕼᐋᒥᒃ, ᐂᓴᑭᒥᒃ, ᔧᑯᒥᒡᓗ, ᒎᑎᐅᑉ ᐊᑕᓂᐅᕕᖓᓂ ᕿᓚᖕᒥ. 
12ᑖᒃᑯᐊᓕ ᑕᕝᕗᓐᖓᖅᑐᒃᓴᐅᓚᐅᖅᑑᒐᓗᐊᑦ ᒎᑎᐅᑉ ᐊᑕᓂᐅᕕᖓᓄᑦ, ᐃᒋᑕᐅᔪᒫᖅᐳᑦ ᑖᖅᑐᖅᔪᐊᕐᖕᒧᑦ, ᑕᕝᕙᓂ ᕿᐊᓂᖃᕈᒫᖅᐳᑦ ᐋᓐᓂᐊᓂᕐᖕᒧᓪᓗ ᑮᒻᒥᔪᐊᓘᓗᑎᒃ.” 
13ᔩᓱᓯᓕ ᐅᓇᑕᖅᑐᒃᓮᑦ ᐊᖓᔪᖅᑳᖓᓐᓄᑦ ᐅᖃᖅᐳᖅ, “ᐊᖏᕐᕋᓕᕆᑦ; ᑕᒪᑐᒥᖓ ᐅᒃᐱᕆᔭᕐᖕᓂᒃ ᑐᓂᓯᕕᐅᓂᐊᖅᐳᑎᑦ.”
14ᔩᓱᓯᓕ ᐲᑦᑐᕉᓯᐅᑉ ᐃᒡᓗᖓᓄᐊᕋᒥ, ᑕᕝᕙᓂ ᑕᑯᕗᖅ ᐲᑦᑐᕉᓯᐅᑉ ᓴᑭᖓᓂᒃ ᐊᕐᖕᓇᒥᒃ, ᖃᓂᒻᒪᓪᓗᓂ ᓇᓚᔪᒥᒃ ᐆᑎᕐᖕᓇᖅᑐᒥᒃ ᖃᓂᒻᒪᓯᖃᖅᓗᓂ. 
15ᔩᓱᓯᐅᓪᓗ ᐊᕐᖕᓇᖅ ᐊᒡᒐᖏᑎᒍᑦ ᐊᒃᑐᕐᖕᒪᒍ; ᖃᓂᒻᒪᓯᐅᑉ ᐆᑎᕐᖕᓇᖅᑑᑉ ᕿᒪᒃᐹ, ᐊᕐᖕᓇᖅᓗ ᒪᑭᑉᐳᖅ, ᔩᓱᓯᓗ ᐱᔨᑦᓯᕋᓕᖅᐹ ᓂᕆᓂᐊᖅᑕᖏᓐᓂᒃ.
16ᐅᓐᓄᖕᒪᓪᓕ, ᐃᓄᐃᑦ ᔩᓱᓯᒧᐊᕈᑦᔨᕗᑦ ᐊᓂᕐᖕᓂᖅᓗᖕᓄᑦ ᐃᓗᒻᒥᖅᑕᐅᓯᒪᔪᓂᒃ ᐅᓄᖅᑐᓂᒃ; ᔩᓱᓯᐅᓪᓗ ᐊᓂᕐᖕᓂᖅᓗᐃᑦ ᐃᓄᖕᓂᑦ ᐊᓂᑎᑉᐰᑦ ᐅᖃᐅᓯᕐᖕᒧᑦ, ᖃᓂᒪᔪᓪᓗ ᑕᒪᕐᖕᒥᒃ ᐋᖅᑭᒃᐰᑦ. 
17ᑕᒪᓐᓇᓗ ᔩᓱᓯᐅᑉ ᐱᓂᐊᕐᖕᓂᕆᓚᐅᖅᐹ, ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᑕ ᐂᓮᐊᓯᐅᑉ ᐅᖃᐅᓯᕆᓚᐅᖅᑕᖏᑦ ᓇᓚᐅᑦᓯᓕᖁᓪᓗᒋᑦ ᐃᒤᓕᔪᑦ: “ᑖᑦᓱᒪ ᖃᓂᒻᒪᓯᕗᑦ ᑎᒍᕔᑦ, ᐋᓐᓂᐊᕈᑎᒋᔭᕗᓪᓗ ᐊᐅᓪᓚᕈᑎᓪᓗᒋᑦ.”
18ᔩᓱᓯᓕ ᐃᓄᒐᓴᒡᔪᐊᓂᒃ ᐊᕙᑎᒥᓃᑦᑐᓂᒃ ᖃᐅᔨᒪᒐᒥ, ᐃᓕᓐᓂᐊᖅᑎᓂ ᐅᖃᐅᑎᕔᑦ ᑕᓯᐅᑉ ᐊᑭᐊᓄᐊᖁᓪᓗᒋᑦ. 
19ᐱᖁᔭᓂᒡᓕ ᐃᓕᓮᔨᐅᑉ ᔩᓱᓯ ᐅᐸᒃᐹ, ᐅᖃᐅᑎᓪᓗᒍᓗ, “ᐊᔪᕆᖅᑐᐃᔩ, ᒪᓕᑐᐃᓐᓇᕆᐊᖃᓕᖅᐸᒋᑦ ᓇᒧᑐᐃᓐᓇᖅ ᐂᒐᓗᐊᕈᕕᑦ.”
20ᔩᓱᓯᐅᑉ ᑭᐅᕚ, “ᑎᕆᒐᓂᐊᑦ ᓯᑎᖃᖅᐳᑦ, ᑎᖕᒥᐊᓪᓗ ᐅᓪᓗᖃᖅᐳᑦ, ᐃᓅᓪᓕ ᐃᕐᖕᓂᖓ ᓇᓪᓚᖓᕕᒃᓴᖃᓐᖏᓚᖅᓘᓐᓃᑦ ᑕᕾᖅᓯᖅᕕᒃᓴᒥᒃ.”
21ᑖᑦᓱᒪᓕ ᐊᓯᐊᑕ ᐃᓕᓐᓂᐊᖅᑎᐅᑉ ᔩᓱᓯ ᐅᖃᐅᑎᕚ, “ᐊᑕᓃᖅ, ᐊᑖᑕᒐ ᐃᓗᕕᕆᐊᖅᑐᑬᓐᓇᓚᐅᖅᓚᒍ.”
22ᔩᓱᓯᐅᓪᓕ ᑭᐅᕚ, “ᒪᓕᓐᖓ, ᑐᖁᖓᔪᓪᓕ ᑐᖁᔨᐊᒥᖕᓂᒃ ᓇᖕᒥᓂᖅ ᐃᓗᕕᖅᓯᓚᐅᖅᓕᑦ.”
23ᔩᓱᓯᓕ ᐅᒥᐊᒧᑦ ᐃᑭᖕᒪᑦ, ᐃᓕᓐᓂᐊᖅᑎᖏᑕ ᒪᓕᒃᐹᑦ. 
24ᑕᑯᒋᓪᓗ, ᑕᕝᕔᓐᓇᖅ ᐊᓄᕆᖅᔪᐊᒧᑦ ᑎᑭᑕᐅᕗᑦ, ᐅᒥᐊᖅᓗ ᒪᓕᖕᓄᑦ ᐅᓯᖅᑕᖅᑕᐅᓂᕐᖕᒧᑦ ᐃᒻᒪᓕᖅᐳᖅ; ᔩᓱᓯᓕ ᓯᓂᒃᐳᖅ. 
25ᐃᓕᓐᓂᐊᖅᑎᖏᓪᓕ ᔩᓱᓯᒧᐊᖅᐳᑦ ᑐᐹᖅᓗᒍᓗ, ᐅᖃᐅᑎᕚᑦ: “ᐊᑕᓃᖅ! ᓴᐳᑎᓚᐅᖅᑎᒍᑦ, ᑐᖁᓕᒑᓕᕋᑦᑕ!”
26ᔩᓱᓯᐅᓪᓗ ᑭᐅᕔᑦ, “ᓱᖕᒪᑦ ᑲᑉᐱᐊᓱᒃᑐᐊᓘᕕᓯ? ᐅᒃᐱᕐᖕᓂᑭᓗᐊᕋᑦᓯ!” ᒪᑭᓪᓗᓂᓗ ᐊᓄᕆ ᐃᒪᖅᓗ ᐃᓂᖅᑎᖅᐰᑦ, ᐊᓄᕌᕈᓐᓃᖅᐳᖅᓗ ᐃᑯᓪᓚᑦᓯᐊᖅᓗᓂ.
27ᑖᒃᑯᐊᓗ ᑲᒪᓂᐊᒻᒪᕆᒃᐳᑦ, ᐅᖃᖅᓗᑎᒡᓗ, “ᐅᓈ ᖃᓄᐃᑦᑐᐊᓘᒐᒥ? ᐊᒡᓛᑦ ᐊᓄᕆᐅᑉ ᐃᒪᐅᓪᓗ ᓈᓚᒍᓐᓇᖅᑕᖓ!”
28ᔩᓱᓯᓕ ᑕᓯᐅᑉ ᐊᑭᐊᓄᑦ ᑎᑭᒻᒪᑦ ᓄᓇᐅᑉ ᒑᑕᕇᓂᓯᐅᑉ ᐃᓚᖓᓃᑦᑐᒧᑦ, ᐊᖑᑏᖕᓄᑦ ᒪᕐᕉᖕᓄᑦ ᐅᐸᒃᑕᐅᕗᖅ, ᐃᓗᕖᑦ ᕾᕈᓱᖏᓐᓂᑦ ᐱᔫᖕᓄᑦ, ᐊᓂᕐᖕᓂᖅᓗᖕᒧᑦ ᐃᑎᖅᑕᐅᓯᒪᔫᖕᓄᑦ, ᑲᑉᐱᐊᓇᒻᒪᕆᓕᕐᖕᒪᑎᒃ ᐃᓄᖕᓄᑦ ᑕᒪᓐᓇ ᓄᓇ ᓇᔪᖅᑕᖓᒃ ᐅᐸᒃᑕᐅᔪᒪᔪᓐᓃᓚᐅᖅᐳᖅ. 
29ᑖᒃᑯᐊᒡᓗ ᓂᓪᓕᐊᓕᖅᐴᒃ ᕾᒐᓛᖅᓗᑎᒃ, “ᐅᕙᑦᑎᖕᓄᑦ ᖃᓄᐃᓕᐅᕆᐊᖅᑐᖅᐲᑦ? ᒎᑎᐅᑉ ᐃᕐᖕᓂᖓ? ᐋᓐᓂᐊᑎᑦᓯᔭᖅᑐᖅᐲᑦ? ᓱᓕ ᐱᕕᒃᓴᖅ ᓇᓪᓕᐅᑎᓚᐅᖅᑎᓐᓇᒍ?”
30ᑕᒫᓂᓕ ᖃᓂᒋᔮᓂ ᓄᓇᒥ ᑰᒃᑰᓯᒐᓴᒡᔪᐊᖅᑕᖃᖅᐳᖅ ᓂᕆᓇᓱᒃᑐᓂᒃ. 
31ᐊᓂᕐᖕᓂᖅᓗᐃᓪᓗ ᔩᓱᓯᒧᑦ ᕿᓄᕗᑦ, “ᐅᕙᑦᑎᓐᓂᒃ ᐊᓂᑎᑦᓯᓂᐊᕈᕕᑦ, ᑰᒃᑰᓯᒐᓴᒡᔪᐊᓄᑦ ᐃᑎᖁᖔᕐᖕᓂᐊᖅᐸᑦᑎᒍᑦ.”
32ᔩᓱᓯᐅᑉ ᐅᖃᐅᑎᕔᑦ, “ᐊᓂᓕᕆᑦᓯ,” ᐃᓅᖕᓂᓪᓗ ᑖᒃᑯᖕᓇᖓᑦ ᐊᓂᕗᑦ ᑰᒃᑰᓯᓄᓪᓗ ᐃᑎᖅᓗᑎᒃ; ᑰᒃᑰᓯᒐᓴᒡᔪᐊᓪᓗ ᐅᐃᒻᒪᒡᓗᑎᒃ ᐸᖓᓕᒃᓯᕗᑦ ᐃᓐᓈᕈᕐᖕᒧᑦ, ᐃᔪᒃᑲᕋᒥᒡᓗ ᑕᓯᕐᖕᒧᑦ ᐃᐱᕗᑦ.
33ᐊᖑᑏᓪᓗ ᑰᒃᑰᓯᓂᒃ ᐰᖅᓯᔩᑦ ᕿᒪᒃᓯᕗᑦ ᓄᓇᓕᖕᓄᐊᖅᓗᑎᒃᓗ, ᑕᒪᑐᒥᖓᓗ ᐱᓂᐊᕐᖕᓂᐅᕋᑖᖅᑐᒥᒃ ᐅᓂᒃᑲᐅᓯᖃᖅᐳᑦ, ᑖᒃᑯᐊᒡᓗ ᐊᖑᑏᒃ ᐊᓂᕐᖕᓂᖅᓗᖕᓄᑦ ᐃᑎᖅᑕᐅᓯᒪᓚᐅᑑᒃ ᓱᓚᐅᕐᖕᒪᖔᑎᒃ ᐅᖃᐅᓯᕆᕔᑦ. 
34ᑕᑯᒋᓪᓗ, ᓄᓇᓕᖕᓂᑦ ᐃᓄᓕᒫᑦ ᔩᓱᓯᒧᑦ ᐅᐸᒍᑎᕗᑦ; ᑕᑯᒐᒥᑦᔪᒡᓗ, ᕿᓄᕕᒋᕚᑦ ᑕᒫᖓᑦ ᓄᓇᒥᖕᓂᑦ ᐊᐅᓪᓚᖁᓪᓗᒍ.
