1ᑕᕝᕙ ᑖᒃᑯᐊ ᐊᖑᑎᑦ ᐱᖓᓱᑦ ᔫᐱᒧᑦ ᑭᐅᓇᓱᐊᕈᓐᓁᖅᐳᑦ, ᑐᑭᓯᒐᒥᒃ ᔫᐱᐅᑉ ᐸᓯᔭᒃᓴᐅᓂᖃᖏᓐᓂᖓᓂᒃ. 
2ᑕᕝᕙ ᐃᓕᕼᐅ ᐸᕌᑭᐅᑉ ᐃᕐᖕᓂᖓ ᐳᔾᔧᑎᒥᐅᖅ, ᕌᒥᒃᑯᑦ ᑭᖑᕚᖏᓐᓂᑦ ᐱᓯᒪᔪᖅ, ᔫᐱᒧᑦ ᓂᓐᖓᒃᐳᖅ ᐃᒻᒥᓂᒃ ᐸᓯᔭᒃᓴᐅᔪᓐᓁᖅᑎᓐᓇᓱᖕᒪᑦ ᒎᑎᒥᒃ ᐸᓯᒃᓯᖔᖅᓗᓂ. 
3ᔫᐱᐅᑉ ᐃᓚᓐᓇᕆᔭᖏᓐᓄᑦ ᐱᖓᓱᓄᑦ ᓂᓐᖓᓚᐅᕆᕗᖅ, ᑭᒡᒍᓯᒃᓴᖃᕈᓐᓁᓚᐅᕐᖕᒪᑕ ᔫᐱᒧᑦ, ᐸᓯᔭᒃᓴᐅᓇᓱᒋᒃᓯᑐᐃᓐᓇᖅᓗᑎᒃ ᑖᑦᓱᒥᖓ. 
4ᐃᓕᕼᐅᓕ ᑖᒃᑯᓇᓐᖓᑦ ᓄᑲᖅᓯᖅᐸᐅᒐᒥ ᑕᕝᕙᓃᑦᑐᓂᑦ, ᐅᑕᖅᑭᓚᐅᖅᐳᖅ ᐅᖃᕇᖅᓯᐊᕆᓪᓗᒋᑦ ᔫᐱᒧᑦ ᐅᖃᕈᒪᓪᓗᓂ. 
5ᐃᓕᕼᐅᓕ ᖃᐅᔨᓕᕋᒥ ᑖᒃᑯᐊ ᐱᖓᓱᑦ ᑭᐅᔪᓐᓁᓪᓕᓂᖏᓐᓂᒃ, ᑕᕝᕙ ᓂᓐᖓᓕᖅᐳᖅ.
6ᐃᓕᕼᐅᓗ, ᐸᕌᑭᐅᑉ ᐃᕐᖕᓂᖓ ᐳᔾᔧᑎᒥᐅᖅ ᐅᖃᓕᖅᐳᖅ:
7ᐃᓱᒪᖃᓚᐅᕋᒪ, ᐊᖓᔪᒃᓰᑦ ᐅᖃᓪᓚᖔᖅᑐᒃᓴᐅᕗᑦ,
8ᒎᑎᐅᓪᓕ ᐊᔪᒐᖃᖏᑦᑑᑉ ᐊᓂᕐᖕᓂᖓᑕ ᐃᓄᖕᒦᑦᑑᑉ,
9ᐃᓄᑐᖃᐅᓂᕐᖕᒧᑦ ᐃᓄᒃ ᓯᓚᑐᔪᕈᖅᑎᑕᐅᕙᓐᖏᓚᖅ,
10ᑍᒤᒻᒪᑦ ᒫᓐᓇ ᓈᓚᑬᓐᓇᓚᐅᖅᓯᓐᖓ,
11ᕿᓄᐃᓵᖅᓗᖓ ᓈᓚᓚᐅᖅᐸᑦᓯ ᐅᖃᓪᓚᒃᑎᓪᓗᓯ,
12ᐃᒃᐱᒍᓱᑦᓯᐊᖅᓗᖓ ᓈᓚᑦᓯᐊᓚᐅᖅᐸᑦᓯ;
13ᓱᖕᒪᑦ ᐃᓕᓯᒪᓂᕐᖕᒥᒃ ᖃᐅᔨᓯᒪᓂᕋᖃᑦᑕᓚᐅᖅᐱᓯ?
14ᔫᐱ ᐅᕙᓐᓄᑦ ᐅᖃᓪᓚᓚᐅᖏᒻᒪᑦ,
15ᐃᓕᖕᓄᑦ ᐅᖃᐅᓯᒃᓴᖃᕈᓐᓁᖅᐳᑦ,
16ᓱᓕ ᐅᑕᖅᑭᔭᕆᐊᖃᖅᐳᖔ ᑖᒃᑯᐊ ᓂᐱᖃᓐᖏᑎᓪᓗᒋᑦ?
17ᑕᕝᕙ ᑭᐅᓂᐊᓕᖅᐳᖓ ᒫᓐᓇ;
18ᐅᖃᐅᓯᒃᓴᓕᐊᓘᓕᕋᒪ,
19ᑕᑯᒋᑦ, ᓈᕋ ᕔᓂᑎᑐᑦ ᐳᓪᓚᒃᑐᑎᑑᓕᖅᐳᖅ;
20ᐅᖃᖅᓗᖓ ᑭᓯᐊᓂᐅᓕᖅᐳᖅ, ᐸᓚᖅᓯᔪᓐᓇᖁᓪᓗᖓ;
21ᓇᓪᓕᐊᓐᓂᒡᓘᓐᓃᑦ ᑕᑉᐱᖅᓱᐃᓗᖓ ᐅᖃᕐᖕᓂᐊᓐᖏᓚᖓ
22ᓇᓪᓕᐊᓐᓂᒃ ᐱᐅᓯᑎᑦᓯᓂᖅᓴᐅᔭᕆᐊᒃᓴᖅ ᖃᐅᔨᒪᖏᓐᓇᒪ,
