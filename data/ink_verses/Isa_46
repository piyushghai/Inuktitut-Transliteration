1ᐱᐊᓪ ᐹᒻᒪᒃᑎᖅᐳᖅ, ᓂᐴᓗ ᐅᑯᓪᓗᓂ; ᒎᑎᓐᖑᐊᖏᑦ ᓇᖕᒪᒃᑕᐅᕗᑦ ᐆᒪᔪᖁᑎᖏᓐᓄᑦ ᐃᒻᒧᒃᓯᐅᒐᖁᑎᖏᓐᓄᓪᓗ. ᓇᖕᒪᒃᑕᐅᓪᓗᑎᒃ ᑕᒪᒃᑯᐊ ᓇᒃᓴᖅᑕᓯ ᐅᖁᒤᑦᑑᕗᑦ ᐆᒪᔪᖁᑎᓄᑦ. 
2ᑖᒃᑯᐊ ᐅᑯᖓᕗᑦ, ᑲᑎᓐᖓᓪᓗᑎᒡᓗ ᐹᒻᒪᖓᕗᑦ, ᓇᖕᒪᒃᑕᐅᖃᑦᑕᖅᑐᑦ ᐅᖁᒤᒃᓴᐅᑎᓂᒃ ᓴᐳᑦᔨᔪᓐᓇᓐᖏᓚᑦ, ᓇᖕᒥᓂᖅᓕ ᑎᒍᔭᐅᕗᑦ ᐊᐅᓪᓚᕈᑦᔭᐅᓪᓗᑎᒡᓗ. 
3“ᓈᓚᒃᓯᓐᖓ ᔧᑯᒧᑦ ᑭᖑᕚᖑᔪᓯ, ᐃᓘᓐᓇᓯᓗ ᐄᓴᕅᓕᒥᐅᓂ ᐊᒥᐊᒃᑰᔪᓯ, ᐃᓕᑦᓯᓐᓂᒃ ᑲᒪᒋᔭᖃᓚᐅᖅᐳᖓ ᐃᓅᓕᕋᑖᕐᖕᓂᑦᓯᓐᓂᑦ ᐃᒡᓕᐊᕐᖕᒦᑎᓪᓗᓯᓗ; 
4ᐃᓄᑐᖃᐅᓕᕋᓗᐊᕈᑦᓯ, ᐅᕙᖓᐅᕗᖅ ᑖᓐᓇ, ᖀᖃᓕᕋᓗᐊᕈᑦᓯᓗ ᓱᓕ ᐊᒡᔭᕈᒫᖅᐸᑦᓯ! ᓴᓇᓚᐅᕋᒪ, ᐊᒡᔭᖅᓯᓂᐊᖅᓗᖓᓗ; ᐊᒡᔭᕐᖕᓂᐊᖅᐸᑦᓯ ᐱᐅᓕᓗᓯᓗ. 
5ᑭᓇᒧᑦ ᐊᑦᔨᐅᑎᑦᓱᓐᓇᖅᐱᓯᓐᖔ? ᓇᓪᓕᐅᒪᔭᐅᔪᓐᓇᕐᖕᓂᕋᖅᓗᖓᓗ, ᑭᓇᒧᑦ ᑍᒤᓪᓗᐊᕆᔭᐅᑎᓐᓂᐊᖅᐱᓯᓐᖔ ᐊᑦᔨᒌᑯᓪᓗᓄᒃ? 
6ᑖᒃᑯᐊ ᑮᓇᐅᔭᖃᐅᑎᒥᖕᓂ ᒎᓗᓂᒃ ᐊᒥᒐᖏᑦᑐᓂᒃ ᐱᖃᖅᑐᑦ, ᓯᐅᓪᕕᕆᓂᒡᓗ ᐅᖁᒤᓐᓂᖅᓯᐅᖅᐸᒃᑐᑦ, ᐊᑭᓕᖅᓱᕐᖕᓂᐊᖅᑕᒥᖕᓂᒃ ᑎᓕᓯᕗᑦ ᒎᓗᓕᐅᖅᑎᒥᒃ ᒎᑎᓐᖑᐊᓕᐅᖁᓪᓗᒍ; ᑕᕝᕙ ᑭᖑᓂᖓᒍᑦ ᐹᒻᒪᒃᑎᖅᕕᒋᓪᓗᒍ ᑐᒃᓯᐊᖅᕕᒋᓕᖅᐹᑦ. 
7ᑕᕝᕙ ᐃᖅᓲᑎᓪᓗᒍ ᐊᒡᔭᓕᖅᐹᑦ; ᐃᓂᒃᓴᖓᓄᓪᓗ ᐃᓕᓪᓗᒍ, ᑕᕝᕙᓂᓗ ᓇᐸᓕᖅᐳᖅ; ᐃᓂᒥᓂ ᐊᐅᓚᑦᔭᒍᓐᓇᓐᖏᓚᖅ, ᓂᓪᓕᐊᕕᐅᒐᓗᐊᕈᓂᓗ ᑭᐅᓂᐊᓐᖏᓚᖅ, ᖃᓄᐃᓐᓇᖅᑐᒦᓕᖅᐸᑕᓗ ᓴᐳᑦᔨᑦᔮᓇᓂ. 
8ᐅᓇ ᐃᖅᑲᐅᒪᓯᐅᒃ ᐃᓱᒪᒃᓴᖅᓯᐅᕈᑎᒋᓗᒍᓗ, ᐃᖅᑲᖃᑦᑕᖅᓗᒍᓗ, ᐃᓕᑦᓯ ᓈᓚᒍᒪᔪᓐᓇᖏᑦᑐᓯ. 
9ᐃᖅᑬᓕᕆᑦᓯ ᑍᑦᓱᒪᓂᐊᓗᒃ ᐊᑐᓚᐅᖅᑐᓂᒃ; ᐅᕙᖓᐅᕗᖅ ᒎᑎ, ᐊᓯᓐᓂᒡᓗ ᐱᑕᖃᕋᓂ, ᐅᕙᖓᐅᕗᖅ ᒎᑎ, ᐅᕙᑦᑐᑦ ᑍᒤᑦᑐᖅᑕᖃᓐᖏᓚᖅ. 
10ᓇᓗᓁᖅᓯᔪᖅ ᐱᒋᐊᕐᖕᓂᖓᓂᑦ ᑍᑦᓱᒪᓂᐊᓗᖕᓂᑦ ᓱᓕ ᐱᓚᐅᖏᑦᑐᓂᒃ, ᐅᖃᖅᓯᒪᒐᒪ, ‘ᐅᖃᐅᓯᕆᓚᐅᖅᑕᒃᑲ ᑍᒤᓕᖓᓂᐊᖅᐳᑦ, ᐱᓇᓱᐊᕈᒪᔭᓕᒫᒃᑲᓗ ᑲᔪᓯᑎᓪᓗᒋᑦ ᐱᔭᕇᕈᒫᖅᐸᒃᑲ.’ 
11ᐊᖑᓇᓱᒃᑎᒥᒃ ᑎᖕᒥᐊᖅᔪᐊᒥᒃ ᕾᖁᔨᓯᒪᕗᖓ ᓯᕿᓂᐅᑉ ᓄᐃᕕᐊᑕ ᓇᓛᓂᑦ, ᐊᖑᑦ ᐱᓇᓱᐊᖅᑕᐅᖁᔭᓐᓂᒃ ᐱᓇᓱᐊᕐᖕᓂᐊᖅᑐᖅ ᓄᓇᒥᑦ ᐅᖓᓯᒃᑐᒥᑦ ᐱᓯᒪᔪᖅ; ᐅᖃᕇᖅᓯᒪᒐᒪ ᓇᓪᓕᐅᑎᑎᑦᓱᒫᖅᓗᒍᓗ. ᐱᓇᓱᐊᕈᒪᔭᓐᓂᒃ ᐅᖃᖅᓯᒪᒐᒪ; ᑍᒤᓕᐅᕐᖕᓂᐊᖅᓗᖓᓗ. 
12ᓈᓚᒃᓯᓐᖓ ᓯᑎᔪᓂᒃ ᐆᒻᒪᑎᖃᖅᑐᓯ, ᐱᐅᓕᔭᐅᓂᕐᖕᒥᑦ ᐅᖓᓯᒃᑐᓯ. 
13ᐱᐅᓕᒃᓯᓂᕋ ᖃᒡᓕᑎᑉᐸᕋ, ᐅᖓᓯᒃᑐᐊᓘᔪᓐᓃᖅᐳᖅ, ᐱᐅᓕᒃᓯᓂᒃᓴᕋ ᐊᑯᓂᐅᓂᐊᓐᖏᓚᖅ ᐱᐅᓕᔭᐅᓂᖅ ᓮᐅᓂᒥ ᐃᓂᖃᖅᑎᓐᓂᐊᕋᒃᑯ; ᐄᓴᕅᓕ ᓂᖅᑐᕐᖕᓇᐅᑎᒋᒐᒃᑯ.”
