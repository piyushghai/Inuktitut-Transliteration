1ᐊᒃᓱᔫᓗᓂ ᐱᑦᓯᐊᖅᑐᒥᒃ ᐃᓅᓯᖃᖅᓗᓂ ᐱᐅᓂᖅᓴᐅᕗᖅ,
2ᐱᐅᓐᖏᓚᖅ ᐃᓄᒃ ᖃᐅᔨᑎᑕᐅᓂᕐᖕᒥᒃ ᐱᖃᖏᑦᑐᖅ,
3ᓯᓔᑦᑑᓂᕐᖕᒧᑦ ᐃᓄᒃ ᐃᓅᓯᕐᖕᒥᓂᒃ ᓱᒃᑯᐃᔪᓐᓇᖅᐳᖅ,
4ᐊᒃᓱᐃᓐᓂᖅ ᐃᓚᓐᓈᖃᖅᑎᑦᓯᕗᖅ ᐅᓄᖅᑐᓂᒃ,
5ᐃᖅᑲᖅᑐᐃᕕᖕᒥ ᓱᓕᖏᑦᑐᓂᒃ ᐅᖃᐅᓯᖃᕈᕕᑦ ᓱᒋᐊᖅᑕᐅᖏᑦᑑᓂᐊᓐᖏᓚᑎᑦ,
6ᐅᓄᖅᑐᑦ ᑐᓂᐅᖅᑬᓲᒧᑦ ᐱᐅᒋᔭᐅᔪᒪᓲᖑᕗᑦ,
7ᐊᒃᓱᔪᖅ ᐆᒥᒋᔭᐅᒃᐸᑦ ᓇᖕᒥᓂᖅ ᐃᓚᒥᓄᑦ;
8ᓯᓚᑐᓂᖃᖅᑐᖅ ᐃᒻᒥᓂᒃ ᓇᒡᓕᒋᕗᖅ,
9ᐃᖅᑲᖅᑐᐃᕕᖕᒥ ᓱᓕᖏᑦᑐᓂᒃ ᐅᖃᐅᓯᖃᖅᑐᖅ ᓱᒋᐊᖅᑕᐅᖏᑦᑑᓂᐊᓐᖏᓚᖅ,
10ᓈᒻᒪᓐᖏᓚᖅ ᓯᓔᑦᑐᖅ ᐊᒃᓱᐃᑦᑐᖅᓯᐅᑎᒥᒃ ᐃᒡᓗᖃᕆᐊᒃᓴᖅ,
11ᐃᓱᒪᖃᑦᓯᐊᖅᑐᖅ ᓂᓐᖓᒃᓴᕅᓐᖏᓚᖅ,
12ᐊᖓᔪᖅᑳᖅᔪᐊᑉ ᓂᓐᖓᐅᒪᓂᖓ ᓛᔭᑎᑐᑦ ᓂᓪᓕᐊᔪᑎᑐᑦ ᐃᖅᓯᓇᖅᑎᒋᕗᖅ,
13ᐃᕐᖕᓂᖅ ᓯᓔᑦᑐᖅ ᐊᑖᑕᖓᑕ ᓱᒃᑯᒍᑎᒋᕚ,
14ᐃᒡᓗᖃᕐᖕᓂᖅ ᐊᒃᓱᐃᓐᓂᖅᓗ ᑭᖑᕐᖑᑦᔨᓂᐅᕗᑦ ᐊᖓᔪᖅᑳᖏᓐᓂᑦ ᐱᔪᓂᒃ,
15ᐃᕿᐊᑦᑕᐅᓂᖅ ᓯᓂᓪᓚᕆᒃᑎᑦᓯᕗᖅ,
16ᐱᖁᔭᓂᒃ ᒪᓕᒃᑐᖅ ᐃᓅᓯᕐᖕᒥᓂᒃ ᐱᓯᒪᑦᓯᐊᖅᐳᖅ;
17ᐊᒃᓗᔪᓂᒃ ᐱᑦᓯᐊᖅᕕᖃᖅᑐᖅ ᐊᑕᓂᕐᖕᒥᒃ ᐊᑐᖅᑎᑦᓯᔪᑎᑐᑦ ᑍᒤᑉᐳᖅ,
18ᐃᕐᖕᓃᑦ ᐋᖅᑭᒋᐊᕈᒃ ᐱᕕᖃᕐᖕᓂᖓᓂ,
19ᓂᓐᖓᕕᒃᔪᐊᖃᑦᑕᖅᑐᖅ ᐊᒃᓱᕈᕐᖕᓇᖅᑐᒧᑦ ᓱᒋᐊᖅᑕᐅᑦᔪᑎᖃᕐᖕᓂᐊᖅᐳᖅ,
20ᒪᓕᒐᒃᓴᓕᐅᖅᑕᐅᒍᕕᑦ ᓈᓚᑦᓯᐊᕆᑦ ᐃᓕᓴᖅᑕᐅᓃᑦ ᓈᒻᒪᒋᒍᒃ,
21ᐃᓄᒃ ᐅᓄᖅᑐᓂᒃ ᐃᓱᒪᒥᒍᑦ ᐱᓇᓱᐊᕈᒪᔭᖃᖅᐳᖅ,
22ᐱᔪᒪᔭᐅᓂᖅᐸᐅᕗᖅ ᓱᓕᔪᒥᒃ ᑲᔪᓯᑦᓯᐊᕐᖕᓂᖅ,
23ᐊᑕᓂᕐᖕᒥᒃ ᓯᕘᕋᒋᔭᖃᕐᖕᓂᖅ ᐃᓅᓯᖃᕐᖕᓇᖅᑐᒧᑦ ᐱᑎᑦᓯᕗᖅ;
24ᐃᕿᐊᑦᑕᐅᑉ ᐊᒡᒐᓂ ᐴᖅᐰᑦ ᐴᒍᑕᕐᖕᒧᑦ,
25ᒥᑕᐅᑎᒃᓴᖅᑎ ᐊᓇᐅᔭᐅᒃᐸᑦ, ᓯᓔᓗᐊᖅᑐᖅ ᑕᕝᕙ ᑐᑭᓯᕚᓪᓕᕐᖕᓂᐊᖅᐳᖅ,
26ᐊᑖᑕᒥᓂᒃ ᑲᑉᐱᐊᓱᒃᑎᑦᓯᔪᖅ ᐊᓈᓇᒥᓂᒡᓗ ᕿᒫᑎᑦᓯᔪᖅ,
27ᐃᕐᖕᓃᒃ, ᓄᖅᑲᕆᑦ, ᐊᔪᕆᖅᑐᖅᑕᐅᑦᔪᑎᒋᔭᕐᖕᓂᒃ ᓈᓚᒃᓗᑎᑦ
28ᓱᓕᓇᓂ ᖃᐅᔨᒪᓂᕋᖅᑐᖅ ᒥᑕᐅᑎᖃᖅᐳᖅ ᐃᖅᑲᖅᑐᐃᕕᖕᒥᒃ,
29ᓱᒋᐊᖅᑕᐅᓃᑦ ᒥᑕᐅᑎᖃᖅᐸᒃᑐᑦ ᐱᓪᓗᒋᑦ ᐊᑐᐃᓐᓇᐅᕗᑦ,
