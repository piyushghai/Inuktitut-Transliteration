1ᐊᑕᓂᖅᓗ ᓄᐊᕐᖕᒧᑦ ᐅᖃᖅᐳᖅ, “ᐅᒥᐊᖅᔪᐊᒧᑦ ᐃᑭᓕᕆᑦ, ᐃᓚᓕᒫᑎᑦ ᐃᓚᒋᓗᒋᑦ; ᖃᐅᔨᓯᒪᓕᕋᒪ ᓵᓐᓂ ᓯᓚᖅᔪᐊᓕᒫᒥ ᐃᓱᐊᖅᑐᒥᒃ ᐱᓇᓱᐊᖅᑐᑑᒐᕕᑦ ᒫᓐᓇ ᐃᓅᔪᓂ. 
2ᓂᖅᔪᑎᓂᒃ ᓴᓗᒪᓂᕋᖅᑕᐅᔪᓂᒃ ᒪᕐᕉᑦᑕᖅᑎᓪᓗᒋᑦ 7-ᓂᒃ ᐊᑦᔨᒌᖏᑦᑐᓂᒃ ᓇᒃᓴᕐᖕᓂᐊᖅᐳᑎᑦ, ᐊᖑᑎᓂᒃ ᐊᕐᖕᓇᓂᒡᓗ; ᐊᓯᖏᓐᓂᒡᓗ ᓂᖅᔪᑎᑦ ᒪᕐᕉᓈᖅᑎᖅᓗᒋᑦ ᓴᓗᒤᑦᑑᓂᕋᖅᑕᐅᔪᓂᒃ, ᐊᖑᑎᓂᒃ ᐊᕐᖕᓇᓂᓗ. 
3ᑎᖕᒥᐊᓂᒃᑕᐅᖅ 7-ᓂᒃ ᐊᑐᓂᑦ ᐊᑦᔨᒌᖏᑦᑐᓂᒃ ᒪᕐᕉᑦᑕᖅᑎᓪᓗᒋᑦ ᓇᒃᓴᕐᖕᓂᐊᖅᐳᑎᑦ, ᐊᖑᑎᓂᒃ ᐊᕐᖕᓇᓂᒡᓗ, ᑍᒤᓕᐅᖅᓗᑎᑦ ᑕᕝᕙ ᐆᒪᔪᓕᒫᑦ ᐊᑦᔨᒌᖏᑦᑐᑦ ᑎᖕᒥᐊᓪᓗ ᐆᒪᑎᑕᐅᖏᓐᓇᕈᓐᓇᕐᖕᓂᐊᖅᐳᑦ ᐊᑦᔨᒥᖕᓂᒃ ᕿᑐᕐᖏᐅᒃᑲᓐᓂᕈᓐᓇᖁᓪᓗᒋᑦ ᓄᓇᖅᔪᐊᕐᖕᒥ. 
4ᐅᓪᓗᑦ 7-ᑦ ᓈᒃᐸᑕ ᓯᓚᓗᒃᑎᑦᓯᓛᕋᒪ ᓄᓇᒧᑦ ᐅᓪᓗᓂᒃ ᐅᓐᓄᐊᓂᒡᓗ 40-ᓂᒃ; ᐆᒪᔪᓕᒪᑦ ᑕᒪᕐᖕᒥᒃ ᓴᓇᓯᒪᔭᒃᑲ ᓄᓇᒦᑦᑐᑦ ᓄᖑᓪᓗᒋᑦ.” 
5ᓄᐊᖅᓗ ᐱᓇᓱᐊᓚᐅᖅᐳᖅ ᑕᒤᓐᓂᒃ ᐊᑕᓂᐅᑉ ᑎᓕᓯᑦᔪᑎᒋᓚᐅᖅᑕᖏᑦ ᒪᓕᒡᓗᒋᑦ.
6ᓄᐊᖅ 600-ᓂᒃ ᐊᕐᕌᒍᖃᖅᑎᓪᓗᒍ ᓄᓇ ᐅᓕᕕᒃᔪᐊᖃᓚᐅᖅᐳᖅ. 
7ᓄᐊᖅᓗ ᓄᓕᐊᖓᓗ, ᐃᕐᖕᓂᖏᑕᓗ ᓄᓕᐊᖏᑦ ᐃᓚᒋᓪᓗᒋᑦ, ᐅᒥᐊᖅᔪᐊᒧᑦ ᐃᑎᓚᐅᖅᐳᑦ, ᐅᓕᕕᒃᔪᐊᒥᑦ ᓴᐳᑎᔭᐅᖁᓪᓗᒋᑦ. 
8ᓂᖅᔪᑎᓕᒫᓪᓗ ᓴᓗᒪᓂᕋᖅᑕᐅᔪᑦ, ᓂᖅᔪᑎᓪᓗ ᓴᓗᒤᓐᓂᕋᖅᑕᐅᔪᑦ, ᑎᖕᒥᐊᓪᓗ, ᐹᕐᖑᖅᑐᓕᒫᓪᓗ ᓄᓇᒥ, 
9ᒪᕐᕉᓈᖅᑎᖅᓗᑎᒃ, ᐊᖑᑎᑦ ᐊᕐᖕᓁᓪᓗ, ᐅᒥᐊᖅᔪᐊᒧᑦ ᐃᑎᓚᐅᖅᐳᑦ ᓄᐊᖅ ᐃᓚᒋᓪᓗᒍ, ᒎᑎᐅᑉ ᑍᒫᒃ ᐱᖁᓚᐅᕐᖕᒪᒍ. 
10ᐅᓪᓗᐃᑦ 7-ᑦ ᓈᖕᒪᑕ ᓄᓇ ᐅᓕᕕᒃᔪᐊᕐᖕᒧᑦ ᑎᑭᑕᐅᓕᖅᐳᖅ.
11ᓄᐊᖅᓗ 600-ᓂᒃ ᐊᕐᕌᒍᖃᓕᖅᑎᓪᓗᒍ, ᑕᖅᑭᐅᑉ ᐂᑉᐸᖓᑕ ᐅᓪᓗᖏᑕ 17-ᖓᓐᓂ ᓄᓇᐅᑉ ᐊᑖᓂᑦ ᐃᑎᔪᒥ ᑰᒃᑐᓕᒫᑦ ᓇᐅᒃᑯᑐᐃᓐᓇᖅ ᓱᐱᓕᓚᐅᖅᐳᑦ, ᕿᓚᐅᓪᓗ ᐃᒐᓛᖏᑦ ᑕᒪᕐᖕᒥᒃ ᒪᑐᐃᖅᓱᑎᒃ. 
12ᓯᓚᓗᓕᓚᐅᖅᐳᖅᓗ ᐅᓪᓗᓂᒃ 40-ᓂᒃ ᐅᓐᓄᐊᓂᒡᓗ 40-ᓂᒃ. 
13ᐅᓪᓗᒥ ᑕᕝᕙᓂᑦᓮᓐᓇᖅ ᓄᐊᖅᓗ ᐃᕐᖕᓂᖏᓪᓗ ᓰᒻ, ᕼᐋᒻ ᔮᐱᑎᓗ, ᓄᐊᓪᓗ ᓄᓕᐊᖓ ᐃᕐᖕᓂᖏᑕᓗ ᓄᓕᐊᖏᑦ ᐱᖓᓱᑦ ᐅᒥᐊᖅᔪᐊᒧᑦ ᐃᑎᖅᐳᑦ. 
14ᑖᒃᑯᐊ ᐆᒪᔪᐃᓪᓗ ᐊᑦᔨᒌᖏᑦᑐᑦ, ᐆᒪᔪᖁᑎᓪᓗ ᐊᑦᔨᒌᖏᑦᑐᑦ, ᐹᕐᖑᖅᑐᓂᒡᓗ ᑕᒤᓐᓂᒃ ᓄᓇᒥ ᖃᓄᐃᑦᑑᓂᑎᒃ ᒪᓕᒡᓗᒋᑦ, ᑎᖕᒥᐊᓪᓗ ᐊᑐᓂᑦ ᖃᓄᐃᑦᑑᓂᖏᑦ ᒪᓕᒡᓗᒋᑦ, ᑎᖕᒥᐊᑦ ᖃᓄᐃᑦᑐᑐᐃᓐᓁᑦ ᐊᑦᔨᒌᖏᑦᑐᑦ. 
15ᐅᒥᐊᖅᔪᐊᒧᑦ ᐃᑎᓚᐅᖅᐳᑦ ᓄᐊ ᐃᓚᒋᓪᓗᒍ, ᒪᕐᕉᑦᑕᖅᓗᑎᒃ ᐆᒪᔪᓕᒫᑦ ᐊᓂᖅᓵᖅᑐᖅᑐᑦ. 
16ᐃᑎᖅᑐᓪᓗ, ᐊᖑᑎᑦ ᐊᕐᖕᓁᓪᓗ ᑎᒥᖃᖅᑐᓕᒫᑦ, ᐃᑎᓚᐅᖅᐳᑦ ᒎᑎᐅᑉ ᑍᒫᒃ ᐱᖁᓚᐅᕐᖕᒪᒍ; ᐊᑕᓂᐅᓪᓗ ᑕᕝᕙ ᒪᑐᑦᔪᑎᕚ.
17ᐅᓕᑉᐸᓪᓕᐊᖏᓐᓇᓚᐅᖅᐳᖅ ᓱᓕ ᐅᓪᓗᓂᒃ 40-ᓂᒃ ᓄᓇᒥ; ᐃᒪᐅᑉ ᐃᑎᓯᕙᓪᓕᐊᓂᖓᓄᑦ ᐅᒥᐊᖅᔪᐊᖅ ᐳᒃᑕᑎᑕᐅᓕᖅᐳᖅ, ᓄᓇᐅᑉ ᖁᓛᓃᓕᖅᓗᓂ. 
18ᐃᒪᖅ ᐃᑎᓯᕙᓪᓕᐊᖕᒪᑦ ᐃᑎᔪᖅᔪᐊᖑᓕᓚᐅᖅᐳᖅ ᓄᓇᒥ; ᐅᒥᐊᖅᔪᐊᖅᓗ ᐳᒃᑕᓕᖅᐳᖅ ᐃᒫᓂ. 
19ᐃᒪᖅᔪᐊᓪᓗ ᐃᑎᓯᓗᐊᕐᖕᓂᖓᓄᑦ ᖃᖅᑳᓗᐃᑦ ᐳᖅᑐᓂᖅᐹᑦ ᐊᒡᓛᑦ ᐅᓗᑦᔭᐅᕗᑦ ᕿᓚᐅᑉ ᐊᑖᓂ; 
20ᐃᑎᓯᕙᓪᓕᐊᖏᓐᓇᓚᐅᖅᐳᖅᓗ ᖃᖅᑳᓗᐃᑦ ᐳᖅᑐᔪᑦ ᖁᓛᑎᒍᑦ, ᐅᓕᒡᓗᒋᑦ ᐆᒃᑐᕋᐅᑎᓂᒃ 15-ᓂᒃ ᑭᐅᐱᑦᓯᓂᒃ ᐃᑎᓂᖃᓕᖅᓗᓂ. 
21ᑕᒪᕐᖕᒥᒃ ᑎᒥᖃᖅᑐᑦ ᑐᖁᓚᐅᖅᐳᑦ ᓄᓇᖅᔪᐊᕐᖕᒥ ᐊᐅᓚᕙᒃᑐᑦ; ᑎᖕᒥᐊᓪᓗ, ᐆᒪᔪᖁᑏᑦ, ᓄᔪᐊᖅᑐᓪᓗ, ᑲᑎᓐᖓᔪᐊᓘᕙᒃᑐᓪᓗ ᓄᓇᒥ, ᐃᓄᐃᓪᓗ ᑕᒪᕐᖕᒥᒃ. 
22ᑕᒪᕐᖕᒥᒃ ᓄᓇᒥ ᐸᓂᖅᑐᒥ ᕿᖓᕐᖕᒥᒍᑦ ᐊᓂᖅᓵᖅᑐᖅᑐᑦ ᑐᖁᓚᐅᖅᐳᑦ. 
23ᐊᑕᓂᐅᑉ ᐆᒪᔪᓐᓇᖅᑐᓕᒫᑦ ᓄᓇᖅᔪᐊᕐᖕᒥ, ᐃᓄᐃᑦ, ᐆᒪᔪᑦ, ᐹᕐᖑᖅᑐᓪᓗ, ᑎᖕᒥᐊᓗ ᖃᖓᑕᕙᒃᑐᑦ; ᓄᖑᓚᐅᖅᐰᑦ ᓄᓇᒥ. ᓄᐊᖅ ᐊᒥᐊᒃᑯᑑᓚᐅᖅᐳᖅ, ᐅᒥᐊᖅᔪᐊᕐᖕᒦᖃᑎᖏᓪᓗ. 
24ᐅᓪᓗᐃᓪᓕ 150-ᑦ ᓈᓚᐅᖅᐳᑦ ᓱᓕ ᑎᓂᑉᐸᓪᓕᐊᓚᐅᖅᑎᓐᓇᒍ.
