1ᐲᑦᑐᕉᓯᒃᑯᒃ ᔪᐊᓇᓯᒃᑯᒃ ᓱᓕ ᐃᓄᖕᓄᑦ ᐅᖃᓪᓚᒃᑎᓪᓗᒋᒃ, ᑐᓂᕐᕈᓯᖅᑎᑦᓯᔩᑦ, ᑐᒃᓯᐊᖅᕕᒡᔪᐊᓪᓗ ᖃᐅᔨᓴᖅᑎᖏᑕ ᐊᖓᔪᖅᑳᖓᑦ, ᓵᑦᔫᓰᓪᓗ ᕾᕗᑦ, 
2ᐊᑲᐅᒃᓴᖏᒻᒪᕆᒡᓗᑎᒡᓗ ᑖᒃᑯᐊᒃ ᐃᓄᖕᓂᒃ ᐊᔪᕆᖅᑐᐃᖕᒪᑎᒃ ᓇᓗᓁᖅᓯᓪᓗᑎᒃ ᔩᓱᓯᒃᑯᑦ ᑐᖁᖓᔪᑦ ᒪᑭᕝᕕᒃᓴᖃᕐᖕᓂᕋᖅᓗᒋᑦ. 
3ᑖᒃᑯᐊᒡᓗ ᑎᒍᔭᐅᕘᒃ ᑎᒍᔭᐅᓯᒪᕕᖕᒧᐊᖅᑕᐅᓪᓗᑎᒃ ᖃᐅᒃᐸᓐᖑᖅᓯᐊᕆᓪᓗᒍ, ᑍᑦᓱᒪᓂᐅᑎᓪᓗᒍ ᐅᓐᓄᓕᕇᕐᖕᒪᑦ, 
4ᐅᓄᖅᑐᓪᓕ ᐅᖃᐅᓯᕐᖕᓂᒃ ᑐᓴᖅᑐᑦ ᐅᒃᐱᓕᓚᐅᖅᐳᑦ; ᐅᒃᐱᖅᑐᓪᓗ ᐅᓄᕐᖕᓂᖏᑦ 5,000-ᑦ ᖃᓕᒋᔭᖓᓃᓕᓚᐅᖅᐳᑦ.
5ᖃᐅᑎᓪᓗᒍ ᔫᑎᑦ ᐊᐅᓚᑦᓯᔨᖏᑦ ᐊᖓᔪᖅᑳᖏᓪᓗ, ᐱᖁᔭᓂᒡᓗ ᐃᓕᓮᔩᑦ ᑲᑎᒪᓕᖅᐳᑦ ᔪᕉᓴᓚᒥ. 
6ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖓᑦ ᐋᓇᓯ, ᑬᐊᐹᓯᓗ, ᔪᐊᓇᓯᓗ, ᐊᓕᒃᔮᓐᑐᕋᓗ, ᐋᓇᓯᐅᓪᓗ ᐃᓚᖏᑦ ᑐᓂᕐᕈᓯᖅᑎᑦᓯᔩᑦ ᐃᓚᒋᔭᐅᓪᓗᑎᒃ. 
7ᑖᒃᑯᐊᒡᓗ ᓵᒥᖕᓄᐊᖅᑎᓐᓇᒥᒋᒃ, ᐊᐱᖅᓱᖅᐹᑦ, “ᑭᓇᒧᑦ ᐱᔪᓐᓇᖅᑎᑕᐅᕕᓰᒃ? ᑭᐊᓗ ᑍᒤᓕᐅᕈᓐᓇᖅᑎᑉᐹᓰᒃ?”
8ᑕᕝᕙ ᐲᑦᑐᕉᓯ ᐊᓂᕐᖕᓂᕐᖕᒥᒃ ᐃᑦᔪᕐᖕᓁᑦᑐᒥᒃ ᐃᓗᒻᒥᖅᑕᐅᓪᓗᓂ, ᐅᖃᐅᑎᕔᑦ, “ᐃᓄᖕᓄᑦ ᐊᐅᓚᑦᓯᔨᐅᔪᓯ ᐊᖓᔪᖅᑳᖑᔪᓯᓗ, 
9ᐅᓪᓗᒥ ᐊᐱᓱᖅᑕᐅᑦᔪᑎᖃᕈᓐᓄᒃ ᐱᐅᔪᒥᒃ ᐱᓂᐊᕐᖕᓂᑦᑎᖕᓄᑦ ᐅᒨᖓ ᐱᓱᒍᓐᓇᓚᐅᖏᑦᑐᒧᑦ, ᖃᓄᖅᓗ ᐱᓱᒍᓐᓇᖅᓯᖕᒪᖔᑦ, 
10ᖃᐅᔨᒪᓕᕆᑦᓯ ᑕᒪᑦᓯ ᐄᓴᕅᓕᒥᐅᓕᒫᓪᓗ, ᐅᓇ ᓵᑦᓯᓐᓃᑦᑐᖅ; ᔩᓱᓯ ᙭ᔅᑑᓯ ᓈᓴᕇᑎᒥᐅᑉ ᐱᔪᓐᓇᕐᖕᓂᖓᒍᑦ; ᑖᑦᓱᒪ ᑭᑭᐊᒃᑐᓚᐅᖅᑕᑦᓯ, ᒎᑎᐅᓪᓕ ᑐᖁᒥᑦ ᒪᑭᑎᓚᐅᖅᑕᖓᑕ ᐋᖅᑭᓚᐅᖅᐹ; ᒫᓐᓇ ᓵᑦᓯᓐᓂ ᓇᖏᓕᖅᐳᖅ ᖃᓄᐃᖏᑦᓯᐊᖅᓗᓂ. 
11ᐅᔭᕋᒃ ᑖᓐᓇᐅᕗᖅ ᐃᓕᑦᓯ ᐃᒡᓗᓕᐅᖅᓗᓯ ᓇᕐᕈᒋᓚᐅᖅᑕᓯ, ᑖᓐᓇ ᑎᕆᖅᑯᕆᔭᐅᓕᖅᐳᖅ ᐊᑐᕆᐊᖃᕐᖕᓂᖅᐹᖑᓪᓗᓂ.
12ᐊᓯᐊᓂᒃ ᐱᐅᓕᔨᒃᓴᖃᓐᖏᓚᖅ, ᐊᑎᖅᑕᖃᓐᖏᓚᖅᓗ ᓄᓇᖅᔪᐊᓕᒫᒥ ᐃᓄᖕᓄᑦ ᑐᓂᔭᐅᓯᒪᔪᒥᒃ ᐱᐅᓕᔭᐅᑦᔪᑎᒃᓴᑦᑎᓐᓂᒃ.”
13ᑲᑎᒪᔨᖅᔪᐊᓪᓗ ᑲᒪᓂᐊᓕᖅᐳᑦ ᐲᑦᑐᕉᓯᐅᓪᓗ ᔪᐊᓇᓯᐅᓪᓗ ᓯᕘᕋᖏᓐᓂᖏᖕᓂᒃ, ᖃᐅᔨᒪᓪᓗᑎᒡᓗ ᐃᓕᓐᓂᐊᖅᓯᒪᖏᒻᒪᑎᒃ, ᐃᓄᑐᐃᓐᓇᐅᓪᓗᑎᒃ, ᖃᐅᔨᒪᓚᐅᖅᐳᓪᓗ ᔩᓱᓯᒥᒃ ᐃᓚᖃᖃᑦᑕᓚᐅᕐᖕᒪᑎᒃ. 
14ᑖᓐᓇ ᐋᖅᑭᒃᑕᐅᔪᖅ ᑕᑯᓐᓇᕋᒥᑦᔪᒃ ᓇᖏᖃᑎᒋᔭᖓᒃ, ᑲᑎᒪᔪᑦ ᐅᖃᐅᓯᒃᓴᖃᕈᓐᓃᖅᐳᑦ ᐊᑭᕋᖅᑐᕈᑎᒃᓴᒥᒃ. 
15ᑲᑎᒪᕕᒋᔭᒥᖕᓂᓪᓕ ᐊᓂᖁᒐᒥᑦᔪᒃ, ᐃᒻᒥᖕᓄᑦ ᐅᖃᖃᑎᒌᓕᖅᐳᑦ, 
16ᐅᖃᖅᓗᑎᒃ, “ᐊᖑᑏᓄᑯᐊ ᖃᓄᐃᓕᓂᐊᓕᖅᑕᕘᑦ? ᔪᕉᓴᓚᒥᐅᓕᒫᑦ ᑕᒪᑐᒥᖓ ᑲᒪᓇᖅᑐᐊᓗᖕᒥᒃ ᖃᐅᔨᖕᒪᑕ ᑖᒃᑯᒃᑎᒎᓇᖅ, ᐅᕙᒍᓪᓗ ᐱᔪᖃᓚᐅᖏᓐᓂᕋᕈᓐᓇᓐᖏᓚᕗᑦ. 
17ᑕᒪᓐᓇᓕ ᓯᐊᒻᒪᖅᑎᑕᐅᕙᓪᓕᐊᖁᓇᒍ ᐃᓄᖕᓄᑦ, ᐃᓂᖅᑎᓚᐅᖅᓚᕗᑦ ᓯᕘᕋᓵᖅᓗᒋᒃ ᐅᖃᐅᓯᖃᖃᑦᑕᖁᔪᓐᓃᖅᓗᒋᒃ ᔩᓱᓯᐅᑉ ᐊᑎᖓᓂᒃ.”
18ᑖᒃᑯᐊᒡᓗ ᕾᖁᒐᒥᒋᒃ ᐃᓂᖅᑎᖅᐹᑦ ᐅᖃᐅᓯᖃᖃᑦᑕᖁᓇᒋᒃ ᐊᔪᕆᖅᑐᐃᑦᔪᑎᖃᖃᑦᑕᖁᓇᒋᒡᓘᓐᓃᑦ ᔩᓱᓯᐅᑉ ᐊᑎᖓᓂᒃ. 
19ᐲᑦᑐᕉᓯᐅᓪᓕ ᔪᐊᓇᓯᐅᓪᓗ ᑭᐅᕔᑦ, “ᐃᓱᒪᒃᓴᖅᓯᐅᓕᕆᑦᓯ, ᓈᒻᒪᖕᒪᖔᑦ ᒎᑎᐅᑉ ᓵᖓᓂ ᐃᓕᑦᓯᓐᓂᒃ ᓈᓚᒃᑯᑦᑕ, ᐅᕝᕙᓘᓐᓃᑦ ᒎᑎᒥᒃ; 
20ᐅᕙᒍᒡᓕ ᓄᖅᑲᐅᑦᔨᔪᓐᓇᓐᖏᓚᒍᒃ ᓇᖕᒥᓂᖅ ᑕᑯᓚᐅᖅᑕᑦᑎᖕᓂᒃ ᑐᓴᓚᐅᖅᑕᑦᑎᖕᓂᒡᓗ ᐅᖃᐅᓯᖃᖅᓗᑕ ᑭᓯᐊᓂᐅᕗᖅ.” 
21ᑲᑎᒪᔨᖅᔪᐊᓪᓗ ᑖᒃᑯᓂᖓ ᓯᕘᕋᓵᖅᓗᒋᒃ ᐃᓂᖅᑎᕆᒃᑲᓐᓂᖅᐳᑦ, ᐊᓂᑎᓪᓗᒋᒡᓗ, ᓱᒋᐊᖅᑕᐅᑦᔫᑎᒃᓴᖏᖕᓂᒃ ᓇᓂᓯᖏᓐᓇᒥᒃ, ᐃᓄᐃᑦ ᐱᑦᔪᑎᒋᓪᓗᒋᑦ; ᐃᓄᓕᒫᑦ ᒎᑎᒥᒃ ᓂᖅᑐᐃᓕᕐᖕᒪᑕ ᐋᖅᑭᒃᑕᐅᔪᖅ ᐱᑦᔪᑎᒋᓪᓗᒍ. 
22ᑖᓐᓇ ᐊᖑᑦ ᐋᖅᑭᒃᑕᐅᔪᖅ ᐊᕐᕌᒍᖃᓚᐅᖅᐳᖅ 40-ᑦ ᐅᖓᑖᓂ.
23ᐊᓂᑎᑕᐅᒐᒥᒡᓗ ᐃᓚᓐᓇᕆᔭᒥᖕᓄᑦ ᐂᕘᒃ ᐅᓂᒃᑳᖅᓗᑎᒡᓗ ᖃᓄᖅ ᐅᖃᐅᑦᔭᐅᖕᒪᖔᕐᖕᒥᒃ ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖏᓐᓄᑦ, ᔫᑎᓪᓗ ᐊᖓᔪᖅᑳᖏᓐᓄᑦ. 
24ᐅᒃᐱᖅᑐᓪᓗ ᑕᒪᑐᒥᖓ ᑐᓴᕋᒥᒃ; ᐊᑕᐅᑦᓯᒃᑯᑦ ᑐᒃᓯᐊᖃᑎᒌᓕᖅᐳᑦ ᒎᑎᒧᑦ ᐅᖃᖅᓗᑎᒃ, “ᑕᒤᓐᓄᑦ ᐊᑕᓂᐅᔪᑎᑦ, ᐱᓐᖑᖅᑎᑦᓯᓚᐅᖅᑐᑎᑦ ᕿᓚᖕᒥᒃ ᓄᓇᒥᒡᓗ ᐃᒪᕕᖕᒥᒡᓗ ᑕᕝᕙᓃᑦᑐᓕᒫᓂᒡᓗ, 
25ᐊᓂᕐᖕᓂᒃᑯᑦ ᐃᑦᔪᕐᖕᓁᑦᑐᒃᑯᑦ ᐅᖃᖅᑎᑦᓯᓚᐅᖅᑐᑎᑦ ᐱᔨᖕᓂᒃ ᑍᕕᑎᒥᒃ ᓯᕗᓕᕕᓂᑦᑎᓐᓂᒃ, ᐅᖃᖅᓗᓂ:
26ᓄᓇᖅᔪᐊᑉ ᐊᖓᔪᖅᑳᖅᔪᐊᖏᑦ ᐅᐸᓗᖕᒊᔭᓕᖅᐳᑦ,
27ᓇᓗᓇᖏᒻᒪᑦ ᓄᓇᓕᖕᓂ ᐅᕙᓂ ᐃᕉᑕᓯᓗ, ᐴᓐᑎᐅᓯ ᐰᓛᑑᓯᓗ ᔫᑎᐅᖏᑦᑐᓪᓗ, ᐄᓴᕅᓕᒥᐅᓪᓗ ᑲᑐᑦᔨᓕᓚᐅᕐᖕᒪᑕ, ᐱᔨᒋᔧᑦ ᐃᑦᔪᕐᖕᓁᑦᑐᖅ ᔩᓱᓯ ᙭ᔅᑑᓯᖁᑎᒋᔧᑦ ᐊᑭᕋᖅᑐᖅᓗᒍ. 
28ᑖᒃᑯᐊ ᑍᒤᓕᐅᓚᐅᖅᐳᑦ ᐋᖅᑭᒃᓯᒪᔭᕇᖅᑍᑦ ᐱᔪᓐᓇᕐᖕᓂᕐᖕᓄᑦ ᐱᓇᓱᐊᕈᒪᓯᒪᔧᑦ ᐱᓂᐊᕈᑎᒋᓪᓗᒍ, 
29ᒫᓐᓇᓗ ᐊᑕᓃᖅ, ᓯᕘᕋᓵᕆᑦᔪᑎᖏᑦ ᑕᑯᓚᐅᒃᑭᑦ, ᐱᔨᑎᓪᓗ ᐅᖃᐅᓯᕆᖁᔭᕐᖕᓂᒃ ᐅᖃᕈᓐᓇᖅᑎᒃᑭᑦ ᓯᕘᕋᖏᓪᓗᑎᒃ, 
30ᐱᔪᓐᓇᕐᖕᓃᓪᓗ ᓴᖅᑭᑎᓚᐅᕈᒃ ᐋᖅᑮᖃᑦᑕᕐᖕᓂᒃᑯᑦ, ᑲᒪᓇᖅᑐᓕᓂᕐᖕᓂᒃ ᓇᓗᓁᒃᑯᑕᕐᖕᓂᒡᓗ ᐱᔪᖃᖁᓪᓗᒍ ᐱᔨᕕᑦ ᐃᑦᔪᕐᖕᓁᑦᑑᑉ ᔩᓱᓯᐅᑉ ᐊᑎᖓᒍᑦ.”
31ᑐᒃᓯᐊᕐᖕᒪᑕᓗ, ᑖᓐᓇ ᑲᑎᒪᕝᕕᒋᔭᖓᑦ ᐊᐅᓚᕗᖅ; ᐊᓂᕐᖕᓂᕐᖕᒥᒡᓗ ᐃᑦᔪᕐᖕᓁᑦᑐᒥᒃ ᐃᓗᒻᒥᖅᑕᐅᕗᑦ ᑕᒪᕐᖕᒥᒃ, ᒎᑎᐅᓪᓗ ᐅᖃᐅᓯᖏᓐᓂᒃ ᐅᖃᓪᓚᓕᓚᐅᖅᐳᑦ ᓯᕘᕋᓇᑎᒃ.
32ᐅᒃᐱᖅᑑᖃᑎᒌᓕᒫᓪᓕ ᐆᒻᒪᑎᒥᒃᑎᒍᑦ ᑕᕐᖕᓂᕐᖕᒥᒃᑎᒍᓪᓗ ᐊᑕᐅᓯᐅᓕᖅᑲᖓᑦᓯᐊᓚᐅᖅᐳᑦ ᐃᓚᒌᑦᓯᐊᖅᓗᑎᒡᓗ, ᐱᖁᑎᒥᖕᓂᒡᓗ ᓇᖕᒥᓂᖃᕐᖕᓂᕋᖅᓗᑎᒃ ᑍᓯᔪᖃᓚᐅᓐᖏᓚᑦ, ᑕᒪᕐᖕᒥᒡᓕ ᐱᒋᔭᒥᖕᓂᒃ ᑲᑐᑦᔨᓚᐅᖅᐳᑦ ᐊᑦᔨᒌᒃᑐᒥᒃ. 
33ᐱᔪᓐᓇᕐᖕᓂᖅᔪᐊᖃᖅᓗᑎᒡᓗ ᐋᐴᓯᑕᓖᑦ ᐅᖃᐅᓯᖃᖅᐳᑦ ᓇᓗᓁᖅᓯᓪᓗᑎᒃ ᐊᑕᓂᐅᑉ ᔩᓱᓯᐅᑉ ᒪᑭᓯᒪᓂᖓᓂᒃ, ᒎᑎᐅᓪᓗ ᓮᒻᒪᖅᑎᑦᓯᓂᖅᔪᐊᖓᑕ ᑕᒪᕐᖕᒥᒃ ᓇᔪᓚᐅᖅᐰᑦ. 
34ᐃᓚᒌᒃᑐᓂᓗ ᐊᔪᖅᓴᖅᑐᖃᓚᐅᓐᖏᓚᖅ, ᐱᕈᖅᓰᕕᖁᑎᓖᑦ ᐃᒡᓗᖁᑎᓖᓪᓗ ᓂᐅᕐᕈᑎᖃᕌᒐᒥᒃ, ᐊᑭᓕᐅᑕᐅᔪᓂᒃ ᑲᑎᑦᓯᖃᑦᑕᓚᐅᖅᐳᑦ, 
35ᐋᐴᓯᑕᓕᖕᓄᓪᓗ ᑐᓂᓪᓗᒋᑦ; ᑖᒃᑯᓇᓐᖓᓪᓗ ᑮᓇᐅᔧᑦ ᑐᓂᐅᖅᑲᐅᑕᐅᕗᑦ ᐃᓄᐃᑦ ᐱᔭᕆᐊᖃᕐᖕᓂᖏᑦ ᒪᓕᒡᓗᒋᑦ.
36ᔫᓯᐱᑦᑕᐅᖅ ᓕᕔᑎᐅᔪᖅ, ᓮᐳᕋᓯᒥ ᐃᕐᖕᓂᐊᖑᓯᒪᔪᖅ, ᐋᐴᓯᑕᓕᖕᓂᑦ ᑍᔭᐅᔪᖅ ᐸᕐᓇᐹᓯᒥᒃ (ᐊᑎᖓᑕ ᑐᑭᖓ ᐱᕙᓪᓕᖅᑎᑦᓯᔨ). 
37ᑖᑦᓱᒪ ᐱᕈᖅᓰᕕᖁᑎᓂ ᓂᐅᕐᕈᑎᒋᕚ, ᐊᑭᖏᓪᓗ ᐋᑉᐰᑦ, ᑐᓂᓪᓗᒋᓪᓗ ᐋᐴᓯᑕᓕᖕᓄ.
