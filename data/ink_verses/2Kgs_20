1ᐅᓪᓗᓂ ᑍᒃᑯᓇᓂ ᐊᖓᔪᖅᑳᖅᔪᐊᖅ ᕼᐃᔨᑬᐊ ᖃᓂᒻᒪᒃᐳᖅ ᑐᖁᓂᐅᓴᓕᖅᓗᓂ. ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᑕ ᐂᓮᐊᓯᐅᑉ ᐂᒨᓯᐅᑉ ᐃᕐᖕᓂᖓᑕ ᑕᑯᔭᖅᑐᕋᒥᐅᒃ ᐅᖃᐅᑎᕚ, “ᐃᒫᒃ ᐊᑕᓂᐅᑉ ᐅᖃᐅᑎᔭᐅᖁᕚᑎᑦ ᐅᐸᓗᖎᔭᖅᓯᒪᑦᓯᐊᖅᑐᒃᓴᐅᕗᑎᑦ; ᑐᖁᓂᐊᓕᕋᕕᑦ ᐋᖅᑭᑦᔮᔪᓐᓃᖅᓗᑎᑦ.”
2ᕼᐃᔨᑬᐊ ᑐᓄᓪᓗᓂ ᐃᒡᓘᑉ ᐊᑭᓐᓇᖓᓄᑦ ᓵᓪᓗᓂ, ᐊᑕᓂᕐᖕᒧᑦ ᑐᒃᓯᐊᓕᖅᐳᖅ, ᐅᖃᖅᓗᓂ, 
3“ᐊᑕᓃᖅ ᐃᖅᑲᐅᒪᒋᑦ, ᓱᕐᕋᔪᐃᑦᑑᓪᓗᖓ ᐱᔨᑦᓯᓚᐅᕋᒃᑭᑦ ᐅᐱᒋᑦᓯᐊᖅᓗᑎᑦ, ᑍᒪᓐᖓᓕᒫᖅᓗ ᐱᔪᒪᔧᑦ ᒪᓕᑦᓯᐊᕋᓱᖏᓐᓇᓚᐅᕋᑯ.” ᑕᕝᕙ ᕼᐃᔨᑬᐊ ᐊᖏᔪᒥᒃ ᕿᐊᓕᖅᐳᖅ.
4ᐂᓮᐊᓯ ᐊᖓᔪᖅᑳᖅᔪᐊᑉ ᐃᒡᓗᖓᓂᑦ ᐊᓂᕙᓪᓕᐊᓯᒐᓗᐊᖅᑎᓪᓗᒍ ᐊᑕᓂᐅᑉ ᐅᖃᐅᑎᕚ: 
5“ᐅᑎᕆᑦ ᕼᐃᔨᑬᐊ ᐅᖃᐅᑎᓗᒍ ᐊᐅᓚᑦᓯᔨᐅᔪᖅ ᐃᓄᖁᑎᓐᓂᒃ ᐅᖃᐅᑎᓗᒍ ᐊᑕᓂᖅ ᓯᕗᓕᕕᓂᖅᐱᑦ ᑍᕕᑎᐅᑉ ᒎᑎᖓ, ᐅᖃᖅᐳᖅ: ᑐᒃᓯᐊᕐᖕᓃᑦ ᑐᓴᖅᐸᕋ, ᖁᕕᐅᕐᖕᓂᑎᓪᓗ ᑕᑯᕙᒃᑲ; ᑕᑯᒋᑦ, ᐋᖅᑭᖕᓂᐊᖅᐸᒋᑦ; ᐅᓪᓗᐃᑦ ᐱᖓᓱᑦ ᐊᓂᒍᖅᐸᑕ ᐊᑕᓂᐅᑉ ᐃᒡᓗᖓᓄᐊᕐᖕᓂᐊᖅᐳᑎᑦ. 
6ᐃᓅᓰᑦ ᐃᓚᒃᑲᓐᓇᕐᖕᓂᐊᖅᐸᕋ ᐊᕐᕌᒍᓂᒃ 15-ᓂᒃ. ᓴᐳᑎᓂᐊᖅᐸᒋᑦ ᔪᕉᓴᓚᒥᐅᓪᓗ ᐃᒡᓗᒐᓴᒡᔪᐊᖏᑦ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᓐᓂᑦ, ᐃᒡᓗᒐᓴᒡᔪᐊᑦ ᑖᒃᑯᐊ ᓴᐳᑎᓂᐊᖅᐸᒃᑲ ᐅᕙᖓ ᓇᖕᒥᓂᖅ ᐱᑦᔪᑎᒋᓗᖓ ᑍᕕᑎᓗ ᐱᑦᔪᑎᒋᓗᒍ.”
7ᐂᓮᐊᓯᐅᑉ ᐊᖓᔪᖅᑳᖅᔪᐊᑉ ᐱᔨᖏᑦ ᐅᖃᐅᑎᕔᑦ, “ᕾᑦᓯᓚᐅᕆᑦᓯ ᐱᒋᓕᖕᓂᑦ ᐸᐅᕐᖓᓂᒃ ᑲᑎᓯᒪᔪᓂᒃ. ᐊᔪᐊᖏᓐᓄᑦ ᐃᓕᓗᒋᑦ, ᐋᖅᑭᒃᑕᐅᖁᓪᓗᒍ.” 
8ᐊᖓᔪᖅᑳᖅᔪᐊᖅ ᕼᐃᔨᑬᐊ ᐊᐱᕆᕗᖅ ᐂᓮᐊᓯᒧᑦ, “ᓱᓇᒥᒃ ᓇᓗᓁᒃᑯᑕᖃᕐᖕᓂᐊᖅᐳᖓ ᐊᑕᓂᕐᖕᒧᑦ ᐋᖅᑭᒃᑕᐅᓂᐊᕐᖕᓂᓐᓂᒃ ᐅᓪᓗᐃᓪᓗ ᐱᖓᓱᑦ ᓈᒃᐸᑕ ᐊᑕᓂᐅᑉ ᐃᒡᓗᖓᓄᑦ ᐃᑎᕐᖕᓂᐊᕐᖕᓂᓐᓂᒃ?”
9ᐂᓮᐊᓯᐅᑉ ᑭᐅᕚ, “ᐃᒫᒃ ᐃᓕᖕᓄᑦ ᓇᓗᓁᒃᑯᑕᖃᖅᐳᖅ ᐊᑕᓂᕐᖕᒥᑦ, ᐊᑕᓂᐅᑉ ᐱᓂᐊᕐᖕᓂᕆᓂᐊᖅᑕᖓ ᐊᖏᖅᓯᒪᓂᕐᖕᒥᓄᑦ: ᐊᓪᓗᕐᖕᓂᕐᖕᓂᒃ ᖁᓕᓂᒃ ᑕᕐᕋᖅ ᓯᕗᒻᒧᑦ ᐃᖏᕐᕋᖁᕕᐅᒃ, ᐅᕝᕙᓗ ᑭᖑᒧᑦ ᖁᓕᓂᒃ ᐃᖏᕐᕋᖁᕕᐅᒃ?”
10ᕼᐃᔨᑬᐊᐅᑉ ᑭᐅᕚ, “ᑕᕐᕋᖅ ᐃᖏᕐᕋᒃᐹᑦ ᓯᕗᒧᑦ ᐊᓪᓗᕐᖕᓂᕐᖕᓂᒃ ᖁᓕᓂᒃ ᐱᔭᕐᖕᓂᓗᐊᕐᖕᒪᑦ; ᖃᓄᐃᒻᒪᓪᓕ ᐊᓪᓗᕐᖕᓂᕐᖕᓂᒃ ᖁᓕᓂᒃ ᐅᑎᒧᖔᖅ ᐃᖏᕐᕋᓗᓂ.”
11ᐂᓮᐊᓯ ᐊᑕᓂᕐᖕᒧᑦ ᑐᒃᓯᐊᖅᐳᖅ; ᑕᕝᕙ ᐊᑕᓂᐅᑉ ᑕᕋᖅ ᐅᑎᒧᑦ ᖁᓕᓂᒃ ᐊᓪᓗᕐᖕᓂᕐᖕᓂᒃ ᐃᖏᕐᕋᑎᑉᐹ, ᐂᕼᐊᓯᐅᑉ ᓯᕿᓂᐅᑉ ᑕᕐᕋᖓᓄᑦ ᖃᐅᔨᓴᐅᑎᓕᐊᕆᓯᒪᔭᖓᓄᑦ ᐃᑲᕐᕋᖅᓯᐅᑎᒧᑦ.
12ᑍᑦᓱᒪᓂ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑦ ᒥᕈᑖᒃ-ᐸᓚᑖᓐ ᐸᓚᑖᓂᐅᑉ ᐃᕐᖕᓂᖓ ᑐᓴᐅᒪᓕᕋᒥ ᐊᖓᔪᖅᑳᖅᔪᐊᑉ ᕼᐃᔨᑬᐊᐅᑉ ᖃᓂᒪᓚᐅᕐᖕᓂᖓᓂᒃ ᑎᑎᕋᖅᕕᒋᕚ ᑐᔪᖅᓗᒍᓗ. 
13ᕼᐃᔨᑬᐊᐅᑉ ᑎᓕᔭᐅᔪᑦ ᑐᓐᖓᓱᒃᑎᑉᐰᑦ ᐊᔪᖅᓴᖏᑦᑑᓂᕐᖕᒥᓂᒡᓗ ᕿᒥᕐᕈᑎᓪᓗᒋᑦ ᐱᒃᑯᕕᖃᐅᑎᒥᓃᑦᑐᓂᒃ, ᓯᐅᓪᕕᕆᓂᒃ, ᒎᓗᓂᒡᓗ, ᓂᕿᓄᑦ ᐃᓚᐅᕈᑎᒃᓴᓂᒃ, ᐅᖅᓱᓂᒡᓗ ᒪᒪᖅᓴᐅᑎᓂᒃ, ᐅᓇᑕᐅᑎᓕᒫᓂᓗ ᑕᑯᔭᐅᑎᑉᐰᑦ, ᐱᒃᑯᕕᓕᒫᓃᑦᑐᓂᒃ ᓱᓇᑐᐃᓐᓇᕐᖕᓄᑦ; ᑕᑯᔭᐅᖏᑦᑐᖅᑕᖃᓚᐅᓐᖏᓚᑦ ᑖᒃᑯᓄᖓ ᑎᑭᓯᒪᔪᓄᑦ. 
14ᑕᕝᕙ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ ᐂᓮᐊᓯ ᐊᖓᔪᖅᑳᖅᔪᐊᕐᖕᒧᑦ ᐃᓯᑬᐊᒧᐊᖅᓗᓂ ᐊᐱᕆᕚ, “ᓇᑭᓄᑯᐊ ᐊᖑᑏᑦ ᐱᓯᒪᔪᑦ, ᖃᓄᖅ ᐅᖃᐅᓯᖃᖅᐸᑦ ᐃᓕᖕᓄᑦ?” ᕼᐃᔨᑬᐊᐅᑉ ᑭᐅᕚ, “ᐅᖓᓯᒃᑐᖅᔪᐊᕐᖕᒥᑦ ᓄᓇᒥᑦ ᐹᐱᓘᓂᒥᑦ ᑕᒪᐅᖓ ᑎᑭᓯᒪᕗᑦ.”
15ᐂᓮᐊᓯᐅᑉ ᐊᐱᕆᒃᑲᓐᓂᖅᐹ, “ᓱᓇᓂᒃ ᑕᑯᕙᑦ ᐊᖓᔪᖅᑳᖅᔪᐊᑉ ᐃᒡᓗᖓᓃ?”
16ᑕᕝᕙ ᐂᓮᐊᓯᐅ ᐊᖓᔪᖅᑳᖅᔪᐊᖅ ᕼᐃᔨᑬᐊ ᐅᖃᐅᑎᕚ, “ᑐᓴᕆᑦ ᐊᑕᓂᐅᑉ ᐅᖃᐅᓯᖓᓂᒃ; 
17ᑕᑯᒋᑦ ᐅᓪᓗᐃᑦ ᓇᓪᓕᐅᑎᔪᒫᖅᐳᑦ, ᐊᖓᔪᖅᑳᖅᔪᐊᑉ ᐃᒡᓗᖓᓃᑦᑐᓕᒫᑦ, ᓯᕗᓕᕕᓂᖅᐱᓪᓗ ᑲᑎᖅᓱᐊᕆᓯᒪᔭᖏᑦ ᐅᓪᓗᒥ ᑎᑭᓪᓗᒍ ᐹᐱᓘᓂᒧᑦ ᐊᐅᓪᓚᕈᑦᔭᐅᔪᒫᖅᐳᑦ, ᐊᑕᐅᓯᕐᖕᒥᒡᓘᓐᓃᑦ ᐊᒥᐊᒃᑯᔭᐅᖏᓪᓗᑎᒃ, ᐊᑕᓂᖅ ᑍᒫᒃ ᐅᖃᖅᐳᖅ. 
18ᐃᕝᕕᓪᓗ ᓇᖕᒥᓂᖅ ᐃᕐᖕᓂᑎᑦ, ᕿᑐᕐᖓᖅᑖᕆᓯᒪᔭᑎᑦ, ᐊᐅᓪᓚᕈᑦᔭᐅᖃᑕᐅᔪᒫᖅᐳᑦ ᐹᐱᓘᓂᒥᐅᓪᓗ ᐊᖓᔪᖅᑳᖅᔪᐊᖓᑦᑕ ᐃᒡᓗᖓᓂ ᕿᑐᕐᖏᔪᓐᓁᓪᓕᑎᑕᐅᓯᒪᓗᑎᒃ ᐱᔨᑦᓯᕋᖅᑎᑐᐃᓐᓇᐅᓕᕈᒫᖅᐳᑦ.”
19ᐊᖓᔪᖅᑳᖅᔪᐊᖅ ᕼᐃᔨᑬᐊ ᐅᖃᖅᐳᖅ ᐂᓮᐊᓯᒧᑦ, “ᐊᑕᓂᐅᑉ ᐅᖃᐅᓯᕆᔭᖓ ᐅᖃᐅᓯᕆᔧᑦ ᓈᒻᒪᒃᐳᖅ.” ᐃᓱᒪᓚᐅᕋᒥ, “ᑕᒪᓐᓇ ᖃᓄᐃᓐᖏᓚᖅ ᐃᓱᒫᓗᓇᖏᑦᑐᒥ ᓴᐳᑦᔭᐅᓯᒪᓇᖅᑐᒥᓗ ᐃᓅᓂᓐᓂ ᐃᓅᓚᐅᕈᒪ.”
20ᐊᖓᔪᖅᑳᖅᔪᐊᑉ ᕼᐃᔨᑬᐊᐅᑉ ᐱᓂᐊᕐᖕᓂᕆᓯᒪᔭᖏᑦ ᐊᔪᖏᑦᑐᐊᓘᓚᐅᕐᖕᓂᖓᓗ, ᑕᓯᓕᐅᕐᖕᓂᕕᓂᖓᓗ ᓄᓇᐅᑉ ᐃᓗᐊᒍᑦ ᑰᒡᕕᓕᐅᖅᓗᒍ ᑕᒪᒃᑯᐊᓕᒫᑦ ᑎᑎᕋᖅᑕᐅᓯᒪᕗᑦ ᔫᑕᐅᑉ ᐊᖓᔪᖅᑳᖅᔪᐊᖏᑕ ᐅᓂᒃᑲᐅᑕᐅᕕᖏᓐᓂ. 
21ᕼᐃᔨᑬᐊ ᑐᖁᓚᐅᖅᐳᖅ, ᐃᕐᖕᓂᖓ ᒫᓇᓯ ᐊᖓᔪᖅᑳᖅᔪᐊᖑᓕᓚᐅᕆᕗᖅ ᐃᓂᖓᓂ.
