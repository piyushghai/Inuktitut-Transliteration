1ᖃᑕᓐᖑᑎᒃᑲ, ᓇᓪᓕᐅᑦᑐᒃᓴᐅᔪᒫᖅᑐᓂᒡᓕ ᖃᖓᐅᓂᒃᓴᖓᓂᒃ ᐅᓪᓗᓪᓘᓐᓃᑦ ᓇᓪᓕᐊᓐᓂ ᑎᑎᕋᖅᕕᒋᔭᕆᐊᖃᓐᖏᓚᑦᓯ. 
2ᐃᓕᑦᓯ ᓇᖕᒥᓂᖅ ᖃᐅᔨᒪᑦᓯᐊᕋᑦᓯ ᐊᑕᓂᐅᑉ ᐅᓪᓗᖓ ᓇᓪᓕᐅᑎᔪᒫᕐᖕᒪᑦ ᑎᒡᓕᒃᑐᑐᑦ ᐅᓐᓄᐊᖅᓯᐅᖅᑐᑐᑦ. 
3ᐃᓄᐃᑦ ᐅᖃᓕᖅᐸᑕ, “ᐅᐃᒪᓇᖅᑐᖃᓐᖏᓚᖅ ᓯᕘᕋᓇᖅᑐᖃᕋᓂᓗ,” ᑕᕝᕙ ᑕᕝᕔᓐᓇ ᐊᓯᕈᕐᖕᓇᖅᑑᑉ ᑎᑭᑦᓱᒫᖅᐰᑦ ᓲᖅᓗ ᑕᕝᕔᓐᓇᖅ ᐋᓐᓂᐊᓇᖅᑐᒧᑦ ᐊᕐᖕᓇᐅᑉ ᑎᑭᑕᐅᓂᖓᑐᑦ ᐃᕐᖕᓂᓱᓕᖅᑎᓪᓗᒍ, ᕿᒫᔪᓐᓇᖅᑐᖃᕈᒫᓐᖏᓚᖅᓗ. 
4ᐃᓕᑦᓯᓕ ᖃᑕᓐᖑᑎᒃᑲ, ᑖᖅᑐᒦᓐᖏᓚᓯ, ᑍᒤᒻᒪᑦ ᐅᓪᓘᑉ ᑍᑦᓱᒪ ᑎᒡᓕᒃᑐᑐᑦ ᐅᐸᓗᐃᓂᐊᓐᖏᓛᓯ. 
5ᑕᒪᑦᓯ ᑕᕝᕙ ᖃᐅᒪᔫᑉ ᕿᑐᕐᖓᕆᕚᓯ ᐅᓪᓗᒧᑦ ᕿᑐᕐᖓᐅᓪᓗᓯ; ᐅᓐᓄᐊᒧᑦ ᐱᒋᔭᐅᓐᖏᓚᒍᑦ ᑖᖅᑐᒧᓪᓘᓐᓃᑦ. 
6ᑍᒤᒻᒪᑦ ᓯᓂᒃᑐᒃᓴᐅᓐᖏᓚᒍᑦ ᐊᓯᑦᑎᑐᑦ; ᐃᖅᑯᒪᔪᒃᓴᐅᕗᒍᓪᓕ ᐃᒃᐱᒍᓱᑦᓯᐊᖅᓗᑕᓗ. 
7ᐅᓐᓄᐊᒃᑯᑦ ᐃᓄᐃᑦ ᓯᓂᒃᐸᒃᐳᑦ; ᐋᖓᔮᖅᑐᓪᓗ ᐅᓐᓄᒃᑯᑦ ᐋᖓᔮᖅᐸᒃᐳᑦ. 
8ᐅᕙᒍᓪᓕ ᐅᓪᓘᑉ ᕿᑐᕐᖓᕆᖕᒪᑎᒍᑦ, ᑍᒤᒻᒪᑦ ᐃᒃᐱᒍᓱᑦᓯᐊᓚᐅᖅᑕ, ᐅᒃᐱᕐᖕᓂᐅᑉ ᑲᔪᓯᓂᖓ ᓇᒡᓕᖕᓂᖅᓗ ᐊᑐᖅᓗᒋᒃ ᓴᒡᕕᖕᒥᐅᑕᕆᓗᒋᒃ, ᓇᓴᖅᓯᒪᓗᑕᓗ ᓂᕆᐅᖕᓂᕐᖕᒥᒃ ᐱᐅᓕᔭᐅᕕᖕᒥᒃ. 
9ᒎᑎᐅᑉ ᓯᕗᓂᖃᖅᑎᓚᐅᖏᒻᒪᑎᒍᑦ ᓂᓐᖓᐅᑎᔭᐅᓂᕐᖕᒥᒃ, ᐱᐅᓕᔭᐅᓂᕐᖕᒥᒡᓕ ᐱᖁᓚᐅᖅᐹᑎᒍᑦ ᐊᑕᓂᑦᑎᒍᑦ ᔩᓱᓯ ᙭ᔅᑑᓯᒃᑯᑦ, 
10ᑖᓐᓇ ᑐᖁᓚᐅᖅᐳᖅ ᐱᑦᔪᑎᒋᓪᓗᑕ ᐃᓅᑎᓪᓗᑕ ᑐᖁᖓᑎᓪᓗᑕᓘᓐᓃᑦ ᐃᓅᖃᑎᖃᕈᓐᓇᖅᓯᖁᓪᓗᑕ ᑖᑦᓱᒥᖓ. 
11ᑍᒤᒻᒪᑦ ᒪᓂᒍᖅᑎᒌᒋᑦᓯ+ ᐃᓕᑦᓯᓐᓄᑦ ᐊᑐᓂᑦ ᐃᑲᔪᖅᑎᒌᒡᓗᓯᓗ ᐊᑐᓂᑦ ᐃᓕᑦᓯᓐᓄᑦ, ᓲᖅᓗ ᑍᒫᒃ ᐱᓇᓱᐊᕋᑦᓯ.
12ᖃᑕᓐᖑᑎᕗᓪᓕ, ᕿᓄᕕᒋᕙᑦᓯ, ᑲᒪᒋᑦᓯᐊᖅᓯᒋᒃ ᑕᓯᐅᖅᑎᒋᔭᓯ ᐊᖓᔪᖅᑳᕆᔭᓯᓗ ᐊᑕᓂᕐᖕᒥ ᐊᔪᕆᖅᑐᐃᔨᒋᔭᓯᓗ, 
13ᐱᓂᐊᕐᖕᓂᖏᑦ ᐱᑦᔪᑎᒋᓪᓗᒋᑦ ᐃᒃᐱᒋᑦᓯᐊᕆᐊᖃᖅᐸᓯ ᓇᒡᓕᒋᓗᒋᓪᓗ. ᐃᓕᑦᓯᓐᓄᑦ ᐊᑐᓂᑦ ᐃᓅᖃᑎᒌᑦᓯᐊᕆᑦᓯ.
14ᖃᑕᓐᖑᑎᕗᓪᓕ, ᐃᓇᑉᐸᑦᓯ, ᐱᓇᓱᐊᖏᑦᑐᑦ ᐱᓇᓱᐊᖁᓗᒋᑦ ᐊᔪᕆᖅᑐᖅᓯᒋᒃ, ᓴᓐᖐᓕᓯᒪᔪᑦ ᐱᕙᓪᓕᕐᖕᓇᖅᑐᓂᒃ ᐅᖃᐅᑎᓯᒋᒃ, ᓴᓐᖐᑦᑐᑦ ᐃᑲᔪᖅᓯᒋᒃ, ᑕᒤᓐᓄᑦ ᕿᓄᐃᓵᕐᖕᓂᖃᕆᑦᓯ. 
15ᑲᒪᑦᓯᐊᕆᑦᓯ ᐱᐅᖏᑦᑐᓕᔪᖅ ᐊᑭᓂᐊᖅᑍᓕᓗᒍ ᐱᐅᖏᑦᑐᓕᓂᕐᖕᒧᑦ, ᐱᑦᓯᐊᕈᒪᓂᕐᖕᒥᒡᓕ ᑍᒪᓐᖓᑦ ᓯᕗᓂᖃᕆᑦᓯ ᐃᓅᖃᑎᑦᓯᓐᓄᑦ ᐊᑐᓂᑦ ᐃᓄᓕᒫᓄᓪᓗ.
16ᖁᕕᐊᓱᑦᓮᓐᓇᕆᑦᓯ, 
17ᑍᒪᓐᖓᑦ ᑐᒃᓯᐊᑦᓮᓐᓇᕆᑦᓯ, 
18ᓱᓇᓕᒫᑦᓯᐊᑦ ᖁᔭᓕᑦᔪᑎᒋᓯᒋᒃ; ᑕᒪᑦᔭ ᒎᑎᐅᑉ ᐱᓇᓱᐊᖅᑕᐅᖁᔭᖓ ᐃᓕᑦᓯᓐᓄᑦ ᙭ᔅᑑᓯ ᔩᓱᓯᒥ.
19ᐊᓂᕐᖕᓂᖅ ᐃᑦᔪᕐᖕᓁᑦᑐᖅ ᖃᒥᑎᑦᑍᓕᓯᐅᒃ; 
20ᓇᕐᕈᒋᓂᐊᕋᓯᒋᒃ ᒎᑎᐅᑉ ᐅᖃᐅᓯᐅᖁᔭᖏᓐᓂᒃ ᐅᖃᐅᓯᓖᑦ. 
21ᑕᒤᑕᓕ ᖃᐅᔨᓴᖅᓯᒋᒃ; ᐱᐅᔪᑦ ᐱᓯᒪᑦᓯᐊᖅᓗᒋᑦ. 
22ᖃᓄᐃᑦᑐᑐᐃᓐᓁᑦ ᐱᐅᖏᑦᑑᑐᐊᖅᐸᑕ ᐊᑐᖅᑍᓕᓯᒋᒃ.+
23ᒎᑎᐅᑉ ᓮᒪᓂᖅᑖᖅᑎᑦᓯᔫᑉ ᐃᑦᔪᕐᖕᓁᑎᓪᓕᓯ ᐃᓘᓐᓈᒍᑦ ᐃᓗᑦᓯᒍᑦ; ᐊᓂᕐᖕᓂᑦᓯᒍᑦ ᑕᕐᖕᓂᑦᓯᒍᓪᓗ ᑎᒥᑦᓯᒍᓪᓗ ᓴᐳᑎᑦᓮᓐᓇᖅᓕᓯ ᐸᓯᔭᒃᓴᐅᓂᖃᖁᓇᓯ ᐊᑕᓂᑦᑕ ᔩᓱᓯᐅᑉ ᙭ᔅᑑᓯᐅᑉ ᑎᑭᕝᕕᐊᓂ. 
24ᑖᓐᓇ ᐃᓕᑦᓯᓐᓂᒃ ᕾᖁᔨᓚᐅᖅᑐᖅ ᓱᖁᓯᔪᐃᑦᑑᒐᒥ, ᑖᑦᓱᒪ ᑕᒪᓐᓇ ᐱᓇᓱᐊᕐᖕᓂᐊᖅᐹ.
25ᖃᑕᓐᖑᑎᕗᑦ, ᑐᒃᓯᐅᑎᑎᒍᑦ.
26ᖃᑕᓐᖑᑎᒌᓕᒫᑦ ᑕᕝᕙᐅᕗᑏᖅᐸᕗᑦ ᑯᓂᒡᓗᒋᓪᓗ ᐃᑦᔪᕐᖕᓁᑦᑐᒧᑦ.
27ᐃᓇᒻᒪᕆᒃᐸᑦᓯ ᐊᑕᓂᐅᑉ ᐱᔪᓐᓇᕐᖕᓂᖃᖅᑎᑦᓯᓂᖓᒍᑦ ᑖᒃᑯᐊ ᑎᑎᖅᑲᑦ ᐊᑐᐊᖅᑕᐅᖁᓪᓗᒋᑦ ᖃᑕᓐᖑᑎᒌᓕᒫᓄᑦ.
28ᐊᑕᓂᑦᑕ ᔩᓱᓯᐅᑉ ᙭ᔅᑑᓯᐅᑉ ᐱᔪᓐᓇᖅᑎᑦᓯᓂᖓᑕ ᐃᓚᒋᓕᓯ.
