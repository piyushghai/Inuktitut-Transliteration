1ᑍᒫᒃᑕᐅᖅ ᐊᕐᖕᓇᐅᔪᓯ, ᐅᐃᑦᓯᓐᓄᑦ ᑐᓂᓯᒪᑦᓯᐊᕆᑦᓯ, ᐃᓚᖏᑦ ᒎᑎᐅᑉ ᐅᖃᐅᓯᖏᓐᓂᒃ ᐅᒃᐱᖏᑦᑐᑦ, ᐅᒃᐱᓕᖁᓪᓗᒋᑦ ᐅᐃᓖᑦ ᐃᓕᖅᑯᓯᖏᑦ ᐱᑦᔪᑎᒋᓗᒋᑦ ᐅᖃᓪᓚᖕᓂᒃᑯᑐᐃᓐᓇᐅᖏᑦᑐᖅ, 
2ᑕᑯᓕᕈᑎᒃ ᑲᒪᑦᓯᐊᕐᖕᓂᑦᓯᓐᓂᒃ ᐃᒃᓯᒎᕐᖕᓂᕐᖕᒥᒡᓗ ᐊᑐᖏᓐᓂᑦᓯᓐᓂᒃ. 
3ᑕᐅᑦᑐᓯᒍᑦ ᐱᐅᓴᖅᓯᒪᓗᓯ ᐱᐅᒋᔭᐅᑎᓐᓇᓱᐊᖅᑐᒃᓴᐅᓐᖏᓚᓯ ᓄᔭᓯ ᐱᐅᓴᖅᓗᒋᑦ, ᑕᑯᒥᓇᖅᓴᐅᑎᓂᒡᓗ ᒎᓗᓂᒃ ᐊᑐᖅᓗᓯ, ᐊᓐᓄᕌᑦᓯᐊᓂᒡᓗ ᐱᐅᓴᐅᑎᖃᖅᓗᓯ, 
4ᐱᐅᓂᓯᓕ ᐃᔨᖅᓯᒪᔪᒃᓴᐅᕗᖅ ᐃᓗᑦᓯᓐᓂ ᐊᓯᕈᔪᐃᑦᑑᓗᓂ ᑕᑯᒥᓇᕈᑎᖃᖅᓗᓂ ᐃᓅᖃᑎᑦᓯᐊᕙᐅᓂᕐᖕᒥᒃ ᐅᐃᒪᔮᖏᑦᑐᒥᒡᓗ ᐊᓂᕐᖕᓂᕐᖕᒥᒃ, ᑕᒪᓐᓇ ᒎᑎᐅᑉ ᓵᖓᓂ ᐱᓐᓇᕐᖕᓇᖅᑐᖅᔪᐊᖑᖕᒪᑦ. 
5ᑍᒫᒃᑕᐅᖅ ᐊᕐᖕᓁᑦ ᐃᑦᔪᕐᖕᓁᑦᑑᓚᐅᖅᑐᑦ ᒎᑎᒧᑦ ᑕᑎᖃᖅᓗᑎᒃ ᐃᒻᒥᖕᓂᒃ ᐅᐱᓐᓇᖅᓯᑎᓚᐅᖅᐳᑦ ᐅᐃᒥᖕᓄᓪᓗ ᑐᓂᓯᒪᑦᓯᐊᖅᓗᑎᒃ. 
6ᓵᕋ ᐂᕝᕙᕋᕼᐋᒻᒥᒃ ᓈᓚᑦᓯᐊᓚᐅᖅᐳᖅ, ᑍᓪᓗᓂᐅᒡᓗ ᐊᑕᓂᕐᖕᒥᓂᒃ. ᑖᑦᓱᒧᖓᓗ ᐸᓂᒋᔭᐅᓕᖅᐳᓯ ᐱᑦᓯᐊᕈᑦᓯ ᓱᓇᒥᒡᓗ ᑲᑉᐱᐊᓱᖏᓪᓗᓯ.
7ᑍᒫᑦᓮᓐᓇᖅᑕᐅᖅ ᐅᐃᖑᔪᓯ, ᓄᓕᐊᓯ ᐃᓅᖃᑎᒋᑦᓯᐊᒐᒃᓴᕆᕙᓯ, ᐅᐱᒋᑦᓯᐊᖅᓗᒋᓪᓗ ᑎᒥᒥᒃᑎᒍᑦ ᓴᓐᖐᓐᓂᖅᓴᐅᖕᒪᑕ, ᑖᒃᑯᐊᑦᑕᐅᖅ ᐱᑎᑕᐅᖃᑎᒋᔪᒫᕋᑦᓯᐅᒃ ᒎᑎᐅᑉ ᐱᔪᓐᓇᖅᓯᑎᑦᓯᓂᖓᓂᒃ ᐃᓅᓯᕐᖕᒥᒃ, ᑍᒤᓕᐅᖅᑐᒃᓴᐅᕗᓯ ᑐᒃᓯᐊᕐᖕᓂᓯ ᐊᒡᕕᐊᖅᑕᐅᖁᓇᒋᑦ.
8ᑭᖑᓪᓕᖅᐹᒥᒡᓕ, ᑕᒪᑦᓯ ᐊᑦᔨᒌᒃᑐᒥᒃ ᐃᓱᒪᖃᖃᑎᒌᒃᑐᒃᓴᐅᕗᓯ, ᐃᓚᑦᓱᒋᖃᑦᑕᐅᑎᓗᓯ, ᓇᒡᓕᒃᑎᒌᒡᓗᓯ ᐃᓚᒌᒃᑐᑎᑐᑦ, ᓈᒃᑭᒍᓱᒡᓗᓯ ᒥᑭᒡᓕᑎᖅᓯᒪᓗᓯᓗ. 
9ᐱᐅᖏᑦᑐᖅ ᐊᑭᓂᐊᖅᑍᓕᓗᒍ ᐱᐅᖏᑦᑐᒧᑦ ᐅᕝᕙᓗ ᐅᖃᕐᖕᓂᖅᓗᖕᓂᖅ ᐅᖃᕐᖕᓂᖅᓗᖕᓂᕐᖕᒧᑦ; ᓮᒻᒪᖅᓮᖔᕆᑦᓯᓕ, ᑕᒪᑐᒧᖓ ᕾᖁᔭᐅᓯᒪᒐᑦᓯ, ᓮᒻᒪᖅᑎᑕᐅᖁᓪᓗᓯᑦᑕᐅᖅ. 
10ᐊᒡᓔᑦ ᐅᖃᕐᖕᒪᑕ,
11ᐊᔪᕐᖕᓂᕐᖕᒥᒃ ᑐᓄᐃᓗᓂ ᐊᑲᐅᔪᒥᒃ ᐃᓅᓯᖃᓕᖅᓕ;
12ᐊᑕᓂᐅᑉ ᑕᑯᓐᓇᑦᓮᓐᓇᖅᐰᑦ ᐃᓱᐊᖅᑐᓕᔪᑦ,
13ᑭᐊ ᐋᓐᓂᕈᓐᓇᖅᐹᑎᑦ ᐱᐅᔪᒥᒃ ᐃᓅᓯᖃᕈᒪᒍᕕᑦ? 
14ᓯᖅᓕᕿᑎᑕᐅᒐᓗᐊᕈᑦᓯ ᐃᓱᐊᖅᑐᓕᓂᖅ ᐱᑦᔪᑎᒋᓗᒍ, ᓮᒻᒪᖅᑎᑕᐅᓂᐊᖅᐳᓯ. ᓇᓪᓕᐊᓐᓂᒡᓘᓐᓃᑦ ᓯᕘᕋᓂᐊᕋᓯ, ᐃᓱᒪᔮᕐᖕᓂᐊᕋᓯᓗ. 
15ᐆᒻᒪᑎᑦᓯᓐᓂᓕ ᙭ᔅᑑᓯ ᐃᒃᐱᒋᑦᓯᐊᖅᓯᐅᒃ ᐊᑕᓂᕆᓗᒍᓗ. ᑍᒪᓐᖓᓕᒫᖅ ᑭᒡᒍᓯᒃᓴᑦᓯᓐᓂᒃ ᐅᐸᓗᖕᒊᖅᓯᒪᓗᓯ ᓇᓗᓁᖅᓯᖁᔭᐅᒍᑦᓯ ᓂᕆᐅᖕᓂᕆᔭᑦᓯᓐᓂᒃ, ᐅᖃᓕᕈᑦᓯᓕ ᓂᑲᒍᓱᒡᓗᓯ ᐃᒃᐱᒍᓱᑦᓯᐊᖅᑐᒃᓴᐅᕗᓯ; 
16ᐃᓱᒪᑦᓯᒍᑦ ᐸᓯᔭᐅᑦᔪᑎᖃᖅᑍᓕᓗᓯ, ᐅᖃᕐᖕᓂᖅᓘᑎᒋᔭᐅᓕᕈᑦᓯ, ᐊᑭᕋᖅᑐᕋᓱᒃᑐᑦ ᙭ᔅᑑᓯᒥ ᐱᑦᓯᐊᕐᖕᓂᑦᓯᓐᓂᒃ ᑕᑯᓕᕈᑎᒃ ᑲᓐᖑᓱᖁᓪᓗᒋᑦ. 
17ᒎᑎᓕ ᑍᒤᖁᔨᒃᐸᑦ, ᓈᒻᒪᖕᓂᖅᓴᐅᕗᖅ ᓯᖅᓕᕿᑎᑕᐅᒍᑦᓯ ᐱᐅᔪᒥᒃ ᐱᓇᓱᐊᕐᖕᓂᑦᓯᓐᓄᑦ, ᓈᒻᒪᖏᑦᑐᓕᓂᑦᓯᓐᓄᑦ ᓵᑕᐅᒐᔭᕐᖕᓂᑦᓯᓐᓂᑦ. 
18᙭ᔅᑑᓯᑦᑕᐅᖅ ᐊᑕᐅᓯᐊᖅᓗᓂ ᐋᓐᓂᐊᑎᑕᐅᓚᐅᕐᖕᒪᑦ ᐊᔪᕐᖕᓃᑦ ᐱᑦᔪᑎᒋᓪᓗᒋᑦ, ᐃᓱᐊᖅᑐᖅ ᐃᓱᐃᑦᑐᓕᔪᓄᑦ ᐱᑦᔪᑎᖃᖅᓗᓂ, ᒎᑎᒧᑦ ᐱᑎᑦᓱᒪᓪᓗᑕ, ᑎᒥᒥᒍᑦ ᑐᖁᑕᐅᓚᐅᖅᐳᖅ ᐊᓂᕐᖕᓂᒃᑯᓪᓕ ᐆᒻᒪᖅᑎᑕᐅᓚᐅᖅᐳᖅ; 
19ᐊᓂᕐᖕᓂᕐᖕᒦᓪᓗᓂ ᐊᔪᕆᖅᑐᐃᓚᐅᖅᐳᖅ ᑎᒍᔭᐅᓯᒪᕕᖕᒦᑦᑐᓄᑦ ᐊᓂᕐᖕᓂᕐᖕᓄᑦ, 
20ᑖᒃᑯᐊ ᐊᓂᕐᖕᓃᑦ ᓈᓚᓚᐅᖏᑦᑐᑦ, ᒎᑎᐅᑉ ᐅᑕᖅᑭᓚᐅᕐᖕᒪᒋᑦ ᕿᓄᐃᓵᖅᓗᓂ ᑍᑦᓱᒪᓂ ᓄᐊᖅ ᐅᒥᐊᖅᔪᐊᓕᐅᖅᑎᓪᓗᒍ, ᐃᓄᐃᑦ ᐅᓄᖏᑦᑐᑦ ᐱᐅᓕᔭᐅᓚᐅᕐᖕᒪᑕ, ᓯᑕᒪᐅᔪᖅᑐᑐᐃᓐᓁᑦ ᐃᒫᓂᑦ ᐊᓐᓇᓚᐅᖅᐳᑦ, 
21ᑕᒪᓐᓇ ᓇᓗᓁᒃᑯᑕᐅᕗᖅ ᐹᑉᑎᑕᐅᓂᕐᖕᒧᑦ, ᐱᐅᓕᒃᓯᔪᒧᑦ ᐃᓕᑦᓯᓐᓂᒃ, ᑎᒥᐅᑉ ᐃᑉᐸᖕᓂᖓᓂᒃ ᓴᓗᒻᒪᖅᓴᐅᑕᐅᖏᑦᑐᖅ ᒎᑎᒧᓪᓕ ᐊᖏᒻᒪᕆᒍᑕᐅᕗᖅ ᐃᓱᒪᒃᑯᑦ ᐸᓯᔭᒃᓴᐅᓂᕐᖕᒥᑦ, ᔩᓱᓯ ᙭ᔅᑑᓯᐅᑉ ᒪᑭᓐᓂᖓᒍᑦ, 
22ᑖᓐᓇ ᕿᓚᓕᐊᓚᐅᖅᐳᖅ ᒫᓐᓇᓗ ᒎᑎᐅᑉ ᑕᓕᖅᐱᐊᓃᑉᐳᖅ, ᐂᖏᓖᓂᒃ ᐃᓚᖃᖅᓗᓂ, ᐱᔪᓐᓇᖅᑎᑕᐅᔪᑦ, ᐱᔪᓐᓇᕐᖕᓃᓪᓗ ᑖᑦᓱᒥᖓ ᓈᓚᒐᖃᖅᐳᑦ.
