1ᐊᑕᓂᖅ ᖁᔭᒋᓯᐅᒃ, ᑖᓐᓇ ᐱᐅᔫᖕᒪᑦ,
2ᒎᑎᓄᑦ ᒎᑎᐅᔪᖅ ᖁᔭᒋᓯᐅᒃ,
3ᐊᑕᓂᐅᔪᓄᑦ ᐊᑕᓂᐅᔪᖅ ᖁᔭᒋᓯᐅᒃ,
4ᑲᒪᓇᖅᑐᓕᔪᑑᓚᐅᖅᑐᖅ ᐊᖏᔪᖅᔪᐊᒥᒃ ᖁᔭᒋᓯᐅᒃ,
5ᓯᓚᑐᓂᕐᖕᒥᓄᑦ ᕿᓚᖕᓂᒃ ᓴᓇᓚᐅᖅᑐᖅ ᖁᔭᒋᓯᐅᒃ,
6ᓄᓇᒥᒃ ᐃᓯᕕᑎᑦᓯᓚᐅᖅᑐᖅ ᐃᒪᐅᑉ ᖄᖓᓄᑦ ᖁᔭᒋᓯᐅᒃ,
7ᖃᐅᒪᔪᓂᒃ ᐊᖏᔪᖅᔪᐊᓂᒃ ᓴᓇᓚᐅᖅᑐᖅ ᖁᔭᒋᓯᐅᒃ,
8ᓯᕿᓂᕐᖕᒥᒃ ᓴᓇᓚᐅᖅᑐᖅ ᐅᓪᓗᒥᒃ ᐊᐅᓚᑦᓯᖁᓪᓗᒍ,
9ᑕᖅᑭᕐᖕᒥᒃ ᐅᓪᓗᕆᐊᓂᒡᓗ ᓴᓇᓚᐅᖅᑐᖅ ᐊᐅᓚᑦᓯᖁᓪᓗᒋᑦ ᐅᓐᓄᐊᒥ,
10ᐃᑦᔨᑉᑎᒥ ᑐᖁᑎᑦᓯᓚᐅᖅᑐᖅ ᐃᕐᖕᓂᐊᕆᔭᐅᖄᖅᓯᒪᔪᓂᒃ,
11ᐄᓴᕅᓕᒃᑯᓐᓂᒡᓗ ᐊᐅᓪᓚᖅᑎᑦᓯᓚᐅᖅᑐᖅ ᑕᕝᕙᓐᖓᑦ,
12ᐊᒡᒐᖕᒥᓄᑦ ᓲᖑᔪᓄᑦ, ᑕᓕᕐᖕᒥᓄᓪᓗ ᐃᓴᒻᒥᔪᒧᑦ,
13ᐃᒪᕐᖕᒥᒃ ᐊᐅᐸᓗᒃᑕᒥᒃ ᐊᕕᒃᑎᑦᓯᓚᐅᖅᑐᖅ ᖁᔭᒋᓯᐅᒃ,
14ᐄᓴᕅᓕᒃᑯᓐᓂᒡᓗ ᐱᓱᒃᑎᑦᓯᓚᐅᖅᑐᖅ ᐃᒪᐅᓚᐅᖅᑐᒃᑯᑦ,
15ᐰᕈᕐᖕᒥᒃ ᐃᓚᖏᓐᓂᒡᓗ ᓵᓚᖃᓚᐅᖅᑐᖅ ᐃᒪᕐᖕᒥ ᐊᐅᐸᓗᒃᑕᒥ,
16ᐃᓄᖁᑎᒥᓂᒃ ᑕᓯᐅᖅᓯᓚᐅᖅᑐᖅ ᐱᕈᖅᑐᖃᖏᑦᑐᒃᑯᑦ,
17ᐊᖓᔪᖅᑳᖅᔪᐊᓂᒃ ᐊᔪᖏᑦᑐᖅᔪᐊᓂᒃ ᓵᓚᖃᓚᐅᖅᑐᖅ,
18ᐊᖓᔪᖅᑳᖅᔪᐊᓂᒃ ᖃᐅᔨᒪᔭᐅᓪᓚᕆᒃᑐᓂᒃ ᑐᖁᑦᓯᓚᐅᖅᑐᖅ,
19ᓮᕼᐆᓂᒥᒡᓗ, ᐊᒧᕅᑎᒃᑯᑦ ᐊᖓᔪᖅᑳᖅᔪᐊᖓᓐᓂᒃ,
20ᐋᒡᒥᒡᓗ, ᐹᓴᓂᒃᑯᑦ ᐊᖓᔪᖅᑳᖅᔪᐊᖓᓐᓂᒃ,
21ᓄᓇᒋᔭᖏᓪᓗ ᑐᓂᓚᐅᖅᐰᑦ ᑭᖑᕐᖑᑎᔭᐅᖁᓪᓗᒋᑦ,
22ᑭᖑᕐᖑᑎᔭᐅᑯᓪᓗᒋᑦ ᑐᓂᓚᐅᖅᐰᑦ ᐱᔨᒥᓄᑦ ᐄᓴᕅᓕᒧᑦ,
23ᐃᖅᑲᐅᒪᓚᐅᖅᐹᑎᒍᑦ ᓱᓇᐅᔪᓐᓃᖅᑎᑕᐅᓯᒪᑎᓪᓗᑕ,
24ᐱᐅᓕᒃᓯᓚᐅᖅᑐᖅᓗ ᐊᑭᕋᖅᑐᖅᑎᑦᑎᓐᓂᑦ,
25ᓂᕿᒃᓴᓂᒃ ᑐᓂᓯᔪᖅ ᐆᒪᔪᓕᒫᓄᑦ,
26ᕿᓚᐅᑉ ᒎᑎᖓ ᖁᔭᒋᓯᐅᒃ,
