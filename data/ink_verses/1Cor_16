1ᒫᓐᓇᓕ ᐅᖃᐅᓯᖃᓕᖅᐳᖓ ᑐᓂᓯᓂᕐᖕᒥᒃ ᒎᑎᐅᑉ ᐃᓄᖁᑎᖏᓐᓄᑦ; ᐅᒃᐱᖅᑑᖃᑎᒌᑦ ᒐᓔᑎᐊᒥ ᐊᔪᕆᖅᑐᓚᐅᕋᒃᑭᑦ, ᐃᓕᑦᓯᑦᑕᐅᖅ ᑍᒫᒃ ᐱᔭᕆᐊᖃᖅᐳᓯ. 
2ᐱᓇᓱᐊᕈᓯᐅᑉ ᐅᓪᓗᖏᑕ ᓯᕗᓪᓕᖅᐹᖓᓂ ᑕᒫᑦ, ᐊᑐᓂᑦ ᑮᓇᐅᔭᓂᒃ ᓴᓂᖅᕔᖃᑦᑕᖅᑐᒃᓴᐅᕗᓯ ᑮᓇᐅᔭᖅᑖᕆᓯᒪᔭᓯ ᒪᓕᒡᓗᒋᑦ ᑲᑎᓪᓗᒋᓪᓗ, ᐱᕙᓪᓕᐊᔪᓐᓇᖁᓪᓗᓯ, ᑎᑭᒃᑯᒪ ᓄᐊᑦᓯᔭᕆᐊᖃᖁᓇᖓ ᑐᓂᕐᕈᑎᓂᒃ. 
3ᑎᑭᒃᑯᒪᓗ, ᑎᑎᖅᑲᓂᒃ ᓇᓗᓁᖅᓯᓯᒪᔪᓂᒃ ᓇᒃᓴᖅᑎᑦᓯᔪᒫᖅᐳᖓ ᐊᖑᑎᓂᒃ ᓇᒃᓴᖅᑎᑕᐅᖁᔭᑦᓯᓐᓂᒃ, ᑐᓂᕐᕈᑎᑦᓯᓐᓂᒃ ᐋᑦᓯᓕᖅᐸᑕ ᔪᕉᓴᓚᒧᑦ. 
4ᐊᑲᐅᔫᔭᖅᐸᑦ ᔪᕉᓴᓚᒧᐊᓕᕈᒪ ᑖᒃᑯᐊ ᐃᓚᒋᒐᔭᖅᐸᒃᑲ.
5ᒪᓯᑑᓂᐊᒥᓐᖔᖅᓗᖓ ᐃᓕᑦᓯᓐᓄᐊᓛᖅᐳᖓ, ᒪᓯᑑᓂᐊᒃᑯᑦ ᐊᖅᑯᓵᕈᒪᓪᓗᖓ ᐃᓱᒪᓯᒪᒐᒪ. 
6ᐃᒻᒪᖄ ᐊᑯᓂ ᐃᓕᑦᓯᓐᓃᑦᓱᒫᖅᐳᖓ ᐅᕝᕙᓘᓐᓃᑦ ᐅᑮᔪᒫᖅᐳᖓ ᐃᓕᑦᓯᓐᓂ, ᐃᑲᔪᖅᑕᐅᔪᒪᓛᕋᒪ ᐃᓕᑦᓯᓐᓄᑦ ᐊᐅᓪᓚᓕᕐᖕᒥᒍᒪ ᓇᒧᑐᐃᓐᓇᖅ. 
7ᐊᖅᑯᓵᑐᐃᓐᓇᖅᓗᓯ ᑕᑯᑬᓐᓇᑐᐃᓐᓇᕈᒪᖏᓐᓇᑦᓯ; ᐊᑯᓂ ᓇᔪᑬᓐᓇᕈᒪᓯᒪᒐᑦᓯ, ᐊᑕᓂᖅ ᐱᖁᔨᒃᐸᑦ. 
8ᐅᕙᓂ ᓇᔪᖅᑕᓐᓂ ᐃᐱᓱᓯᒦᑦᓱᒪᕗᖓ ᐱᓐᑎᑰᓯᑎ ᑎᑭᓪᓗᒍ. 
9ᐅᒃᑯᐊᒥᒃ ᒪᑐᐃᖅᓯᕕᐅᓯᒪᒐᒪ ᐱᓇᓱᐊᖅᕕᒃᓴᒥᒃ ᐊᑐᕐᖕᓇᖅᑐᒥᒃ, ᐅᓄᖅᑐᓂᒡᓕ ᓱᓕ ᑕᕝᕙᓂ ᐊᑭᕋᖅᑐᖅᑎᖃᕋᓗᐊᖅᑐᖓ.
10ᑎᒧᑎᓕ ᑎᑭᑉᐸᑦ, ᑐᓐᖓᓱᒃᑎᑦᓯᐊᖅᓯᐅᒃ ᐃᓕᑦᓯᓐᓃᓐᓂᖓᓂ, ᐊᑕᓂᐅᑉ ᐱᓇᓱᐊᖁᔭᖓᓂᒃ ᐱᓇᓱᐊᕐᖕᒪᑦ, ᐅᕙᑦᑐᑦᑕᐅᖅ. 
11ᓇᓪᓕᐊᓐᓄᑦ ᓇᕐᕈᒋᔭᐅᑦᑍᓕᓕ, ᖃᓄᐃᖏᑦᓯᐊᖅᓗᓂ ᐱᓇᓱᐊᖁᓪᓗᒍ, ᐅᕙᓐᓄᓪᓗ ᐅᑎᕈᓐᓇᖁᓪᓗᒍ; ᐅᒃᐱᖅᑑᖃᑎᕗᑦ ᐃᓚᒋᓪᓗᒋᑦ ᐅᑎᓛᕐᖕᓂᖓ ᓂᕆᐅᒋᒐᑦᑎᒍ.
12ᐅᒃᐱᖅᑑᖃᑎᕗᓪᓕ ᐊᐴᓗᓯ, ᐊᒃᓱᕈᖅᓗᖓ ᐃᓕᑦᓯᓐᓄᑦ ᐳᓛᕆᐊᖁᓪᓗᒍ ᐅᖃᐅᑎᖃᑦᑕᓚᐅᖅᐸᕋ ᐅᒃᐱᖅᑑᖃᑎᑦᑎᓐᓂᒃ ᐃᓚᖃᖅᓗᓂ, ᑭᓯᐊᓂᓕ ᐃᓕᑦᓯᓐᓄᐊᕆᐊᖃᕋᓱᒋᓚᐅᖏᒻᒪᑦ ᒫᓐᓇᐅᔪᒥ. ᐱᕕᒃᓴᖃᓕᕈᓂᓕ ᐃᓕᑦᓯᓐᓄᐊᕈᒫᖅᐳᖅ.
13ᖃᐅᔨᓴᑦᓯᐊᕆᑦᓯ, ᐅᒃᐱᕐᖕᓂᕐᖕᒥ ᑲᔪᓯᓂᒃᑯᑦ ᓂᑯᕕᖓᑦᓯᐊᖅᓗᓯ, ᓯᕘᕋᖏᓪᓗᓯ, ᓴᓐᖏᔫᓗᓯᓗ. 
14ᖃᓄᐃᓕᐅᕐᖕᓂᓕᒫᓯ ᓇᒡᓕᖕᓂᒃᑯᑦ ᐱᓇᓱᐊᖅᓯᒋᒃ.
15ᐅᒃᐱᖅᑑᖃᑎᒃᑲ, ᖃᐅᔨᒪᒐᑦᓯ ᓯᑎᐹᓇᓯᒃᑯᑦ ᐃᒡᓗᒥᐅᖃᑎᒌᑦ ᐊᑬᐊᒥ ᓵᒋᐊᖅᓗᑎᒃ ᓯᕗᓪᓕᖅᐹᖑᓚᐅᕐᖕᒪᑕ, ᐃᒻᒥᖕᓂᒡᓗ ᑐᓂᓯᒪᕗᑦ ᒎᑎᐅᑉ ᐃᓄᖁᑎᖏᓐᓂᒃ ᐃᑲᔪᕈᒪᓪᓗᑎᒃ; 
16ᑍᒤᑦᑐᓄᑦ ᐃᓄᖕᓄᑦ ᐃᓕᑦᓯᓐᓂᒃ ᑐᓂᓯᒪᖁᕙᑦᓯ ᑕᒤᓐᓄᓪᓗ ᐱᓇᓱᐊᖃᑕᐅᔪᓄᑦ ᐱᓇᓱᐊᖅᑎᓄᓪᓗ.
17ᖁᕕᐊᓱᓚᐅᖅᐳᖓ ᓯᑎᐹᓇᓯ, ᕗᐊᕐᑐᓁᑕᓯᓗ ᐊᑬᑲᓯᓗ ᑎᑭᒻᒪᑕ; ᐃᓕᑦᓯᓐᓂᒃ ᑕᑯᖏᒃᑲᓗᐊᕋᒪ ᐱᕙᓪᓕᕈᑎᒻᒪᕆᐊᓗᒋᓚᐅᕋᒃᑭᑦ. 
18ᑖᒃᑯᓇᖓᑦ ᖁᕕᐊᓱᓕᖅᑎᑕᐅᓚᐅᕋᒪ ᐃᓕᑦᓯᓐᓂᒡᓗ ᖁᕕᐊᓱᒃᑎᑦᓯᓪᓗᑎᒃ. ᐃᓄᖕᓂᒃ ᑍᒤᑦᑐᓂᒃ ᐃᒃᐱᒍᓱᑦᓯᐊᖅᑐᒃᓴᐅᕗᓯ.
19ᐃᓚᒌᒃᑐᑦ ᐅᒃᐱᖅᑑᖃᑎᒌᑦ ᐂᓯᐊᒥᐅᑦ ᑕᕝᕙᐅᕗᑏᖅᐹᓯ; ᐊᑯᐃᓛᑉ ᐱᕇᓯᓚᐅᓪᓗ, ᐃᓚᒌᒃᑐᓪᓗ ᑖᒃᑯᓇᓂ ᑲᑎᒪᕙᒃᑐᑦ, ᖁᕕᐊᓱᒡᓗᑎᒃ ᑕᕝᕙᐅᕗᑏᖅᐹᓯ ᐊᑕᓂᕐᖕᒥ. 
20ᐅᒃᐱᖅᑑᖃᑎᒌᑦ ᐅᕙᓃᑦᑐᑦ ᑕᒪᕐᖕᒥᒃ ᑕᕝᕙᐅᕗᑏᖅᐹᓯ.
21ᑕᕝᕙ ᐅᕙᖓ, ᐸᐅᓗᓯ, ᓇᖕᒥᓂᖅ ᐅᓇ ᑎᑎᕋᖅᑕᕋ; ᑕᕝᕙᐅᕗᓯ ᐸᐅᓗᓯᒥᑦ.
22ᐊᑕᓂᕐᖕᒥᒃ ᐱᓐᓇᕆᔭᖃᖏᑦᑐᖅ ᑖᓐᓇ ᓇᕐᕈᓇᖅᓯᓕᖅᓕ!
23ᐊᑕᓂᐅᑉ ᔩᓱᓯᐅᑉ ᐱᔪᓐᓇᖅᑎᑦᓯᓂᖓᑕ ᐃᓚᒋᓕᓯ.
24ᓇᒡᓕᒍᓱᖕᓂᕐᖕᒪᓗ ᐃᓚᒌᓕᓯ ᑕᒪᑦᓯ ᙭ᔅᑑᓯ ᔩᓱᓯᒥ. ᐋᒦᓐ.
