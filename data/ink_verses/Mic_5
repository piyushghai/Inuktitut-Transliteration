1ᔪᕉᓴᓚᒥᐅᑕᐅᔪᓯ, ᐅᓇᑕᖅᑐᒃᓴᖁᑎᓯ ᑲᑎᑎᓚᐅᖅᓯᒋᒃ. ᓵᓚᖃᕈᒪᔪᓂᒃ ᓄᓇᕗᑦ ᐊᕙᓗᔭᐅᓯᒪᖕᒪᑦ; ᐄᓴᕅᓕᒥᐅᑦ ᓯᕗᓕᖅᑎᖏᑦ ᐅᓇᑕᕆᐊᖅᑕᐅᓕᕐᖕᒪᑕ.
2“ᐃᕝᕕᓪᓕ ᐱᑦᓕᐊᒻ ᐃᐸᕋᑕ, ᔫᑕᒥᐅᓂᑦ ᒥᑭᓐᓂᖅᐹᖑᒐᓗᐊᖅᑐᑎᑦ, ᐃᓕᖕᓂᑦ ᐱᔪᒫᖅᐳᖅ ᐊᐅᓚᑦᓯᔨᒃᓴᖅ, ᐄᓴᕅᓕᒥᐅᓂᒃ ᐊᐅᓚᑦᓯᔨᐅᔪᒫᖅᑐᖅ, ᐃᓚᒌᓂᑦ ᑍᑦᓱᒪᓂᐊᓗᖕᓂᑦ ᐱᔪᒥᒃ ᐃᓱᖃᖏᑦᑐᒥᑦ.”
3ᑍᒤᒻᒪᑦ ᐃᓄᖁᑎᓂ ᕿᒪᒍᒫᖅᐰᑦ ᐊᑭᕋᖏᓐᓄᑦ, ᐊᕐᖕᓇᖅ ᑍᓐᓇ ᐃᕐᖕᓂᓛᖅᑐᖅ ᐃᕐᖕᓂᓚᐅᖅᑳᖅᑎᓐᓇᒍ, ᑭᖑᓂᐊᒍᑦ ᐊᐅᓪᓚᕈᑦᔭᐅᓯᒪᓚᐅᖅᑐᑦ ᐊᒥᐊᒃᑯᖏᑦ ᐅᑎᕈᒫᖅᐳᑦ ᐄᓴᕅᓕᒥᐅᑉ ᐃᓄᖏᓐᓄᑦ. 
4ᓂᑯᕕᓪᓗᓂ ᓰᐱᖁᑎᓂ ᓂᕆᑎᑦᓱᒫᖅᐰᑦ, ᐊᑕᓂᐅᑉ ᓴᓐᖏᓂᖓᒍᑦ, ᐊᖓᔪᖅᑲᐅᓂᖅᔪᐊᖑᓂᖓᑕᓗ ᐊᑎᖓᒍᑦ ᐊᑕᓂᐅᑉ ᒎᑎᖓᑕ. ᐃᓄᖁᑎᖏᓪᓗ ᐃᓅᔪᒫᖅᐳᑦ ᓯᕘᕋᖏᓪᓗᑎᒃ ᐊᔪᖏᑦᑐᐊᓘᓂᖓ ᑎᑭᐅᑎᔪᒫᖅᐳᖅ ᓄᓇᖅᔪᐊᓕᒫᒧᑦ. 
5aᑖᓐᓇᓗ ᐃᓂᓪᓚᖓᑦᓯᐊᓕᖅᑎᑦᓯᔪᒫᖅᐳᖅ. ᐊᓯᕆᐊᒥᐅᑦ ᓄᓇᑦᑎᓐᓄᐊᖅᐸᑕ, ᐊᐅᓚᑦᓯᓕᖅᓗᑎᒃ ᐊᖓᔪᖅᑳᖅᔪᐊᑉ ᐃᒡᓗᖏᓐᓂ, ᐅᓇᑕᕆᐊᕈᒫᖅᐸᕗᑦ ᐰᖅᓯᔨᓄᑦ 7-ᓄᑦ, ᐊᒻᒪᓗ 8-ᓄᑦ ᐊᖓᔪᖅᑳᖅᔪᐊᑉ ᕿᑐᕐᖓᖏᓐᓄᑦ.
6ᑖᒃᑯᐊ ᐊᓯᕈᐃᔪᒫᖅᐳᑦ ᓴᕕᒡᔪᐊᒧᑦ ᐊᓯᕆᐊᒥᐅᑦ ᓄᓇᖓᓂᒃ, ᓂᒻᒪᕌᑎᐅᑉ ᓄᓇᖁᑎᖓᑕ ᐃᑎᖅᑕᖅᕕᖏᓐᓂᒃ, ᑖᑦᓱᒪ ᓴᐳᑎᔪᒫᖅᐹᑎᒍᑦ ᐊᓯᕆᐊᒥᐅᓂᑦ, ᑖᓐᓇ ᑎᑭᑉᐸᑦ ᓄᓇᑦᑎᓐᓄᑦ ᐊᐅᓚᑦᓯᓕᕈᒫᖅᐳᖅ ᓄᓇᖁᑎᑦᑎᓐᓂᒃ.
7ᔧᑰᑉ ᑭᖑᕚᖏᑕ ᐊᒥᐊᒃᑯᖏᑦ ᐃᓅᖃᑎᒋᒡᔪᐊᑦ ᐊᑯᕐᖓᓐᓃᑦᓱᒫᖅᐳᑦ, ᐊᑕᓂᕐᖕᒥᑦ ᐱᔪᒧᑦ ᓮᒻᒪᖅᑎᑦᓯᔪᒫᖅᐳᑦ ᐅᓪᓛᒥ ᓄᓇᒥ ᖃᐅᓯᖅᑎᑦᓯᔪᑎᑐᑦ, ᓯᓚᓗᒃᑐᑎᑐᓪᓗ ᐃᕕᖕᓄᑦ, ᐅᑕᖅᑭᓂᐊᓐᖏᓚᑦ ᐃᓄᖕᒥᒃ, ᐃᓄᓕᒫᓂᒡᓘᓐᓃᑦ. 
8ᔧᑰᓪᓗ ᑭᖑᕚᖏᑕ ᐊᒥᐊᒃᑯᖏᑦ, ᔫᑎᐅᖏᑦᑐᓃᑦᓱᒫᖅᐳᑦ ᐃᓅᖃᑎᒌᒡᔪᐊᑦ ᐊᑯᕐᖓᓐᓂ. ᓛᔭᑐᑦ ᐆᒪᔪᐃᑦ ᐊᑯᕐᖓᓐᓂ, ᓛᔭᑐᓪᓗ ᐱᕈᕋᑖᑎᑐᑦ ᓰᐲᑦ ᐊᑯᕐᖓᓐᓂ, ᐊᖅᑯᓵᕈᓂᒋᓪᓗ ᐅᐸᒃᑐᕈᒫᖅᐰᑦ ᐊᓕᒃᑐᖅᓗᒋᓪᓗ, ᑭᓇᒧᓪᓘᓐᓃᑦ ᓴᐳᑎᔭᐅᔪᓐᓇᕐᖕᓂᐊᓐᖏᓚᑦ. 
9ᖁᒻᒧᑦ ᐃᓵᒍᒫᖅᐳᓯ ᓵᓚᖃᕐᖕᓂᕐᖕᒧᑦ ᓵᓚᒋᔨᒋᓚᐅᖅᑕᑦᓯᓐᓂᒃ, ᐊᑭᕋᓕᒫᓯᓗ ᐊᓯᕈᖅᑕᐅᔪᒫᖅᐳᑦ.
10ᐊᑕᓂᖅ ᐅᖃᖅᐳᖅ, “ᑍᑲᓂ ᐅᓪᓗᒥ, ᕿᒻᒥᖅᔪᐊᓯ ᑐᖁᕋᕈᒫᖅᐸᒃᑲ ᐊᑯᓐᓇᑦᓯᓐᓃᑦᑐᑦ, ᐅᓇᑕᐅᑎᓯᓗ ᐊᒃᓴᓗᐊᓖᑦ ᐊᓯᕈᕈᒫᖅᐸᒃᑲ ᓯᖁᑦᑎᖅᓗᒋᑦ. 
11ᐃᒡᓗᒐᓮᓪᓗ ᓄᓇᖁᑎᑦᓯᓐᓃᑦᑐᑦ ᐊᓯᕈᕈᒫᖅᐸᒃᑲ ᓴᐳᑦᔭᐅᕕᒋᖃᑦᑕᖅᑕᓯᓗ ᐅᕐᕈᑎᓪᓗᒋᑦ. 
12ᐊᖓᒃᑯᖁᑎᓯ ᐊᓯᕈᕈᒫᖅᐸᒃᑲ, ᓯᕗᓂᒃᓴᒧᓪᓗ ᓇᓚᐅᑦᑍᔨᒃᓴᖃᕈᓐᓁᖅᓗᓯ. 
13ᓴᓇᓐᖑᐊᖅᓯᒪᔭᓯ ᒎᑎᓐᖑᐊᓯ, ᓇᐸᔪᖁᑎᓯᓗ ᐃᑦᔪᕐᖕᓁᑎᑕᓯ ᐊᑯᓐᓇᑦᓯᓐᓃᑦᑐᑦ ᓱᕋᒃᑎᕈᒫᖅᐸᒃᑲ; ᑐᒃᓯᐊᖅᕕᖃᕐᖕᓂᐊᕈᓐᓁᖅᐳᓯᓗ ᐊᒡᒐᑦᓯᓐᓄᑦ ᓴᓇᓯᒪᔭᑦᓯᓐᓂᒃ. 
14ᐊᒨᖅᑲᕈᒫᖅᐸᒃᑲᓗ ᕿᔪᐃᑦ ᐊᓯᕅᑦ ᒎᑎᓐᖑᐊᓯ ᐊᑯᓐᓇᑦᓯᓐᓂᑦ; ᐃᒡᓗᒐᓴᓯᓗ ᐊᓯᕈᖅᓗᒋᑦ. 
15ᐊᑭᓂᐊᕈᒫᖅᐳᖓ ᓂᓐᖓᐅᒪᓂᕐᖕᒧᑦ ᑲᑉᐱᐊᓇᖅᑐᒧᑦ; ᐃᓅᖃᑎᒌᒡᔪᐊᓄᑦ ᐅᕙᓐᓂᒃ ᓈᓚᓚᐅᖏᑦᑐᓄᑦ.”
