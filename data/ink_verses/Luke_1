1ᐅᓄᖅᑐᑦ ᑎᑎᖅᑲᑎᒍᑦ ᐅᓂᒃᑳᕋᓱᐊᖅᓯᒪᓕᕐᖕᒪᑕ ᖃᓄᖅ ᐱᕙᓪᓕᐊᓯᒪᖕᒪᖔᑦᑕ. 
2ᑖᒃᑯᐊ ᑎᑎᕋᓚᐅᖅᐳᑦ ᓇᖕᒥᓂᖅ ᐱᒋᐊᕐᖕᓂᖓᓂᒃ ᖃᐅᔨᓚᐅᖅᑐᑦ ᓇᖕᒥᓂᖅᓗ ᑕᑯᖃᑦᑕᓚᐅᖅᑐᑦ, ᐅᕙᑦᑎᓐᓄᑦ ᐅᖃᐅᓯᖃᖅᓯᒪᕗᑦ ᐊᔪᕆᖅᑐᐃᑦᔪᑎᖃᖅᓗᑎᒡᓗ. 
3ᑕᕝᕙᓕ ᑎᐅᐱᓘᓯ, ᑕᒪᒃᑯᐊ ᖃᐅᔨᓇᓱᐊᑦᓯᐊᓚᐅᖅᓗᒋᑦ ᐱᒋᐊᕐᖕᓂᕕᓂᖏᓐᓂᑦ, ᐱᐅᓂᖅᓴᐅᓇᓱᒋᓕᕋᒃᑯ ᑎᑎᕋᐅᓯᕆᒍᒃᑭᑦ, ᐱᕙᓪᓕᐊᓯᒪᓂᖏᓪᓗ ᐅᓂᒃᑲᐅᓯᕆᓗᒋᑦ ᐃᓕᖕᓄᑦ. 
4ᑐᑭᓯᑦᓯᐊᕐᖕᓂᐊᕋᕕᑦ ᓱᓕᑦᓯᐊᖅᑐᒥᒃ ᑕᒪᒃᑯᓂᖓ ᑐᓴᖅᑎᑕᐅᑦᔪᑎᒋᓯᒪᔭᕐᖕᓂᒃ.
5ᑍᑦᓱᒪᓂ ᐃᕉᑕᓯ ᐊᖓᔪᖅᑳᖅᔪᐊᖑᑎᓪᓗᒍ ᔫᑎᐊᒥ, ᑐᓂᕐᕈᓯᖅᑎᑦᓯᔨᑕᖃᓚᐅᖅᐳᖅ ᔭᑲᕅᐊᒥᒃ ᐊᑎᓕᖕᒥᒃ, ᑐᓂᕐᕈᓯᖅᑎᑦᓯᔨᓄᑦ ᓇᓪᓕᐅᑎᖃᑦᑕᖅᑐᓄᑦ ᐊᐰᔭᒃᑯᓐᓄᑦ ᐃᓚᒋᔭᐅᓪᓗᓂ; ᓄᓕᐊᖓᓗ ᐃᓕᓴᐱᒥᒃ ᐊᑎᖃᖅᐳᖅ ᐂᕈᓂᒃᑯᓐᓂᒥᐅᑕᖅ; ᑐᓂᕐᕈᓯᖅᑎᑦᓯᔨᓄᑦ ᑭᖑᕚᕆᔭᐅᒋᓪᓗᓂ. 
6ᑖᒃᑯᐊᒡᓗ ᐃᓅᓯᖃᓚᐅᖅᐴᒃ ᒎᑎᐅᑉ ᖁᕕᐊᒋᔭᖓᓂᒃ, ᐊᑕᓂᐅᓪᓗ ᐱᖁᔭᓕᒫᖏᓐᓂᒃ ᐊᑐᖅᑕᐅᑯᔭᖏᓐᓂᒡᓗ ᒪᓕᑦᓯᐊᖅᓗᑎᒃ. 
7ᕿᑐᕐᖓᖃᓚᐅᓐᖏᓚᒡᓕ, ᐃᓕᓴᐱ ᕿᑐᕐᖓᖅᑖᕈᓐᓇᓚᐅᖏᒻᒪᑦ, ᐅᐃᒌᒡᓗ ᑕᒪᖏᒃ ᐃᓄᑐᖃᐅᓕᓚᐅᖅᐴᒃ.
8ᔭᑲᕅᐊᓕ ᐱᓇᓱᐊᖅᑎᓪᓗᒍ ᑐᓂᕐᕈᓯᕐᖕᓂᕐᖕᒥᒃ ᒎᑎᐅᑉ ᓵᖓᓂ ᖃᐅᑕᒫᑦ ᐊᑐᖅᑕᐅᕙᒃᑐᒥᒃ ᑐᒃᓯᐊᖅᕕᒡᔪᐊᒥ; ᐱᓇᓱᐊᖅᕕᒃᓴᖓ ᓇᓪᓕᐅᑎᓯᒪᑎᓪᓗᒍ. 
9ᑐᓂᕐᕈᓯᖅᑎᑦᓯᔨᐅᑉ ᐃᓕᖅᑯᓯᕆᕙᒃᑕᖏᑦ ᒪᓕᒡᓗᒋᑦ, ᓇᓚᐅᑦᓵᕈᑎᒃᑯᑦ ᓇᓚᐅᑕᐅᓪᓗᓂ ᑎᐱᑦᓯᐊᕆᒃᑐᒥᒃ ᐳᔫᖅᑎᑦᓯᖁᓪᓗᒍ ᐊᑕᓂᐅᑉ ᑐᒃᓯᐊᖅᕕᒡᔪᐊᖁᑎᖓᓄᑦ ᐃᑎᓚᐅᖅᐳᖅ. 
10ᐃᓄᒋᐊᒃᑐᖅᔪᐊᓪᓗ ᓯᓚᑖᓂ ᑐᒃᓯᐊᓚᐅᖅᐳᑦ ᑎᐱᑦᓯᐊᕆᒃᑐᖅ ᐳᔫᖅᑎᑕᐅᑎᓪᓗᒍ, 
11ᐊᑕᓂᐅᓪᓗ ᐂᖏᓕᖓᑕ ᔭᑲᕅᐊ ᓴᖅᑭᕝᕕᒋᕚ ᓇᖏᖅᓗᓂ ᑎᐱᑦᓯᐊᕆᒃᑐᒥᒃ ᐳᔫᖅᑎᑦᓯᕕᐅᑉ ᑐᓂᕐᕈᓯᖅᕕᐅᑉ ᑕᓕᖅᐱᐊᓂ. 
12ᔭᑲᕅᐊᐅᓪᓗ ᑕᑯᒐᒥᐅᒃ ᖁᐊᖅᓵᖅᐳᖅ, ᑲᑉᐱᐊᓱᓕᖅᓗᓂᓗ. 
13ᐂᖏᓕᐅᓪᓕ ᐅᖃᐅᑎᕚ, “ᔭᑲᕅᐊ ᑲᑉᐱᐊᓱᖏᓪᓗᑎᑦ, ᒎᑎᐅᑉ ᑐᒃᓯᐊᕐᖕᓃᑦ ᑐᓴᖅᐹ, ᓄᓕᐊᓪᓗ ᐃᓕᓴᐱ ᐃᕐᖕᓂᖅᑖᓛᖅᐳᖅ, ᑖᓐᓇᓗ ᔪᐊᓇᓯᒥᒃ ᐊᑎᖅᑕᒃᓴᕆᕙᑦ. 
14ᖁᔭᓕᓂᕐᖕᒧᑦ ᖁᕕᐊᓱᒍᒫᖅᐳᑎᑦ, ᐅᓄᖅᑐᓄᓪᓗ ᓄᑕᕋᖅ ᐃᕐᖕᓂᐊᖑᒃᐸᑦ ᖁᕕᐊᓲᑕᐅᔪᒫᖅᐳᖅ; 
15ᐊᔪᖏᑦᑐᖅᔪᐊᖑᔪᒫᕐᖕᒪᑦ ᐊᑕᓂᐅᑉ ᓵᖓᓂ, ᐃᒥᖃᑦᑕᕈᒫᓐᖏᓚᖅ ᕔᓂᒥᒃ ᐃᒥᐊᓗᖕᒥᒡᓘᓐᓃᑦ ᓴᓐᖏᔪᒥᒃ, ᐊᓈᓇᖓᑕᓗ ᐃᒡᓕᐊᖓᓃᓪᓗᓂ ᓱᓕ ᐊᓂᕐᖕᓂᕐᖕᒥᒃ ᐃᑦᔪᕐᖕᓁᑦᑐᒥᒃ ᐃᓗᒻᒥᖅᑕᐅᔪᒫᖅᐳᖅ. 
16ᐅᑎᖅᑎᑦᓯᔪᒫᖅᐳᖅᓗ ᐄᓴᕅᓕᒥᐅᓂᒃ ᐅᓄᖅᑐᓂᒃ ᐊᑕᓂᕐᖕᒧᑦ ᑖᒃᑯᐊ ᒎᑎᖓᓐᓄᑦ. 
17ᐊᑕᓂᕐᖕᒥᑦ ᓯᕗᓪᓕᐅᔪᒫᕐᖕᒪᑦ ᐊᓂᕐᖕᓂᖃᖅᓗᓂ ᐱᔪᓐᓇᕐᖕᓂᖃᖅᓗᓂᓗ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᕕᓂᖓᑐᑦ ᐃᓔᑦᔭᑐᑦ, ᐊᑖᑕᐅᔪᓪᓗ ᖃᕿᐊᓕᖅᑎᑦᓱᒫᖅᐰᑦ ᕿᑐᕐᖓᒥᖕᓄᑦ; ᓈᓚᖏᑦᑐᓪᓗ ᐅᑎᖅᑎᑦᓱᒫᖅᐰᑦ ᓯᓚᑐᔪᒥᒃ ᐃᓱᒪᖃᓕᖅᑎᓪᓗᒋᑦ; ᐊᑕᓂᐅᑉ ᐃᓄᖁᑎᖏᑦ ᐅᐸᓗᖕᒊᖅᑎᓪᓗᒋᑦ ᑖᑦᓱᒧᖓ.”
18ᔭᑲᕅᐊᓗ ᐅᖃᖅᐳᖅ ᐂᖏᓕᒧᑦ, “ᖃᓄᖅᓕ ᑕᒪᓐᓇ ᖃᐅᔨᒪᔪᒫᖅᐸᕌ? ᐃᑦᑑᓕᕋᒪ, ᓄᓕᐊᕋᓗ ᓂᖏᐅᖑᓕᕆᓪᓗᓂ.”
19ᐂᖏᓕᐅᓪᓗ ᑭᐅᕚ, “ᒊᐳᕆᐅᓪᖑᕗᖓ, ᒎᑎᐅᑉ ᓇᔪᒐᖓᓂᓐᖔᖅᐳᖓ; ᑖᑦᓱᒪᓗ ᑎᓕᕚᖓ ᐃᓕᖕᓄᑦ ᐅᖃᕆᐊᖅᑐᖁᓪᓗᖓ; ᑕᒪᑐᒥᖓᓗ ᑐᓴᕈᒥᓇᖅᑐᒥᒃ ᐅᖃᐅᑎᖁᕚᑎᑦ. 
20ᑕᑯᒋᓪᓗ, ᐅᖃᕈᓐᓁᓪᓕᓂᐊᖅᐳᑎᑦ ᓂᓪᓕᕈᓐᓁᓪᓕᓗᑎᓪᓗ ᐅᓪᓗᖅ ᑍᓐᓇ ᐅᖃᐅᓯᕆᔭᕋ ᓇᓪᓕᐅᑎᓚᐅᖅᑳᖅᑎᓐᓇᒍ, ᐅᖃᐅᓯᒃᑲ ᐅᒃᐱᕆᖏᓐᓇᕕᒋᑦ, ᓇᓪᓕᐅᓐᓂᖓ ᓇᓪᓕᐅᑎᒃᐸᑦ ᓇᓚᐅᑦᓯᓛᖅᑎᓪᓗᒋᑦ.”
21ᐃᓄᐃᓪᓗ ᐅᑕᖅᑭᓚᐅᖅᐳᑦ ᔭᑲᕅᐊᒥᒃ, ᐃᓱᒪᓪᓗᑎᒡᓗ ᓱᖕᒪᑦ ᐊᑯᓂᐅᓗᐊᓕᕐᖕᒪᖔᑦ. 
22ᐊᓂᒐᒥᓗ, ᐃᓄᖕᓄᑦ ᐅᖃᕈᓐᓇᓚᐅᓐᖏᓚᖅ, ᐃᓄᐃᓪᓗ ᖃᐅᔨᓪᓗᑎᒃ ᑕᑯᑎᑕᐅᔪᕕᓂᐅᓂᖓᓂᒃ ᑐᒃᓯᐊᖅᕕᒃᔪᐊᕐᖕᒥ; ᔭᑲᕅᐊᓗ ᐅᖃᕈᓐᓇᖏᓐᓇᒥ ᐃᓄᐃᑦ ᐆᒃᑐᕋᖅᕕᒋᕔᑦ ᐊᒡᒐᖕᒥᓄᑦ.
23ᔭᑲᕅᐊᐅᓪᓗ ᐱᓇᓱᐊᕐᖕᓂᖓ ᑐᒃᓯᐊᖅᕕᒡᔪᐊᕐᖕᒥ ᐃᓱᓕᒻᒪᑦ, ᐃᒡᓗᒥᓄᑦ ᐊᖏᕐᕋᖅᐳᖅ. 
24ᑭᖑᓂᖓᒍᑦ ᓄᓕᐊᖓ ᐃᓕᓴᐱ ᓄᑕᕋᒃᓴᖃᓕᖅᐳᖅ, ᐃᒡᓗᒥᓂᓪᓗ ᐊᓂᓚᐅᓐᖏᓚᖅ ᑕᖅᑭᓂᒃ ᑕᓪᓕᒪᓂᒃ, ᐅᖃᖅᓗᓂᓗ, 
25“ᑕᕝᕙ ᐊᑕᓂᐅᑉ ᐃᑲᔪᓕᖅᐹᖓ ᑕᑯᓐᓇᓕᕋᒥᖓ, ᕿᑐᕐᖓᖅᑖᕈᓐᓇᖏᓐᓂᕋᓗ ᑲᓐᖑᓲᑎᒋᔭᕋ ᐃᓄᖕᓄᑦ ᐲᖅᑎᑉᐹ.”
26ᑕᖅᑮᑦ ᐱᖓᓲᔪᖅᑐᑦ ᐊᓂᒍᖅᑎᓪᓗᒋᑦ ᒎᑎᐅᑉ ᐂᖏᓕᖁᑎᓂ ᒊᐳᕆᐅᓪ ᑎᓕᕚ ᓄᓇᓕᖕᓄᑦ ᓈᓴᕇᑎᒥᒃ ᐊᑎᓕᖕᒧᑦ ᒐᓕᓕᐊᒦᑦᑐᒧᑦ, 
27ᐊᕐᖕᓇᒧᑦ ᐊᖑᒻᒧᑦ ᐊᒃᑐᖅᑕᐅᓚᐅᖅᓯᒪᖏᑦᑐᒧᑦ ᒥᐊᕆᒥᒃ ᐊᑎᓕᖕᒧᑦ; ᐊᖏᕈᑕᐅᓯᒪᔪᒧᑦ ᐅᐃᒃᓴᖃᖁᓪᓗᒍ ᔫᓯᐱᒥᒃ ᐊᑎᓕᖕᒧᑦ, ᑍᕕᑎᐅᑉ ᑭᖑᕚᖓᓄᑦ. 
28ᐂᖏᓕᐅᓪᓗ ᒥᐊᕆ ᓴᖅᑭᕝᕕᒋᕚ ᐅᖃᐅᑎᓪᓗᒍᓗ, “ᖁᕕᐊᓱᓕᕆᑦ, ᒎᑎᒧᑦ ᖁᕕᐊᒋᔭᐅᔪᑎᑦ, ᐊᑕᓂᐅᑉ ᐃᓚᒋᕚᑎᑦ!”
29ᒥᐊᕆᓕ ᖁᐊᖅᓵᖅᐳᖅ ᐅᖃᐅᓯᕆᔭᖏᓐᓄᑦ, ᐃᓱᒪᓪᓗᓂᓗ ᖃᓄᖅ ᓂᓪᓕᐅᑦᔭᐅᓂᖓ ᑐᑭᖃᕐᖕᒪᖔᑦ. 
30ᐂᖏᓕᐅᓪᓗ ᐅᖃᐅᑎᕚ, “ᒥᐊᕆ ᑲᑉᐱᐊᓱᖏᓪᓗᑎᑦ, ᒎᑎᐅᑉ ᖁᕕᐊᒋᖕᒪᑎᑦ. 
31ᑕᑯᒋᓪᓗ, ᓄᑕᕋᒃᓴᖃᓕᕐᖕᓂᐊᖅᐳᑎᑦ ᐃᕐᖕᓂᖅᑖᕈᒫᖅᓗᑎᓪᓗ, ᑖᓐᓇᓗ ᔩᓱᓯᒥᒃ ᐊᑎᖅᑖᖅᑎᓛᖅᐸᑦ. 
32ᑖᓐᓇ ᐊᖏᓂᖅᐹᖑᔪᒫᖅᐳᖅ, ᑍᔭᐅᔪᒫᖅᓗᓂᓗ ᖁᓪᓕᖅᐸᐅᔫᑉ ᐃᕐᖕᓂᖓᓂᒃ; ᐊᑕᓂᐅᓪᓗ ᒎᑎᐅᑉ ᐊᖓᔪᖅᑳᖅᔪᐊᓐᖑᖅᑎᑦᓱᒫᖅᐹ ᓯᕗᓕᕕᓂᖓᑐᑦ ᑍᕕᑎᑐᑦ. 
33ᐊᖓᔪᖅᑳᖅᔪᐊᖑᔪᒫᖅᐳᖅᓗ ᔧᑰᑉ ᑭᖑᕚᖏᓐᓂᑦ ᐃᓱᖃᖏᑦᑐᒧᑦ; ᐊᑕᓂᐅᓂᖓᓗ ᐃᓱᖃᕈᒫᓐᖏᓚᖅ.”
34ᒥᐊᕆᐅᓪᓗ ᐂᖏᓕ ᐅᖃᐅᑎᕚ, “ᖃᓄᖅᓕ ᑕᒪᓐᓇ ᐱᓛᖅᐸ, ᐅᐃᖃᖏᓪᓗᖓ?”
35ᐂᖏᓕᐅᓪᓗ ᐅᖃᐅᑎᕚ, “ᐊᓂᕐᖕᓂᐅᑉ ᐃᑦᔪᕐᖕᓁᑦᑑᑉ ᑎᑭᕝᕕᒋᓂᐊᖅᐹᑎᑦ, ᖁᑦᓯᖕᓂᖅᐸᐅᔫᓪᓗ ᐱᔪᓐᓇᕐᖕᓂᖓᑕ ᐅᓕᖕᓂᐊᖅᐹᑎᑦ; ᑍᒤᒻᒪᑦ ᕿᑐᕐᖓᖅᑖᕆᓛᖅᑍᑦ ᐃᑦᔪᕐᖕᓁᓐᓂᕋᖅᑕᐅᔪᒫᖅᐳᖅ, ᒎᑎᐅᑉ ᐃᕐᖕᓂᖓᓂᒃ ᑍᔭᐅᓗᓂ. 
36ᑕᑯᒋᓪᓗ, ᐃᓚᒋᔧᑦ ᐃᓕᓴᐱ ᐃᓄᑐᖃᐅᓕᕋᓗᐊᖅᓗᓂ ᐃᕐᖕᓂᖅᑖᕈᒫᓕᖅᐳᖅ; ᑕᖅᑭᓂᒡᓗ ᐱᖓᓲᔪᖅᑐᓂᒃ ᓄᑕᕋᒃᓴᖃᓕᖅᐳᖅ ᑖᓐᓇ ᕿᑐᕐᖏᓱᐃᑦᑑᓂᕋᖅᑕᐅᔪᖅ. 
37ᒎᑎᒥ ᐊᔪᕐᖕᓇᖅᑐᖃᖏᒻᒪᑦ.”
38ᒥᐊᕆᓗ ᐅᖃᖅᐳᖅ, “ᑕᑯᒋᑦ, ᐊᑕᓂᐅᑉ ᐱᔨᒋᕚᖓ; ᐅᖃᐅᓯᕆᔧᑦ ᒪᓕᒡᓗᒍ ᑍᒤᓕᖅᓚᖓ.” ᐂᖏᓕᐅᓪᓗ ᑕᕝᕙ ᕿᒪᒃᐹ.
39ᐅᓪᓗᓪᓕ ᑖᒃᑯᐊ ᑭᖑᓂᑦᓯᐊᖓᑦᑎᒍᑦ ᒥᐊᕆ ᐸᕐᖕᓇᓕᖅᐳᖅ ᑐᐊᕕᖅᓗᓂᓗ ᐂᓕᖅᐳᖅ ᓄᓇᒧᑦ ᖃᖅᑲᓕᖕᒧᑦ, ᔫᑕᐅᑉ ᐃᒡᓗᒐᓴᖏᓐᓄᑦ, 
40ᑎᑭᓐᓇᒥᓗ ᔭᑲᕅᐊᒃᑯᑦ ᐃᒡᓗᖓᓐᓄᐊᖅᐳᖅ ᐃᓕᓴᐱᓗ ᓂᓪᓕᐅᑎᕚ. 
41ᐃᓕᓴᐱᐅᓪᓗ ᒥᐊᕆᐅᑉ ᓂᐱᖓ ᑐᓴᕋᒥᐅᒃ, ᓄᑕᕋᒃᓴᖓ ᓈᖓᓂ ᐊᐅᓚᑦᔭᒃᐳᖅ; ᐃᓕᓴᐱᓗ ᐊᓂᕐᖕᓂᕐᖕᒥᒃ ᐃᑦᔪᕐᖕᓁᑦᑐᒥᒃ ᐃᓗᒻᒥᖅᑕᐅᕗᖅ. 
42ᓂᐱᖅᑯᖅᑐᓪᓗᓂᓗ ᐅᖃᖅᐳᖅ, “ᑐᓱᓐᓇᕐᖕᓂᖅᐹᖑᔪᑎᑦ ᐊᕐᖕᓇᓕᒫᓂᑦ ᓄᓇᒦᑦᑐᓂᑦ, ᓄᑕᕋᒃᓮᓪᓗ ᐃᒡᓕᐊᕐᖕᓃᑦᑐᖅ ᑐᓱᓐᓇᕐᖕᓂᖅᐸᐅᒋᕗᖅ. 
43ᑕᒪᓐᓇ ᐱᐅᔪᖅᔪᐊᖅ ᐅᕙᓐᓄᑦ ᐅᒃᐱᕐᖕᓇᑦᓯᐊᖏᒻᒪᕆᒃᐳᖅ, ᐊᑕᓂᕐᖕᒪ ᐊᓈᓇᖓᑕ ᐅᐸᖕᒪᖓ? 
44ᑕᑯᒋᑦ, ᓂᐲᑦ ᑐᓴᑐᐊᕋᒃᑯ, ᓄᑕᕋᒃᓴᕋ ᐃᒡᓕᐊᓐᓂ ᖁᕕᐊᓱᖕᓂᕐᖕᒧᑦ ᐊᐅᓚᓕᖅᐳᖅ. 
45ᖁᕕᐊᓱᖕᓃᑦ ᑐᓱᓐᓇᒻᒪᕆᒃᐳᖅ ᐅᒃᐱᕈᓱᒃᑲᕕᑦ ᐊᑕᓂᕐᖕᒧᑦ ᐅᖃᐅᑦᔭᐅᓯᒪᓂᕐᖕᓂᒃ ᓇᓪᓚᐅᑦᓯᔪᒫᖅᑐᒥᒃ.”
46ᒥᐊᕆ ᐅᖃᖅᐳᖅ,
47ᐊᓂᕐᖕᓂᕐᖕᒪᓗ ᒎᑎ ᐱᐅᓕᔨᒐ ᖁᕕᐊᓲᑎᒋᕚ,
48ᑍᒫᒃ ᐱᔭᐅᔪᒃᓴᐅᑎᓐᓇᖓ ᐱᑎᒻᒪᖓ,
49ᐊᖏᔪᖅᔪᐊᒥᒃ ᐱᑦᓯᐊᖅᕕᐅᒐᒪ ᒎᑎᒧᑦ ᐊᔪᒐᖃᖏᑦᑐᒧᑦ,
50ᓂᑲᒍᓱᒃᐳᖅ ᓯᕘᕋᒋᔨᒥᓄᑦ,
51ᑕᓕᕐᖕᒥᓄᑦ ᓲᖑᔪᒧᑦ ᐱᔪᓐᓇᕐᖕᓂᓂ ᓴᖅᑭᑎᓚᐅᖅᐹ,
52ᐊᖓᔪᖅᑳᖅᔪᐊᑦ ᐱᔪᓐᓇᕐᖕᓂᖏᓐᓂᑦ ᐅᕐᕈᑎᑉᐰᑦ,
53ᑳᒃᑐᑦ ᓂᕿᒃᓴᖏᓐᓂᒃ ᑐᓂᓯᕕᒋᕔᑦ ᐱᐅᔪᓂᒃ,
54ᓂᑲᒍᓱᖕᓂᓂ ᓯᕗᓪᓕᕕᓂᑦᑎᓐᓄᑦ ᑲᔪᓯᑎᑉᐹ,
55ᐃᖅᑲᐅᒪᒐᒥ ᓂᑲᒍᓱᖕᓂᕐᖕᒥᓂᒃ ᐂᕝᕙᕋᕼᐋᒧᑦ,
56ᒥᐊᕆᓗ ᓇᔫᑎᓚᐅᖅᐳᖅ ᐃᓕᓴᐱᒥ ᑕᖅᑭᓂᒃ ᐱᖓᓱᓂᒃ, ᑭᖑᓂᖓᒍᓪᓗ ᐊᖏᕐᕋᖅᐳᖅ.
57ᐃᓕᓴᐱᐅᓪᓕ ᐃᕐᖕᓂᕕᒃᓴᖓ ᓇᓪᓕᐅᑎᖕᒪᑦ, ᐃᕐᖕᓂᖅᑖᖅᐳᖅ. 
58ᓄᓇᖅᑲᑎᖏᑕᓗ ᐃᓚᒋᔭᖏᑕᓗ ᑐᓴᕋᒥᑦᔪᒃ ᐊᑕᓂᐅᑉ ᓂᑲᒍᓱᖕᓂᕐᖕᒥᓂᒃ ᐊᖏᔪᒥᒃ ᓴᖅᑭᑎᑦᓯᕕᒋᖕᒪᒍ, ᖁᕕᐊᓱᖃᑎᒋᕚᑦ.
59ᓄᑕᕋᑯᓗᒃ ᐅᓪᓗᖃᓕᕐᖕᒪᑦ 8-ᓂᒃ ᑭᐱᔭᐅᔭᖅᑐᖅᐳᖅ; ᐊᑎᖃᖁᔭᐅᓕᖅᐳᖅᓗ ᐊᑖᑕᖓᑐᑦ ᔭᑲᕅᐊᓯᒥᒃ. 
60ᐊᓈᓇᖓᓕ ᐃᓕᓴᐱ ᐅᖃᖅᐳᖅ, “ᑍᒫᒃ ᐊᑎᖃᖁᓐᖏᓚᕋ, ᔪᐊᓇᓯᒥᒡᓕ ᐊᑎᖃᕆᐊᖃᖅᐳᖅ.”
61ᑖᒃᑯᐊᓗ ᐃᓕᓴᐱᒧᑦ ᐅᖃᖅᐳᑦ, “ᑍᒫᒡᓕ ᐊᑎᓕᖕᒥᒃ ᐃᓚᖃᖏᑦᑐᑎᑦ.” 
62ᐊᑖᑕᖓᓗ ᔭᑲᕅᐊᓯ ᐆᒃᑐᕋᖅᕕᒋᕚᑦ, ᖃᓄᖅ ᓄᑕᕋᑯᓗᒃ ᐊᑎᖃᖁᖕᒪᖔᒍ.
63ᔭᑲᕅᐊᓯᓗ ᑎᑎᕋᖅᕕᒋᓂᐊᖅᑕᒥᓂᒃ ᕾᑕᐅᖁᔨᕗᖅ, ᑎᑎᕋᖅᓗᓂᓗ, “ᔪᐊᓇᓯᒥᒃ ᐊᑎᖃᖅᐳᖅ.” ᑕᕝᕙᓃᑦᑐᓕᒫᓪᓗ ᑲᒪᔪᐊᓘᕗᑦ. 
64ᑕᕝᕔᓐᓇᖅᓗ ᔭᑲᕅᐊᓯ ᐅᖃᕈᓐᓇᖅᓯᒋᕗᖅ, ᒎᑎᓗ ᓂᖅᑐᖅᓗᒍ ᐅᖃᓪᓚᓕᖅᐳᖅ. 
65ᓄᓇᖃᑎᓕᒫᖏᓪᓗ ᖁᐊᖅᓵᖓᓕᖅᐳᑦ, ᑕᒪᓐᓇᓗ ᐅᖃᐅᓯᐅᓕᖅᐳᖅ ᔫᑎᐊᒥ ᖃᖅᑲᓂ ᓄᓇᖃᖅᑐᓕᒫᓄᑦ. 
66ᑐᓴᖅᑐᓕᒫᓪᓗ ᐃᓱᒪᒃᓴᖅᓯᐅᓕᖅᐳᑦ, ᐅᖃᖅᓗᑎᒡᓗ, “ᖃᓄᐃᓕᐅᖅᑎᒃᓵᓗᖏᓐᓇ ᓄᑕᕋᑯᓗᒃ?” ᓇᓗᓇᓚᐅᖏᒻᒪᑦ ᐊᑕᓂᐅᑉ ᐱᔪᓐᓇᕐᖕᓂᖓᑕ ᓇᔪᕐᖕᒪᒍ.
67ᔪᐊᓇᓯᐅᓪᓗ ᐊᑖᑕᖓ ᔭᑲᕅᐊᓯ ᐊᓂᕐᖕᓂᕐᖕᒥᒃ ᐃᑦᔪᕐᖕᓁᑦᑐᒥᒃ ᐃᓗᒻᒥᖅᑕᐅᒐᒥ, ᒎᑎᐅᑉ ᐅᖃᐅᓯᕆᖁᔭᖏᓐᓂᒃ ᐅᖃᓕᖅᐳᖅ:
68“ᐊᑕᓂᖅ ᓂᖅᑐᖅᑕᐅᓕ, ᐄᓴᕅᓕᒥᐅᑦ ᒎᑎᖓᑦ,
69ᐱᐅᓕᔨᖅᔪᐊᒥᒃ ᑐᓂᓯᕕᒋᖕᒪᑎᒍᑦ,
70ᐅᖃᖅᓯᒪᒐᒥ ᐱᔪᖃᓛᖅᑐᒥᒃ ᐅᖃᖅᑎᒥᒍᑦ ᐃᑦᔪᕐᖕᓁᑦᑐᑎᒍᑦ,
71ᓴᐳᑎᔪᒪᓪᓗᑕ ᐊᑭᕋᖅᑐᖅᑎᑦᑎᓐᓂᑦ,
72ᓂᑲᒍᓱᖕᓂᓂᓗ ᓴᖅᑭᑎᑦᓱᒪᓪᓗᓂᐅᒃ ᓯᕗᓕᕕᓂᑦᑎᓐᓄᑦ,
73ᐂᕝᕙᕋᕼᐋᒧᑦ ᓯᕗᓕᕕᓂᑦᑎᓐᓄᑦ ᐅᖃᕕᒃᓯᒪᒐᒥ,
74ᓴᐳᑎᔪᒪᓪᓗᑕ ᐊᑭᕋᖅᑐᖅᑎᑦᑕ ᐱᔪᓐᓇᕐᖕᓂᖏᓐᓂᑦ,
75ᐃᑦᔪᕐᖕᓁᓐᓂᕐᖕᒥ ᓈᒻᒪᒋᔭᐅᓂᕐᖕᒥᓗ
76ᐃᓛᒃ ᐃᕝᕕᑦ ᓄᑕᕋᖅ,
77ᖃᐅᔨᑎᑦᓯᖁᓪᓗᑎᑦ ᐃᓄᖁᑎᖏᓐᓂᒃ ᐱᐅᓕᔭᐅᕕᒃᓴᒥᒃ,
78ᒎᑎᑦᑕ ᓂᑲᒍᓱᖕᓂᖅᔪᐊᖓᒍᑦ,
79ᖃᐅᒻᒪᒃᑎᓪᓗᒋᑦ ᑖᖅᑐᒥ ᐃᓅᔪᑦ ᑐᖂᓪᓗ ᑕᕐᕋᓕᓂᖓᓃᑦᑐᑦ,
80ᓄᑕᕋᑯᓗᒡᓗ ᐱᕈᖅᐸᓪᓕᐊᓕᖅᐳᖅ ᑎᒥᒥᒍᑦ ᐊᓂᕐᖕᓂᒃᑯᓪᓗ ᓴᓐᖏᔫᓕᖅᓗᓂ, ᐃᓄᖃᖏᑦᑐᒥᓗ ᐃᓂᖃᓚᐅᖅᐳᖅ ᐅᓪᓗᖅ ᐄᓴᕅᓕᒥᐅᓄᑦ ᐱᓇᓱᐊᖅᕕᒋᒋᐊᓯᔭᓂ ᑎᑭᓪᓗᒍ.
