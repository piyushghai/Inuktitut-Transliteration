1ᑕᕝᕙ ᐃᓕᐹᓯ ᑎᒪᓁᑎᒥᐅᖅ ᑭᐅᕗᖅ:
2“ᐃᓄᒃ ᐱᕙᓪᓕᕈᑕᐅᔪᓐᓇᖅᐹ ᒎᑎᒧᑦ?
3ᐊᔪᒐᖃᖏᑦᑐᖅ ᖃᓄᖅ ᖁᕕᐊᓱᒃᑎᒃᑲᔭᖅᐱᐅᒃ ᓇᓛᒎᕐᖕᓂᕐᖕᓄᑦ?
4ᑖᑦᓱᒥᖓ ᓯᕘᕋᒋᔭᖃᕐᖕᓂᕐᖕᓄᑦ ᐋᖅᑭᒋᐊᓚᕿᕚᑏᑦ?
5ᐱᐅᖏᑦᑐᓕᓯᒪᓗᐊᕐᖕᓂᕐᖕᓄᑦ ᑕᒪᓐᓇ ᑍᒤᑎᑕᐅᓐᖏᓛᖅ?
6ᐃᓚᒋᔭᕐᖕᓂᒃ ᐊᑭᓖᑎᑦᓯᖃᑦᑕᖅᓯᒪᒐᕕᑦ ᓱᓇᐅᖏᑦᑐᒧᑦ,
7ᑕᖃᒪᔪᓂᒃ ᐃᒥᕈᒃᑐᓂᒃ ᐃᒥᖅᑎᑦᓯᖃᑦᑕᖅᓯᒪᖏᓐᓇᕕᑦ,
8ᐱᔪᓐᓇᕐᖕᓂᓕᐊᓘᓯᒪᒐᕕᑦ ᓄᓇᖁᑎᖃᖅᓗᑎᓪᓗ,
9ᐅᐃᒡᒐᕐᖕᓃᑦ ᓱᓇᑖᖅᑎᓐᓇᒋᑦ ᐊᐅᓪᓚᖅᑎᖃᑦᑕᓚᐅᖅᐸᑎᑦ,
10ᑍᒤᒻᒪᑦ ᒫᓐᓇ ᐊᕙᑎᓕᒫᕐᖕᓂ ᓂᒐᖅᑕᖃᓕᖅᐳᖅ,
11ᑖᖅᓯᐅᓕᖅᓯᒪᒐᕕᑦ, ᑕᑯᔪᓐᓁᓪᓕᓯᒪᕗᑎᑦ,
12ᒎᑎ ᖁᑦᓯᒃᑐᒦᓐᖏᓛᖅ ᕿᓚᖕᒥ?
13ᑍᒤᑎᓪᓗᒍᓕ ᐅᖃᖅᐸᒃᐳᑎᑦ, ‘ᒎᑎ ᖃᐅᔨᒪᒐᓗᐊᖅᐹ?
14ᓄᕗᑦᑕᕆᒃᑐᒧᑦ ᑕᓕᐅᒪᑎᑕᐅᒐᒥ ᑕᑯᔪᓐᓇᓐᖏᓚᖅ,
15ᐱᐅᖏᑦᑐᓕᔪᑦ ᐊᖅᑯᓯᓂᖏᑎᒍᑦ
16ᑐᖁᕕᒃᓴᖏᑦ ᓇᓪᓕᐅᑎᓚᐅᖅᑎᓐᓇᒋᑦ ᑎᒍᔭᐅᑲᓪᓚᒃᓯᒪᕗᑦ;
17ᒎᑎᒧᑦ ᐅᖃᓚᐅᕐᖕᒪᑕ, ‘ᐅᕙᑦᑎᓐᓂᑦ ᕿᒪᕉᑎᓚᐅᕆᑦ!
18ᓱᓕᓕ ᐊᖏᕐᕋᖏᑦ ᐊᔪᖅᓴᕈᓐᓁᖅᑎᓚᐅᖅᐰᑦ ᐱᐅᔪᓂᒃ;
19ᐃᓱᐊᖅᑐᓕᔪᓪᓕ ᑕᒪᑐᒥᖓ ᑕᑯᒐᒥᒃ ᖁᕕᐊᓱᒃᐳᑦ;
20ᐅᖃᖅᓗᑎᒃ, ‘ᐊᑭᕋᖅᑐᖅᑎᑦᑕ ᐱᖁᑎᓕᒫᖏᑦ ᓄᖑᑕᐅᕗᑦ,
21ᒎᑎᒥᒃ ᐊᑭᕋᖅᑐᕈᓐᓁᖅᓗᑎᑦ, ᓮᒻᒪᖃᑎᒋᓕᕈᒃ;
22ᑖᑦᓱᒪ ᓇᖕᒥᓂᖅ ᐊᔪᕆᖅᑑᓯᖏᑦ ᐃᓚᓕᐅᓕᒃᑭᑦ,
23ᐊᔪᒐᖃᖏᑦᑐᒧᑦ ᐅᑎᕈᕕᑦ ᐃᒻᒥᓂᒡᓗ ᒥᑭᒡᓕᑎᖅᓗᑎᑦ,
24ᒎᓗᖁᑎᑎᑦ ᐃᓕᓗᒋᑦ ᓄᓇᒧᑦ,
25ᐊᔪᒐᖃᖏᑦᑐᖅ ᒎᓗᖁᑎᒋᓕᕈᕕᐅᒃ,
26ᑕᕝᕙ ᖁᕕᐊᓇᖅᑐᒥᒃ ᓇᓂᓯᓂᐊᖅᐳᑎᑦ ᐊᔪᒐᖃᖏᑦᑐᒥᑦ,
27ᑖᑦᓱᒧᖓᓗ ᑐᒃᓯᐊᓕᕈᕕᑦ, ᑖᑦᓱᒪ ᑐᓴᕐᖕᓂᐊᖅᐹᑎᑦ;
28ᑕᒪᓐᓇ ᑐᑭᑖᕈᑎᒋᒍᕕᐅᒃ, ᑕᕝᕙ ᐱᕙᓪᓕᐊᓕᕐᖕᓂᐊᖅᐳᑎᑦ,
29ᒎᑎᐅᑉ ᐱᐅᔪᕆᔪᑦ ᐅᕐᕈᑎᑉᐰᑦ,
30ᑖᑦᓱᒪ ᐸᓯᔭᒃᓴᐅᖏᑦᑐᑦ ᓴᐳᑎᕔᑦ;
