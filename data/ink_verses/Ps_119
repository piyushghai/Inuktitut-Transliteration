1ᑐᓱᓐᓇᖅᐳᑦ ᐸᓯᔭᒃᓴᐅᖏᑦᑐᒥᒃ ᐃᓅᓯᖃᖅᑐᑦ,
2ᑐᓱᓐᓇᖅᐳᑦ ᑖᑦᓱᒪ ᐅᓐᓂᖅᑑᑎᒋᔭᖏᓐᓂᒃ ᒪᓕᒃᑐᑦ,
3ᐱᐅᖏᑦᑐᓕᓂᕐᖕᒥᒃ ᐊᑐᖏᑦᑐᑦ,
4ᐱᖁᓚᐅᖅᐸᑦᑎᒍᑦ ᐊᑐᖅᑕᐅᖁᔭᕐᖕᓂᒃ ᒪᓕᖁᓪᓗᑕ
5ᖃᓄᖅᑐᖅ ᐃᓅᓯᓐᓂ ᒪᓕᑦᓯᐊᕈᓐᓇᓚᐅᖅᓚᒃᑲ
6ᑕᕝᕙ ᐱᖁᔭᓕᒫᑎᑦ ᐊᑐᑦᓯᐊᕈᒃᑭᑦ,
7ᓂᖅᑐᕐᖕᓂᐊᖅᐸᒋᑦ ᐆᒻᒪᒻᒧᑦ ᓇᓛᒎᖅᑐᒧᑦ,
8ᐊᑐᖅᑕᐅᖁᔭᑎᑦ ᐊᑐᕈᒪᕙᒃᑲ;
9ᖃᓄᖅ ᐃᓅᓱᒃᑐᖅ ᐃᓅᓯᕐᖕᒥᓂᒃ ᐸᓯᔭᒃᓴᐅᖏᑦᑑᑎᑦᓯᔪᓐᓇᖅᐹ?
10ᐆᒻᒪᒻᒧᑦ ᐃᓗᖏᖅᓱᖅᓗᖓ ᕿᓂᓚᐅᖅᐸᒋᑦ;
11ᐅᖃᐅᓯᖅᑎᑦ ᑐᖅᑯᖅᐸᒃᑲ ᐆᒻᒪᑎᓐᓄᑦ,
12ᐊᑕᓃᖅ ᓂᖅᑐᖅᑕᐅᒋᑦ; ᐃᓕᓴᖅᑎᓚᐅᓐᖓ ᐊᑐᖅᑕᐅᖁᔭᕐᖕᓂᒃ.
13ᖃᓂᒃᑯᑦ ᐅᖃᐅᓯᕆᓚᐅᖅᐸᒃᑲ
14ᐊᑐᖅᑕᐅᖁᓪᓗᒋᑦ ᐃᓕᓮᑦᔪᑎᒋᓚᐅᖅᑕᑎᑦ ᖁᕕᐊᒋᕙᒃᑲ,
15ᑐᑭᓯᓇᓱᐊᕐᖕᓂᐊᖅᐸᒃᑲ ᐃᒫᖎᓚᑦᔪᑎᒋᔭᑎᑦ,
16ᐊᑐᖅᑕᐅᖁᔭᑎᑦ ᖁᕕᐊᒋᕙᒃᑲ; ᐅᖃᐅᓯᖅᑎᑦ ᐳᐃᒍᕐᖕᓂᐊᓐᖏᓚᒃᑲ.
17ᐱᔩᑦ ᓇᔪᖅᓗᒍ ᐱᑦᓯᐊᖅᕕᒋᒍᒃ,
18ᐃᔩᒃᑲᒃ ᑕᑯᑎᒃᑭᒃ, ᑕᑯᖁᓪᓗᖓ
19ᓄᓇᒥ ᓂᐅᕐᕈᐊᖑᑐᐃᓐᓇᕋᒪ;
20ᑕᕐᖕᓂᕋ ᓯᖁᒥᓯᒪᕗᖅ ᕿᓚᓈᕐᖕᓂᕐᖕᒧᑦ
21ᐱᐅᔪᕆᔪᑦ ᓱᒋᐊᖅᐸᑎᑦ;
22ᒥᑕᐅᑎᖃᕐᖕᓂᖏᓐᓂᑦ ᐃᒤᑦᑑᑎᑦᓯᓇᓱᐊᕐᖕᓂᖏᓐᓂᓪᓗ ᕿᓚᕈᑦᔮᖅᑎᓐᖓ;
23ᐊᖓᔪᖅᑳᖑᔪᑦ ᑲᑎᒪᓪᓗᑎᒃ ᐅᕙᓐᓂᒃ ᐊᑭᕋᖅᑐᕋᓱᐊᖅᐳᑦ,
24ᐃᓛᒃ ᐃᓕᓮᑦᔪᑎᒋᔭᑎᑦ ᖁᕕᐊᒋᕙᒃᑲ,
25ᑕᕐᖕᓂᕋ ᐅᕐᕈᖓᕗᖅ ᓴᓂᕐᖕᓂ;
26ᐱᓂᐊᕐᖕᓂᒃᑲ ᐅᖃᐅᓯᕆᒐᒃᑭᑦ, ᑕᕝᕙ ᑭᐅᓚᐅᖅᐸᕐᖕᒪ;
27ᑐᑭᓯᑎᓚᐅᓐᖓ ᐱᓂᐊᖅᑕᐅᖁᔭᕕᑦ ᑐᑭᖏᓐᓂᒃ,
28ᑕᕐᖕᓂᕋ ᐃᓱᒪᔮᕐᖕᓂᕐᖕᒧᑦ ᐊᐅᓕᖅᐳᖅ;
29ᐱᓂᐊᕐᖕᓃᑦ ᓱᓕᖏᑦᑐᑦ ᐅᕙᓐᓂᑦ ᐅᖓᓯᒃᓯᑎᓚᐅᒃᑭᑦ;
30ᓱᓕᑦᓯᐊᖅᑐᒥ ᐃᓅᓯᖃᕈᒪᓂᖅ ᓂᕈᐊᓚᐅᖅᐸᕋ;
31ᐊᑕᓃᖅ, ᐃᓕᓮᑦᔪᑎᑎᑦ ᐊᓐᓂᕆᕙᒃᑲ;
32ᑐᑭᓯᕚᓪᓕᖅᑎᒃᑯᕕᖓ ᐆᒻᒪᑎᒃᑯᑦ
33ᐊᑕᓃᖅ ᐊᔪᕆᖅᑐᓚᐅᓐᖓ, ᐊᑐᖅᑕᐅᖁᔭᖅᐱᑦ ᑐᑭᖏᓐᓂᒃ;
34ᑐᑭᓯᔪᓐᓇᖅᑎᓚᐅᓐᖓ, ᐱᖁᔭᕐᖕᓂᒃ ᒪᓕᒍᓐᓇᖅᓯᖁᓪᓗᖓ;
35ᐱᖁᔭᕐᖕᓂᒃ ᓈᓚᒍᓐᓇᖅᓯᓂᕐᖕᒧᑦ ᑕᓯᐅᓚᐅᓐᖓ,
36ᐃᓕᓮᑦᔪᑎᒋᔭᕐᖕᓂᒃ ᓈᓚᒍᒪᓂᕐᖕᒥᒃ ᐆᒻᒪᑎᓐᓄᐊᖅᓯᒋᑦ,
37ᐃᔩᒃᑲᒃ ᑲᒪᒋᒃᑭᒃ ᐊᑑᑎᖃᖏᑦᑐᓂᒃ ᑕᑯᓐᓇᖁᓇᒋᒃ;
38ᐊᖏᕈᑎᒋᓯᒪᔧᑦ ᐱᔨᖕᓄᑦ ᖁᓚᕐᖕᓇᕈᓐᓃᖅᑎᓚᐅᕈᒃ,
39ᓇᕐᕈᒋᔭᐅᑦᔪᑎᒋᔭᕋ ᓴᖑᑎᒍᒃ ᐅᕙᓐᓂᑦ ᐊᑐᕈᒪᖏᓐᓇᒃᑯ;
40ᑕᑯᒋᑦ, ᐱᓂᐊᖅᑕᐅᖁᔭᕐᖕᓂᒃ ᑲᔪᖏᕆᔭᖃᖅᐳᖓ;
41ᐊᑕᓃᖅ, ᓇᒡᓕᒍᓱᖕᓃᑦ ᓱᖁᓯᔪᐃᑦᑐᖅ ᐅᕙᓐᓄᑦ ᑎᑭᐅᑎᑎᓚᐅᕈᒃ,
42ᑭᐅᔪᓐᓇᖁᓪᓗᖓ ᐅᖃᕐᖕᓂᖅᓗᒡᕕᒋᔨᓐᓂᒃ,
43ᐅᖃᐅᓯᖅᑎᑦ ᓱᓕᔪᑦ ᖃᓂᓐᓂᑦ ᐲᖅᑎᑦᑍᓕᒃᑭᑦ,
44ᐱᖁᔭᑎᑦ ᑍᒪᓐᖓᑦ ᓈᓚᒍᒪᕙᒃᑲ,
45ᕿᓚᕈᑦᔮᖅᑕᐅᓯᒪᓗᖓ ᐃᓅᓂᐊᖅᐳᖓ,
46ᐃᓕᓮᑦᔪᑎᒋᔭᑎᑦ ᐅᖃᐅᓯᕆᓂᐊᖅᐸᒃᑲ ᐊᖓᔪᖅᑳᖅᔪᐊᓄᑦ,
47ᐱᖁᔭᖅᐱᑦ ᖁᕕᐊᓇᕐᖕᓂᖏᓐᓂᒃ ᖃᐅᔨᓯᒪᓕᕋᒪ,
48ᐊᒡᒐᒃᑲ ᖁᒻᒧᐊᒃᑎᓐᓂᐊᖅᐸᒃᑲ ᐱᖁᔭᑎᑦ ᐅᐱᒋᓗᒋᑦ, ᐊᓐᓂᕆᒐᒃᑭᑦ,
49ᐃᖅᑲᐅᒪᒃᑭᑦ ᐱᔨᖕᓄᑦ ᐅᖃᐅᓯᕆᓚᐅᖅᑕᑎᑦ,
50ᐋᓐᓂᐊᓂᓐᓂ ᐊᖏᕈᑎᒋᓯᒪᔭᕐᖕᓄᑦ ᐃᑲᔪᖅᑕᐅᕗᖓ
51ᐱᐅᔪᕆᔪᑦ ᐊᖏᔪᒥᒃ ᒥᑕᐅᑎᒋᕚᖓ,
52ᐊᑯᓂᓂᑕᕐᖕᓂᒃ ᐱᓇᓱᐊᕐᖕᓂᕕᓂᕐᖕᓂᒃ ᐃᖅᑲᐅᒪᓕᕋᒪ,
53ᐱᐅᖏᑦᑐᑦ ᐊᖏᔪᒥᒃ ᐃᓗᐃᓪᓕᕈᑎᒋᕙᒃᑲ,
54ᐊᑐᖅᑕᐅᖁᔭᑎᑦ ᐃᓐᖏᕈᑎᒋᖃᑦᑕᓚᐅᖅᐸᒃᑲ
55ᐊᑕᓃᖅ, ᐅᓐᓄᐊᒃᑯᑦ ᐃᖅᑲᐅᒪᖃᑦᑕᖅᐸᒋᑦ,
56ᑕᒪᓐᓇ ᖁᕕᐊᓇᖅᑐᖅᓯᐊᕆᓯᒪᕙᕋ,
57ᐊᑕᓃᖅ ᐃᕝᕕᑐᐊᖅ ᐱᑐᐊᕆᔪᒪᕙᒋᑦ;
58ᐱᕕᓕᒫᓐᓄᑦ ᐃᓕᖕᓄᑦ ᐃᓱᐊᕆᔭᐅᔪᒪᓪᓗᖓ ᕿᓄᕗᖓ,
59ᐱᓂᐊᕐᖕᓂᒃᑲ ᐃᓅᓯᓐᓂ ᐃᓱᒪᒃᓴᖅᓯᐅᕈᑎᒋᒐᒃᑭᑦ;
60ᐊᑯᓂᒍᓱᓕᖅᓗᖓ ᑐᐊᕕᓕᖅᐳᖓ,
61ᐱᐅᖏᑦᑐᑦ ᐅᕙᓐᓂᒃ ᐊᒃᓱᓈᓄᑦ ᓂᒐᖅᑎᑦᓯᓇᓱᐊᖅᐳᑦ,
62ᐅᓐᓄᐊᒃᑯᑦ ᑐᐸᒐᒪ ᓂᖅᑐᓕᖅᐸᒋᑦ,
63ᐃᓕᖕᓂᒃ ᓯᕘᕋᒋᔭᖃᖅᑐᓕᒫᑦ ᐃᓚᒋᕙᒃᑲ,
64ᐊᑕᓃᖅ, ᓄᓇ ᓈᓯᒪᕗᖅ ᓇᒡᓕᒍᓱᖕᓂᕐᖕᓄᑦ ᓱᖁᓯᔪᐃᑦᑐᒧᑦ;
65ᐊᑕᓃᖅ, ᐱᔩᑦ ᐱᓇᓱᐊᑦᓯᐊᖅᕕᒋᓯᒪᕙᑦ,
66ᐊᔪᕆᖅᑐᓚᐅᓐᖓ ᐃᓅᖃᑎᓐᓄᑦ ᓈᒻᒪᓈᖅᓯᒪᔪᒥᒃ ᑕᑯᓐᓇᕐᖕᓂᕐᖕᒥᒃ
67ᐃᓕᖕᓄᑦ ᐋᓐᓂᐊᑎᑕᐅᓚᐅᖅᑳᕐᖕᓇᖓ ᑕᒻᒪᖅᓯᒪᓚᐅᖅᐳᖓ;
68ᐱᐅᔫᒐᕕᑦ, ᐱᑦᓯᐊᖅᓗᑎᓪᓗ; ᐊᔪᕆᖅᑐᓚᐅᓐᖓ ᐊᑐᖅᑕᐅᖁᔭᕐᖕᓂᒃ.
69ᐱᐅᔪᕆᔪᑦ ᓱᓕᓇᑎᒃ ᐅᕙᓐᓂᒃ ᐅᖃᐅᓯᖃᖅᐳᑦ,
70ᐆᒻᒪᑎᖏᑦ ᐅᖅᓱᑎᑐᑦ ᑭᓂᕆᓂᑯᑎᑐᑦ ᑍᒤᑉᐳᑦ;
71ᐅᕙᓐᓄᑦ ᐱᐅᔫᕗᖅ ᐋᓐᓂᐊᑎᑕᐅᓯᒪᓂᕋ,
72ᖃᓂᖅᐱᑦ ᐅᖃᐅᓯᕆᔭᖏᑦ ᐱᖁᔧᑦ ᐱᐅᒋᓂᖅᓴᕆᕙᒃᑲ
73ᐊᒡᒐᒃᐱᑦ ᓴᓇᓚᐅᖅᐹᖓ ᐋᖅᑭᒃᓱᖅᓗᖓᓗ;
74ᐃᓕᖕᓂᒃ ᓯᕘᕋᔪᑦ ᖁᕕᐊᓱᖕᓂᐊᖅᐳᑦ ᐅᕙᓐᓂᒃ ᑕᑯᒍᑎᒃ,
75ᐊᑕᓃᖅ, ᖃᐅᔨᒪᕗᖓ ᐋᖅᑭᒃᓱᐃᓃᑦ ᓈᒻᒪᓈᖅᓯᒪᖕᒪᑦ,
76ᑍᒪᓐᖓᓪᓕ ᓇᒡᓕᒍᓱᖕᓂᕕᑦ ᓱᖁᓯᔪᐃᑦᑑᑉ ᓮᒻᒪᖅᑎᓪᓕᖓ,
77ᓂᑲᒍᓱᖕᓃᑦ ᐅᕙᓐᓄᑦ ᑎᑭᐅᑎᓚᐅᖅᓕ,
78ᐱᐅᔪᕆᔪᑦ ᑲᓐᖑᓱᒃᑎᑕᐅᓕᑦ,
79ᐃᓕᖕᓂᒃ ᓯᕘᕋᔪᑦ ᐅᕙᓐᓄᑦ ᓵᓚᐅᖅᓕᑦ,
80ᐆᒻᒪᑎᒐ ᐸᓯᔭᒃᓴᐅᓂᖃᖅᑍᓕᓕ ᐊᑐᖅᑕᐅᖁᔭᕐᖕᓄᑦ, ᑲᓐᖑᓱᒃᑎᑕᐅᖁᓇᖓ.
81ᓱᕖᕈᑎᓕᖅᐳᖓ ᐃᓕᖕᓄᑦ ᐱᐅᓕᔭᐅᔪᒪᓂᕐᖕᒧᑦ;
82ᐃᔩᒃᑲ ᐅᖃᐅᓯᕐᖕᓂᒃ ᕿᒥᕐᕈᐊᕐᖕᓂᕐᖕᒧᑦ ᑕᖃᓕᖅᐴᒃ,
83ᕔᓂᖃᐅᑎᑐᑦ ᕿᓯᒃᑐᑦ ᐳᔪᕐᖕᒧᑦ ᐃᕿᑎᑕᐅᔪᑎᑐᑦ ᑍᒤᓕᖅᐳᖓ;
84ᖃᓄᖅ ᐊᑯᓂᐅᑎᒋᔪᖅ ᓱᓕ ᐱᔩᑦ ᐅᑕᖅᑭᔭᕆᐊᖃᖅᐹ?
85ᐱᐅᔪᕆᔪᑦ ᐃᑎᖅᓴᓕᐅᖅᓯᒪᕗᑦ ᑲᑕᒡᕕᒃᓴᓐᓂᒃ,
86ᐱᖁᔭᓕᒫᑎᑦ ᐅᒃᐱᕆᔭᒃᓴᐅᕗᑦ;
87ᑖᒃᑯᓇᓐᖓᑦ ᑐᖁᑕᐅᑲᓴᓚᐅᖅᐳᖓ;
88ᓇᒡᓕᒍᓱᖕᓂᕐᖕᓄᑦ ᓱᖁᓯᔪᐃᑦᑐᒧᑦ ᐃᓅᓯᕋ ᓴᐳᑎᓚᐅᕈᒃ;
89ᐊᑕᓃᖅ, ᐅᖃᐅᓯᖅᑎᑦ ᕿᓚᖕᒥ ᓱᖁᓯᔪᐃᑦᑑᕗᑦ ᐃᓱᖃᖏᑦᑐᒧᑦ.
90ᓱᖁᓯᔪᐃᑦᑑᓃᑦ ᑭᖑᕚᕇᓕᒫᓄᑦ ᑐᕌᖅᐳᖅ;
91ᑎᓕᓯᑦᔪᑎᒋᓯᒪᔭᑎᑦ ᓱᓕ ᐅᓪᓗᒥᒧᑦ ᑎᑭᓪᓗᒍ ᑲᔪᓯᕗᑦ;
92ᐱᖁᔭᑎᑦ ᖁᕕᐊᓱᓕᖅᑎᑕᐅᑦᔪᑎᒋᓚᐅᖏᒃᑯᒃᑭᑦ,
93ᐱᓇᓱᐊᖅᑕᐅᖁᔭᑎᑦ ᐳᐃᒍᓚᐅᖅᓯᒪᓂᐊᓐᖏᓚᒃᑲ;
94ᐱᖁᑎᒋᒐᕕᖓ, ᐱᐅᓕᓚᐅᓐᖓ; ᐱᓇᓱᐊᖅᑕᐅᖁᔭᑎᑦ ᕿᓂᖅᓯᒪᒐᒃᑭᑦ.
95ᐱᐅᖏᑦᑐᑦ ᐅᕙᓐᓂᒃ ᐅᑕᖅᑭᐅᖅᐳᑦ ᑐᖁᑦᓯᔪᒪᓪᓗᑎᒃ;
96ᐃᓄᐃᑦ ᐱᑦᓯᐊᕋᓱᒃᑲᓗᐊᖅᓗᑎᒃ ᐃᓱᓕᔭᓐᓂᖏᑦ ᑕᑯᓯᒪᕙᒃᑲ,
97ᐃᓛᒃ, ᐱᖁᔭᑎᑦ ᐊᖏᔪᒥᒃ ᐅᖓᒋᕙᒃᑲ!
98ᐱᖁᔭᕕᑦ ᓯᓚᑐᓂᖅᓴᐅᑎᑉᐹᖓ ᐊᑭᕋᖅᑐᖅᑎᒋᔭᓐᓂᑦ,
99ᖃᐅᔨᒪᓂᖅᓴᐅᕗᖓ ᐃᓕᓮᔨᒋᓯᒪᔭᓕᒫᓐᓂᑦ,
100ᑐᑭᓯᓯᒪᓂᖅᓴᐅᓕᖅᐳᖓ ᐃᓄᑐᖃᐅᔪᓂᑦ,
101ᐱᐅᖏᑦᑐᓕᓂᓕᒫᓂᒃ ᐊᑐᖅᑍᓕᒪᓚᐅᖅᐳᖓ,
102ᐊᑐᖅᑕᐅᖁᔭᕐᖕᓂᒃ ᓈᒻᒪᓈᖅᑐᓂᒃ ᕿᒤᓚᐅᓐᖏᓚᖓ,
103ᐅᖃᐅᓯᖅᑎᑦ ᐅᕙᓐᓄᑦ ᒪᒪᖅᑑᕗᑦ!
104ᐱᓇᓱᐊᖅᑕᐅᖁᔭᕐᖕᓄᑦ ᖃᐅᔨᒪᑎᑕᐅᓕᖅᐳᖓ;
105ᐅᖃᐅᓯᖅᑎᑦ ᓇᓂᕈᐊᖑᕗᑦ ᐃᓅᓯᓐᓄᑦ,
106ᐊᖏᒻᒪᕆᒃᓗᖓ ᐅᖃᖅᓯᒪᕗᖓ ᐊᑐᕈᒪᓪᓗᖓ,
107ᐊᖏᔪᒥᒃ ᐋᓐᓂᐊᓇᖅᑐᒦᑉᐳᖓ;
108ᐊᑕᓃᖅ, ᖃᓂᕐᖕᒪ ᑐᓂᕐᕈᑎᖏᑦ ᓂᖅᑐᐃᓃᑦ ᐃᓚᓕᐅᒃᑭ,
109ᐃᓅᓯᕋ ᑐᓂᑐᐃᓐᓇᕆᐊᖃᖅᑕᑦᑐᑦ ᑎᒍᒥᐊᖏᓐᓇᖅᐸᕋ,
110ᐱᐅᖏᑦᑐᑦ ᐅᕙᓐᓂᒃ ᓂᒐᖅᕕᒃᓴᓕᐅᖅᓯᒪᕗᑦ,
111ᐃᓕᓮᑦᔪᑎᒋᓯᒪᔭᑎᑦ ᑭᖑᕐᖑᑎᔭᒃᓴᖅᑖᕆᕙᒃᑲ ᐃᓱᖃᖏᑦᑐᒧᑦ;
112ᐆᒻᒪᑎᒃᑯᑦ ᑐᑭᑖᖅᓯᒪᕗᖓ ᐊᑐᖅᑕᐅᖁᔭᑎᑦ
113ᐃᓄᐃᑦ ᐃᓕᖕᓄᑦ ᒪᕐᕈᒍᓯᖅᑐᑦ ᖁᕕᐊᒋᓐᖏᓚᒃᑲ,
114ᐃᔨᖅᓯᒪᕕᒃᓴᕆᕙᒋᑦ ᓴᐴᓗᑕᕆᓪᓗᑎᓪᓗ;
115ᐅᕙᓐᓂᑦ ᕿᒪᕉᑎᒋᑦᓯ, ᐃᓕᑦᓯ ᐊᔪᖅᑐᓕᔪᓯ,
116ᒪᑭᑕᑎᓚᐅᓐᖓ ᐊᖏᖅᓯᒪᓂᕆᔧᑦ ᒪᓕᒡᓗᒍ,
117ᓇᖏᕈᓐᓇᖅᑎᓚᐅᓐᖓ, ᐊᑦᑕᕐᖕᓇᖅᑐᒦᖁᓇᖓ
118ᐱᐅᒋᓐᖏᓚᑎᑦ ᑕᒪᕐᖕᒥᒃ ᐊᑐᖅᑕᐅᖁᔭᕐᖕᓂᒃ ᕿᒤᔪᑦ;
119ᐱᐅᖏᑦᑐᓕᒫᑦ ᓄᓇᒦᑦᑐᑦ ᐱᐅᖏᓐᓂᖅᓗᑯᑎᑐᑦ ᑍᒤᑎᑉᐸᑎᑦ;
120ᑎᒥᒐ ᓴᔪᒃᐳᖅ ᐃᓕᖕᓂᒃ ᓯᕘᕋᓂᕐᖕᒧᑦ;
121ᐱᐅᔪᒥᒃ ᓈᒻᒪᓈᖅᑐᒥᒡᓗ ᐱᓇᓱᐊᖅᓯᒪᕗᖓ;
122ᖁᓚᕐᖕᓇᖏᑦᓯᐊᖅᑐᒥᒃ ᐱᔩᑦ ᐱᐅᔪᒧᑦ ᐃᑲᔪᕈᒃ;
123ᐃᔩᒃᑲ ᑕᖃᓕᖅᐴᒃ ᐱᐅᓕᒃᓯᓂᕐᖕᓂᒃ ᕿᓂᕐᖕᓂᕐᖕᒧᑦ,
124ᐱᔩᑦ ᐱᓇᓱᐊᖅᕕᒋᓚᐅᕈᒃ ᓇᒡᓕᒍᓱᖕᓃᑦ ᓱᖁᓯᔪᐃᑦᑐᖅ ᒪᓕᒡᓗᒍ,
125ᐱᔨᒋᒐᕕᖓ; ᑐᑭᓯᑎᓚᐅᓐᖓ,
126ᐊᑕᓃᖅ, ᐱᒋᐊᖅᕕᒃᓮᑦ ᓇᓪᓕᐅᑎᕗᖅ,
127ᑍᒤᒻᒪᑦ ᐱᖁᔭᑎᑦ ᐅᖓᒋᓂᖅᓴᕆᕙᒃᑲ ᒎᓗᒥᑦ,
128ᑍᒤᒻᒪᑦ ᐱᓇᓱᐊᖅᑕᐅᖁᔭᑎᑦ ᓈᓚᒻᒪᕆᒃᐸᒃᑲ;
129ᐃᓕᓮᑦᔪᑎᒋᔭᑎᑦ ᐱᐅᔪᐊᓘᕗᑦ; ᑍᒤᒻᒪᑦ ᑕᕐᖕᓂᕐᖕᒪ ᓈᓚᒃᐰᑦ.
130ᐅᖃᐅᓯᕐᖕᓂᒃ ᖃᐅᔨᑎᑕᐅᓕᖅᓗᓂ ᖃᐅᒻᒪᒃᑎᑕᐅᓇᖅᐳᖅ;
131ᖃᓂᕋ ᐂᑦᑕᖅᐸᕋ ᐃᒥᕈᖕᓂᕐᖕᒧᑦ, ᐱᖁᔭᑎᑦ ᑲᔪᖏᖅᕕᒋᒐᒃᑭᑦ.
132ᐅᕙᓐᓄᑦ ᑕᑯᓴᖅᓗᑎᑦ, ᓂᑲᒋᓚᐅᓐᖓ,
133ᐃᓅᓯᕋ ᒪᓕᑦᓯᐊᖅᑎᒍᒃ ᐅᖃᐅᓯᕐᖕᓂᒃ,
134ᐱᐅᓕᓚᐅᓐᖓ ᐃᓄᖕᓂᑦ ᐅᖁᒤᓪᓕᐅᖅᑎᑦᓯᔪᓂᑦ,
135ᑮᓁᑦ ᖃᐅᒪᑎᓚᐅᕈᒃ ᐱᔨᖕᓄᑦ,
136ᖁᕝᕕᐅᕐᖕᓂᕐᖕᒧᑦ ᐃᔩᒃᑲᒃ ᑯᕕᑐᐃᓐᓇᓕᖅᐴᒃ,
137ᐊᑕᓃᖅ ᐃᕝᕕᑦ ᓇᓛᒎᖅᐳᑎᑦ,
138ᐃᓕᓮᑦᔪᑎᒋᓪᓗᒋᑦ ᐊᑐᖅᑕᐅᖁᓚᐅᖅᑕᑎᑦ,
139ᓂᓐᖓᖕᓂᕐᖕᒧᑦ ᑎᑭᑕᐅᑲᓪᓚᒃᐳᖓ,
140ᐅᖃᐅᓰᑦ ᐃᓚᓯᒪᖏᑦᓯᐊᕐᖕᒪᑦ,
141ᐱᓪᓚᕆᐅᓐᖏᓚᖓ ᓇᕐᕈᒋᔭᐅᓪᓗᖓᓗ,
142ᐃᓱᐊᕐᖕᓃᑦ ᐃᓱᖃᖏᑦᑐᒧᑦ ᐃᓱᐊᕐᖕᓂᐅᕗᖅ,
143ᐊᑲᐅᖏᑦᔪᑎᒃᓴᓄᑦ ᐃᓱᒪᔮᕐᖕᓇᖅᑐᓄᓪᓗ ᑎᑭᑕᐅᕗᖓ,
144ᐃᓕᓮᑦᔪᑎᑎᑦ ᐃᓱᐊᕐᖕᓂᐅᕗᑦ ᐃᓱᖃᖏᑦᑐᒧᑦ;
145ᐆᒻᒪᑎᒃᑯᑦ ᐃᓗᖏᖅᓱᑦᓯᐊᖅᓗᖓ ᓂᓪᓕᐊᕕᒋᕙᒋᑦ;
146ᐃᓕᖕᓄᑦ ᓂᓪᓕᐊᕗᖓ; ᐱᐅᓕᓚᐅᓐᖓ,
147ᖃᐅᒻᒪᓚᐅᖅᑎᓐᓇᒍ ᒪᑭᓪᓗᖓ
148ᐅᓐᓄᐊᓕᒫᖅ ᓇᓪᓚᖓᓪᓗᖓ ᓯᑯᓐᖏᓚᐅᓐᖏᓚᖓ,
149ᐊᑕᓃᖅ ᓂᐱᒐ ᑐᓴᓚᐅᕈᒃ ᓇᒡᓕᒍᓱᖕᓂᕐᖕᓄᑦ ᐃᓱᖃᖏᑦᑐᒧᑦ,
150ᐊᑭᕋᖅᑐᖅᑎᒃᑲ ᐅᕙᓐᓄᑦ ᑎᑭᓕᖅᐳᑦ ᐱᐅᖏᑦᑐᒥᒃ ᒪᓕᒐᖃᖅᑐᑦ;
151ᐊᑕᓃᖅᓕ ᖃᓂᑦᑑᕗᑎᑦ, ᐱᖁᔭᑎᓪᓗ ᓱᓕᔪᐃᓐᓇᐅᓪᓗᑎᒃ.
152ᐊᑯᓂᐅᓕᖅᑐᖅ ᐃᓕᓮᑦᔪᑎᖕᓂᒃ ᖃᐅᔨᓯᒪᓕᖅᐳᖓ;
153ᐋᓐᓂᐊᑎᑕᐅᓂᒃᑲ ᑕᑯᓚᐅᒃᑭᑦ ᓴᐳᑎᓗᖓᓗ,
154ᓵᓐᖓᔭᐅᑦᔪᑎᒃᓴᕆᔭᕋ ᐲᖅᑎᓪᓗᒍ ᓴᐳᑎᓚᐅᓐᖓ;
155ᐱᐅᖏᑦᑐᑦ ᐱᐅᓕᔭᐅᓂᕐᖕᒥᑦ ᐅᖓᓯᒃᐳᑦ,
156ᐊᑕᓃᖅ, ᓂᑲᒍᓱᖕᓃᑦ ᐊᖏᔪᖅᔪᐊᖑᕗᖅ;
157ᓵᓚᖃᕋᓱᒃᑐᑦ ᐊᑭᕋᖅᑐᖅᑎᒃᑲᓗ ᐅᓄᖅᑑᕗᑦ;
158ᓯᓔᕐᕆᒃᓯᔩᑦ ᑕᑯᓐᓇᓕᕋᒃᑭᑦ ᕿᒃᓵᓕᖅᐳᖓ;
159ᑕᑯᓚᐅᕆᑦ ᐱᓇᓱᐊᖅᑕᐅᖁᔭᕐᖕᓂᒃ ᐅᖓᒋᔭᖃᕐᖕᓂᓐᓂᒃ!
160ᐊᑕᖏᑦᓯᐊᖅᓱᑎᒃ ᐅᖃᐅᓯᖅᑎᑦ ᓱᓕᕗᑦ;
161ᐊᖓᔪᖅᑳᖅᔪᐊᑦ ᐱᑦᔪᑎᒃᓴᖃᕋᑎᒃ ᓵᓚᒋᓇᓱᐊᖅᐹᖓ,
162ᐅᖃᐅᓯᖅᑎᑦ ᖁᕕᐊᓲᑎᒋᕙᒃᑲ,
163ᓴᒡᓗᓂᖅ ᐆᒥᒋᕙᕋ ᓇᕐᕈᒋᓪᓗᒍᓗ,
164ᐅᓪᓗᒥ ᐊᑕᐅᓯᕐᖕᒥ 7-ᐃᓱᖅᓗᖓ ᓂᖅᑐᖃᑦᑕᖅᐸᒋᑦ,
165ᐊᖏᔪᒥᒃ ᓮᒪᓂᖃᖅᐳᑦ ᐱᖁᔭᕐᖕᓂᒃ ᐅᖓᒋᔭᖃᖅᑐᑦ;
166ᐊᑕᓃᖅ, ᐱᐅᓕᒃᓯᓃᑦ ᓂᕆᐅᒋᕙᕋ,
167ᑕᕐᖕᓂᕐᖕᒪ ᐃᓕᓮᑦᔪᑎᒋᔭᑎᑦ ᓈᓚᒃᐰᑦ;
168ᐱᓇᓱᐊᖅᑕᐅᖁᔭᑎᑦ ᐃᓕᓮᑦᔪᑎᒋᔭᑎᓪᓗ ᓈᓚᓚᐅᖅᐸᒃᑲ,
169ᐊᑕᓃᖅ, ᓂᓪᓕᐊᓂᕋ ᐃᓕᖕᓄᑦ ᑎᑭᐅᑎᓚᐅᖅᓕ;
170ᑐᒃᓯᐊᕐᖕᓂᕋ ᐃᓕᖕᓄᑦ ᑎᑭᐅᑎᓚᐅᖅᓕ;
171ᖃᓂᕋ ᐊᓂᑦᓯᓂᐊᖅᐳᖅ ᓂᖅᑐᐃᓂᕐᖕᒥᒃ,
172ᐅᖃᕋ ᐅᖃᐅᓯᖃᕐᖕᓂᐊᖅᐳᖅ ᐅᖃᐅᓯᕐᖕᓂᒃ,
173ᐊᒡᒐᒃᐱᑦ ᐊᑐᐃᓐᓇᐅᕕᒋᓕᖓ ᐃᑲᔪᖅᑕᐅᖁᓪᓗᖓ,
174ᐊᑕᓃᖅ, ᐱᐅᓕᒃᓯᓃᑦ ᐅᖓᒋᕙᕋ,