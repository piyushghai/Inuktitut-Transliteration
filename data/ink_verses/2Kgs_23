1ᐊᖓᔪᖅᑳᖅᔪᐊᑉ ᔫᓮᐊᐅᑉ ᔫᑕᒥᐅᑉ ᐊᖓᔪᖅᑳᓕᒫᖏᑦ ᔪᕉᓴᓚᒥᐅᓪᓗ ᑲᑎᖃᑎᒋᔪᒪᕔᑦ, 
2ᐊᖓᔪᖅᑳᖅᔪᐊᖅᓗ ᐊᑕᓂᐅᑉ ᐃᒡᓗᖓᓄᐊᖅᐳᖅ, ᐊᖑᑎᓕᒫᑦ ᔫᑕᒥᐅᑦ ᐃᓚᒋᓪᓗᒋᑦ ᔪᕉᓴᓚᒥᓗ ᓄᓇᖃᖅᑐᓕᒫᑦ, ᑐᓂᕐᕈᓯᖅᑎᑦᓯᔩᓪᓗ, ᒎᑎᐅᓪᓗ ᐅᖃᖅᑎᖏᑦ, ᐃᓄᓕᒫᑦ ᐊᒃᓗᔪᑦ ᐊᒃᓗᐃᑦᑐᓪᓗ ᐃᓚᒋᓪᓗᒋᑦ; ᑖᒃᑯᐊᓗ ᓵᖏᓐᓂ ᐊᖓᔪᖅᑳᖅᔪᐊᑉ ᓂᐱᖅᑯᖅᑐᓪᓗᓂ ᐊᒡᓔᑦ ᐊᖏᖃᑎᒌᖕᓂᕐᖕᒥᒃ ᐅᖃᐅᓯᖃᖅᑐᑦ ᐅᖃᓕᒫᖅᐰᑦ ᐊᑕᓂᐅᑉ ᐃᒡᓗᖓᓂᑦ ᓇᓂᔭᐅᓚᐅᖅᑐᑦ. 
3ᐊᖓᔪᖅᑳᖅᔪᐊᖅᓗ ᓱᑲᖅᔪᐊᑉ ᓴᓂᐊᓂ ᓇᖏᖅᓗᓂ ᐊᑕᓂᐅᑉ ᓵᖓᓂ, ᐊᖏᖃᑎᒌᖕᓂᖅ ᓄᑕᐅᓯᓕᖅᐹ ᐊᑕᓂᖅ ᒪᓕᒡᑕᐅᖁᓪᓗᒍ ᐱᓂᐊᖅᑕᐅᖁᔭᖏᑦ ᐱᖁᔭᖏᓐᓂᒡᓗ ᓈᓚᑦᓯᐊᖅᑕᐅᖁᓪᓗᒋᑦ ᐆᒻᒪᑎᒥᓄᑦ ᑕᕐᖕᓂᕐᖕᒥᓄᓪᓗ ᑕᒤᓐᓄᑦ, ᐊᖏᖃᑎᒌᒃᓯᒪᓂᐅᓪᓗ ᐱᐅᓯᐅᖁᔭᖏᑦ, ᐱᓂᐊᕈᑎᒋᓗᒋᑦ ᐃᓅᓯᖃᕈᒪᓪᓗᓂ ᐊᒡᓚᖕᓂ ᑎᑎᕋᖅᑕᐅᓯᒪᔪᑦ, ᒪᓕᒡᓗᒋᑦ; ᐃᓄᓕᒫᑦᑕᐅᒃ ᐊᖏᖃᑕᐅᕗᑦ ᑍᒪᒃ ᐱᓂᐊᖃᑕᐅᔪᒪᓪᓗᑎᒃ. 
4ᑕᕝᕙ ᐊᖓᔪᖅᑳᖅᔪᐊᖅ ᑎᓕᓯᕗᖅ ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖓᓐᓂᒃ ᕼᐃᓪᑬᐊᒥᒃ ᐃᑲᔪᖅᑎᖏᓐᓂᒡᓗ, ᑐᒃᓯᐊᖅᕕᒡᔪᐊᓪᓗ ᐃᑎᖅᑕᖅᕕᖓᓂ ᖃᐅᔨᓴᖅᑎᐅᔪᓕᒫᑦ ᒎᑎᓐᖑᐊᒧᑦ ᐰᓕᒧᑦ ᑐᒃᓯᐊᖅᓗᑎᒃ ᐊᑐᖅᑕᐅᖃᑦᑕᖅᑐᓕᒫᑦ, ᒎᑎᓐᖑᐊᒧᓪᓗ ᐊᓯᕋᒧᑦ, ᐅᓪᓗᕆᐊᓄᓪᓗ, ᑕᒪᒃᑯᐊᓕᒫᑦ ᐊᖓᔪᖅᑳᖅᔪᐊᑉ ᐃᑯᐊᓪᓚᒃᑕᐅᑎᑉᐰᑦ ᐃᒡᓗᒐᓮᑦ ᔪᕉᓴᓚᐅᑉ ᓯᓚᑖᓂ ᓇᖅᓴᒥ ᑭᑐᕌᓂᒥᒃ ᑍᔭᐅᔪᒥ ᐊᖅᔭᓕᓂᖏᓪᓗ ᐱᑎᓕᒧᑦ ᐋᑕᐅᑎᓪᓗᓂᒋᑦ. 
5ᑐᓂᕐᕈᓯᖅᑎᑦᓯᔩᑦ ᔫᑕᒥᐅᓄᑦ ᐊᖓᔪᖅᑳᖅᔪᐊᖑᖃᑦᑕᖅᓯᒪᔪᑦ ᑐᓂᕐᕈᓯᖅᑎᑦᓯᔨᓐᖑᖅᑎᖃᑦᑕᖅᑕᕕᓂᖏᑦ ᒎᑎᑐᐊᒥᒃ ᒎᑎᖃᖏᑦᑐᑦ ᑐᓂᕐᕈᓯᖅᕕᖏᓐᓂ ᔫᑕᒦᑦᑐᓂ ᔪᕉᓴᓚᐅᓪᓗ ᖃᓂᒋᔮᖓᓃᑦᑐᓕᒫᑦ ᓄᖅᑲᖅᑎᓪᓗᒋᑦ ᑐᓂᕐᕈᓯᖅᑎᑦᓯᔨᐅᔪᓐᓃᖅᑎᑉᐰᑦ, ᑐᓂᕐᕈᓯᖅᑎᑦᓯᔨᐅᓪᓗᑎᒃ ᐰᓕᒧᑦ, ᓯᕿᓂᕐᖕᒧᓪᓗ, ᑕᖅᑭᕐᖕᒧᑦ ᓯᓚᖅᔪᐊᓄᓪᓗ, ᐅᓪᓗᕆᐊᓄᓪᓗ ᐃᑯᐊᓚᑎᑦᓯᓪᓗᑎᒃ ᑐᓂᕐᕈᓯᕐᖕᓂᕐᖕᒥᒃ ᐱᓇᓱᐊᖃᑦᑕᖅᓯᒪᔪᓕᒫᑦ. 
6ᐊᑕᓂᐅᑉ ᐃᒡᓗᖓᓂᑦ ᐲᖅᑕᐅᑎᑉᐹ ᒎᑎᓐᖑᐊᖅ ᐊᓯᕋ ᐊᑕᓂᐅᑉ ᐃᒡᓗᖓᓃᑦᑐᖅ ᓴᓇᓐᖑᐊᖅᓯᒪᔪᖅ ᐃᒡᓗᒐᓴᒡᔪᐊᑉ ᔪᕉᓴᓚᐅᑉ ᓯᓚᑖᓄᑦ ᐊᐅᓪᓚᕈᑎᓪᓗᒍ ᑭᑐᕌᓂᐅᑉ ᓇᖅᓴᖓᓂ ᐃᑯᐊᓪᓚᒃᐹ, ᐃᑯᐊᓚᔭᕇᕐᖕᒪᑦ ᑲᓱᐊᖅᓗᒍ ᓯᖃᓪᓕᕚ ᐊᖅᔭᓕᓂᓐᖑᖅᑎᓪᓗᒍ, ᓯᐊᒻᒪᖅᑎᑉᐹᓗ ᐃᓗᕕᖅᓯᕕᐅᖃᑦᑕᖅᑐᒧᑦ. 
7ᐊᑕᓂᐅᓪᓗ ᐃᒡᓗᖓᓂᑦ ᐃᓚᖓᓂ ᐃᒡᓗᕈᓰᑦ ᐲᔭᖅᑕᐅᑎᑉᐰᑦ ᑮᓇᐅᔭᓕᐅᕈᑎᒋᓪᓗᒍ ᐊᖑᓐᓂᐊᖅᑎᓄᑦ ᐃᓂᒋᔭᐅᖃᑦᑕᖅᑐᕕᓃᑦ, ᑕᕝᕙᓂᓗ ᒎᑎᓐᖑᐊᒧᑦ ᐊᓯᕋᒧᑦ ᑐᒃᓯᐊᖅᑐᖅᓯᐅᑎᓂᒃ ᐊᑐᖅᑕᐅᖃᑦᑕᖅᑐᓂᒃ ᐊᕐᖕᓁᑦ ᐊᓐᓄᕌᓕᐅᖅᕕᖏᑦ ᐲᔭᕆᕔᑦ. 
8ᔫᓮᐊᐅᑉ ᑐᓂᕐᕈᓯᖅᑎᑦᓯᔨᒋᔭᐅᔪᓕᒫᑦ ᔫᑕᐅᑉ ᓄᓇᓕᖏᓐᓂᑦ ᑲᑎᖅᓱᖅᐰᑦ, ᑐᒃᓯᐊᖅᕕᒋᔭᐅᖃᑦᑕᖅᑐᓪᓗ ᒋᐸᒥᐅᓂᑦ ᐱᐊᕐᓯᐸᒥᐅᑦ ᑎᑭᓪᓗᒋᑦ ᐊᑐᖅᑕᐅᔪᓐᓁᓪᓕᑎᐰᑦ; ᑐᓂᕐᕈᓯᖅᑎᑦᓯᔨᓄᑦ ᑐᓂᕐᕈᓯᕈᑎᓂᒃ ᐃᑯᐊᓚᑦᓯᕕᐅᖃᑦᑕᕐᖕᒪᑕ, ᑐᒃᓯᐊᕕᐅᖃᑦᑕᖅᑐᓕᒫᑦ ᓯᖁᑦᑎᖅᑕᐅᑎᑉᐰᑦ ᔮᓱᐊᑉ ᐃᑎᖅᑕᖅᕕᖁᑎᖓᑕ ᓴᓂᐊᓃᑦᑐᑦ ᐃᒡᓗᒐᓴᒡᔪᐊᑉ ᐊᐅᓚᑦᓯᔨᖓᑦᑕ ᐃᒡᓗᒐᓴᒡᔪᐊᓄᑦ ᐃᑎᕆᐊᖅᕕᐅᑉ ᓴᐅᒥᐊᓃᑦᑐᑦ. 
9ᑐᓂᕐᕈᓯᖅᑎᑦᓯᔩᓪᓕ ᒎᑎᓐᖑᐊᓄᑦ ᑐᓂᕐᕈᓯᕆᐊᖅᑐᖃᑦᑕᓚᐅᓐᖏᓚᑦ ᐊᑕᓂᐅᑉ ᑐᓂᕐᕈᓯᖅᕕᖁᑎᖓᓂ ᔪᕉᓴᓚᒥ, ᑭᓯᐊᓂᓕ ᑐᓂᕐᕈᓯᖅᑎᑦᓯᔨᓄᑦ ᓂᕆᖃᑕᐅᖃᑦᑕᓚᐅᖅᐳᑦ ᓂᐊᖁᔭᒥᒃ ᐳᕙᓪᓚᖅᓴᐅᑎᖃᖏᑦᑐᒥᒃ.
10ᑐᐱᑎᐅᑉ ᑐᒃᓯᐊᖅᕕᒋᔭᐅᔪᓐᓁᓪᓕᑎᑉᐹ ᓇᖅᓴᒦᑦᑐᖅ ᕼᐃᓇᓂᒥᒃ ᑍᔭᐅᔪᒥ, ᑭᓇᓕᒫᖅ ᐃᕐᖕᓂᕐᖕᒥᓂᒃ ᐸᓂᖕᒥᓂᒡᓘᓐᓃᑦ ᑐᓂᕐᕈᓯᖃᑦᑕᕈᓐᓁᖁᓪᓗᒋᑦ ᐃᑯᐊᓚᔪᒥ ᒧᓕᑭᒧᑦ. 
11ᔫᓮᐊᐅᑉ ᕿᒻᒥᖅᔪᐊᑦ ᐲᔭᖅᑕᐅᑎᒃᑭᕔᑦ ᔫᑕᐅᑉ ᐊᖓᔪᖅᑳᖅᔪᐊᖏᑕ ᓴᓂᖅᕙᒃᓯᒪᔭᕕᓂᖏᑦ ᓯᕿᓂᕐᖕᒧᑦ ᑐᕌᖓᓪᓗᑎᒃ ᑐᓂᔭᐅᓯᒪᔪᑦ, ᐊᑕᓂᐅᑉ ᐃᒡᓗᖓᑕ ᐃᑎᕆᐊᖅᕕᖓᓂ ᐃᓂᖃᖅᑐᑦ, ᓁᑕᓂ-ᒥᓕᑭᐅᑉ ᐃᒡᓗᕈᓯᖓᑕ ᓴᓂᐊᓂ, ᐊᖓᔪᖅᑳᖑᔫᑉ, ᕿᒧᒃᓯᐅᑏᓪᓗᑕᐅᖅ ᐊᒃᓴᓗᐊᓖᑦ ᓯᕿᓂᕐᖕᒧᑦ ᑐᕌᖓᓪᓗᑎᒃ ᑐᓂᔭᐅᓯᒪᔪᑦ ᐃᑯᐊᓪᓚᒃᑕᐅᑎᒃᑭᕔᑦ. 
12ᑐᓂᕐᕈᓯᖅᕖᓪᓗ ᓯᖁᑦᑎᖅᑕᐅᑎᑉᐰᑦ ᔫᑕᐅᑉ ᐊᖓᔪᖅᑳᖅᔪᐊᖏᑕ ᓇᑉᐸᖅᑕᐅᑎᑕᕕᓂᖏᑦ ᐂᕼᐊᓯᐅᑉ ᐃᒡᓗᖃᖅᕕᖓᑕ ᖁᓛᖓᓃᑦᑑᑉ ᓴᓂᐊᓂ ᐃᓂᖃᖅᑐᑦ, ᒫᓇᓯᐅᓪᓗ ᑐᓂᕐᕈᓯᖅᕕᓕᐊᕕᓂᖏᒃ ᐊᑕᓂᐅᑉ ᐃᒡᓗᖓᑕ ᓯᓚᓪᓕᖏᖕᓂ, ᓯᖁᑦᑎᖅᓗᒋᒃ ᐃᒋᑕᐅᑎᑉᐰᑦ ᓇᖅᓴᒧᑦ ᑍᔭᐅᔪᒧᑦ ᑭᑐᕌᓂᒥᒃ. 
13ᐊᖓᔪᖅᑳᖅᔪᐊᑉ ᔫᓮᐊᐅᑉ ᐱᓪᓚᕆᒋᔭᐅᓪᓗᑎᒃ ᑐᒃᓯᐊᖅᕕᐅᖃᑦᑕᖅᑐᕕᓃᑦ ᐊᑐᖅᑕᐅᔪᓐᓁᓪᓕᑎᑉᐰᑦ ᔪᕉᓴᓚᐅᑉ ᓯᕿᓂᐊᑕ ᓇᓛᓃᑦᑐᑦ ᐱᖒᑉ ᐱᐅᖏᑦᑐᓕᕝᕕᖕᒥᒃ ᑍᔭᐅᔫᑉ ᓯᕿᓂᖓᓃᑦᑐᑦ, ᓲᓗᒨᓂᐅᑉ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓᑦᑕ ᓴᓇᔭᐅᑎᑕᕕᓂᖏᑦ ᒎᑎᓐᖑᐊᒧᑦ ᐋᔅᑕᕉᑎᒥᒃ ᑍᔭᐅᔪᒧᑦ ᓮᑐᓂᐊᒥᐅᑦ ᒎᑎᓐᖑᐊᖓᓐᓄᑦ ᓇᕐᕈᓇᖅᑐᒧᑦ, ᑭᒨᓯᓗ ᒧᐊᐱᒥᐅᑦ ᒎᑎᓐᖑᐊᖓᓄᑦ ᓇᕐᕈᓇᖅᑐᒧᑦ, ᒥᐅᓪᑲᒻᒧᓪᓗ ᐊᒧᓁᑎᒥᐅᑦ ᒎᑎᓐᖑᐊᖓᓐᓄᑦ ᓇᕐᕈᓇᖅᑐᒧᑦ. 
14ᓇᐸᔪᓪᓗ ᓱᑬᑦ ᓯᖁᑦᑎᖅᐰᑦ ᑐᒃᓯᐊᖅᕕᐅᕙᒃᑐᑦ, ᐅᕐᕈᑎᓪᓗᒍᓗ ᐊᓯᕆᒻ, ᐃᓄᐃᓪᓗ ᓴᐅᓂᕕᓂᖏᓐᓂᒃ ᐃᓗᓪᓕᖅᑕᐅᖔᖅᓗᑎᒃ.
15ᐱᑎᓕᒥᑦᑕᐅᖅ ᑐᓂᕐᕈᓯᖅᕕᒃ ᔨᕈᐳᐊᒻ ᓂᐹᑎᐅᑉ ᐃᕐᖕᓂᖓᑕ, ᓴᓇᔭᐅᑎᓚᐅᖅᑕᕕᓂᖓ ᐄᓴᕅᓕᒥᐅᓂᒃ ᐊᔪᖅᑐᓕᑎᑦᓯᓚᐅᖅᑐᖅ, ᐱᓪᓚᕆᒋᔭᐅᓪᓗᓂ ᒎᑎᓐᖑᐊᒧᑦ ᑐᒃᓯᐊᖅᕕᒃ ᓯᖁᑦᑎᖅᑕᐅᑎᑉᐹ, ᐃᑯᐊᓪᓚᒃᑎᓚᐅᖅᓗᒋᑦ ᓯᖃᓕᔭᐅᑎᓪᓗᒋᑦ ᓄᖑᑕᐅᑎᑉᐰᑦ; ᓇᐸᔪᖁᑎᖏᓪᓗᑦᑕᐅᖅ ᐊᓯᕅᑦ ᐃᑯᐊᓚᒃᑕᐅᑎᒃᑭᕔᑦ. 
16ᔫᓮᐊ ᕿᒥᕐᕈᓕᕋᒥ ᐃᓗᕕᕕᓂᕐᖕᓂᒃ ᐱᖑᕐᖕᓃᑦᑐᓂᒃ ᓴᐅᓂᕕᓂᖏᑦ ᐲᔭᖅᑕᐅᑎᓪᓗᓂᒋᑦ ᐃᑯᐊᓪᓚᒃᑕᐅᑎᑉᐰᑦ ᑐᓂᕐᕈᓯᖅᕕᖕᒥ ᐃᑦᔪᕐᖕᓇᖅᓯᑎᓪᓗᒋᑦ, ᐊᑕᓂᐅᑉ ᐅᖃᐅᓯᖏᑦ ᒪᓕᒡᓗᒋᑦ ᒎᑎᐅᑉ ᐃᓄᖁᑎᒥᒍᑦ ᐅᖃᐅᓯᕆᔭᐅᑎᓚᐅᖅᑕᖏᑦ, ᓯᕗᓂᖓᓂ ᑕᒪᑐᒪ ᑍᒤᓐᓂᐊᕐᖕᓂᕋᓚᐅᕐᖕᒪᒋᑦ. 
17ᑕᕝᕙ ᐊᖓᔪᖅᑳᖅᔪᐊᖅ ᐊᐱᕆᕗᖅ, “ᑮᓇᐅᓪᓕᐅᓈ ᓇᓗᓁᒃᑯᑕᖓ ᒫᓃᑦᑐᖅ?”
18ᑕᕝᕙ ᔫᓮᐊ ᐅᖃᖅᐳᖅ, “ᑖᓐᓇ ᑍᒤᓕᖓᑐᐃᓐᓇᖅᓕ; ᑖᑦᓱᒪ ᓴᐅᓂᖏᑦ ᓇᓪᓕᐊᓐᓄᑐᐃᓐᓇᖅ ᓅᑕᐅᑦᑍᓕᓕᑦ.”
19ᔫᓮᐊᐅᑉ ᒎᑎᓐᖑᐊᓄᑦ ᑐᒃᓯᐊᖅᕕᐅᕙᒃᑐᓕᒫᑦ ᐱᓪᓚᕆᒋᔭᐅᔪᑦ ᓴᒥᐊᕆᐊᑉ ᐃᒡᓗᒐᓴᖏᓐᓂ ᐲᔭᖅᐰᑦ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖏᓐᓄᑦ ᓴᓇᔭᐅᖃᑦᑕᖅᓯᒪᔪᑦ ᐊᑕᓂᕐᖕᒥᒃ ᓂᓐᖓᒃᓮᑦᔪᑕᐅᓯᒪᔪᑦ; ᐱᑎᓕᒥ ᐱᓂᐊᕈᑎᒋᓚᐅᖅᑕᒥᑐᑦ ᐱᓂᐊᖅᕕᒋᓚᐅᖅᐰᑦ. 
20ᔫᓮᐊᐅᑉ ᑐᖁᕋᖅᑕᐅᑎᑉᐰᑦ ᒎᑎᓐᖑᐊᓄᑦ ᑐᒃᓯᐊᖅᕕᐅᕙᒃᑐᓂ ᑐᓂᕐᕈᓯᖅᑎᑦᓯᔨᒋᔭᐅᔪᓕᒫᑦ, ᑐᓂᕐᕈᓯᖅᕕᖏᓐᓂᓗ ᓴᐅᓂᖏᑦ ᐃᑯᐊᓚᒃᑕᐅᑎᑉᐰᑦ. ᑕᕝᕙ ᑭᖑᓂᖓᒍᑦ ᔪᕉᓴᓚᒧᑦ ᐅᑎᕆᕗᖅ.
21ᐊᖓᔪᖅᑳᖅᔪᐊᖅ ᔫᓮᐊ ᐃᓄᓕᒫᓂᒃ ᖄᖏᖅᑕᐅᕕᖕᒥᒃ ᓇᓪᓕᐅᓐᓂᖅᓯᐅᖁᔨᕗᖅ, “ᐊᑕᓂᖅ ᒎᑎᒋᔭᓯ ᐱᓪᓗᒍ ᖄᖏᖅᑕᐅᕕᒃ ᓇᓪᓕᐅᓐᓂᖅᓯᐅᖅᓯᐅᒃ, ᐊᒡᓚᖕᓂ ᐅᑯᓇᓂ ᐊᖏᖃᑎᒌᒍᑎᓂ ᑎᑎᕋᖅᓯᒪᓂᖓ ᒪᓕᒡᓗᒍ.” 
22ᖄᖏᖅᑕᐅᕕᖕᒥᒃ ᓇᓪᓕᐅᓐᓂᖅᓯᐅᖅᕕᒃ ᓇᓪᓕᐅᓐᓂᖅᓯᐅᖅᑕᐅᖃᑦᑕᕈᓐᓃᖅᓯᒪᖕᒪᑦ ᐃᓗᐊᖅᓮᔩᑦ ᐄᓴᕅᓕᒥᐅᓂᒃ ᐊᐅᓚᑦᓯᓂᕆᓚᐅᖅᑕᖏᑕ ᑭᖑᓂᖓᓂ, ᐄᓴᕅᓕᒥᐅᓄᑦ ᐊᖓᔪᖅᑳᖅᔪᐊᓕᒫᑦ ᓇᓪᓕᐅᓐᓂᖅᓯᐅᖅᑕᐅᓂᖓᓂᒃ ᑲᒪᔪᓐᓃᖅᓯᒪᖕᒪᑕ, ᔫᑕᐅᓪᓗ ᐊᖓᔪᖅᑳᖅᔪᐊᖏᑦ. 
23ᐊᕐᕌᒍᐃᑦ 18-ᖑᓕᖅᑎᓪᓗᒋᑦ ᔫᓮᐊᐅᑉ ᐊᖓᔪᖅᑳᖅᔪᐊᖑᓂᖓᓂ ᖃᖏᖅᑕᐅᕕᖕᒥᒃ ᓇᓪᓕᐅᓐᓂᖅᓯᐅᕐᖕᓂᖅ ᐊᑐᖅᑕᐅᓕᑍᓐᓇᓚᐅᖅᐳᖅ ᐊᑕᓂᕐᖕᒧᑦ ᔪᕉᓴᓚᒥ.
24ᓱᓕᓗ ᔫᓮᐊᐅᑉ ᑐᖁᖓᔪᑦ ᐊᓂᕐᖕᓂᖏᓐᓂᒃ ᐅᖃᖃᑎᖃᕋᓱᒃᐸᒃᑐᑦ, ᓯᕗᓂᒃᓴᒥᒡᓗ ᓇᓚᐅᑦᑍᔨᐅᓇᓱᒃᐸᒃᑐᑦ ᐊᓯᖏᓪᓗ ᓇᕐᕈᓇᖅᑑᓂᕋᖅᑕᐅᔪᓕᒫᑦ ᔪᕉᓴᓚᒥᐅᓂ ᔫᑕᒥᐅᓂᓗ ᓄᖅᑲᖅᑎᑉᐰᑦ, ᐃᒡᓗᒋᔭᐅᔪᓂᓗ ᒎᑎᓐᖑᐊᑦ, ᓴᓇᓯᒪᔪᓪᓗ ᐱᑦᑍᓕᓂᕐᖕᒨᖓᔪᒃ ᐋᕐᖑᐊᑦ ᐲᔭᖅᑕᐅᑎᑉᐰᑦ ᑐᓂᕐᕈᓯᖅᑎᑦᓯᔩᑦ ᐳᖅᑐᓂᖅᐹᖓᑦᑕ ᕼᐃᓪᑬᐊᐅᑉ ᐊᒡᓔᑦ ᐱᖁᔭᖅᑕᓖᑦ ᑐᒃᓯᐊᖅᕕᒡᔪᐊᒥ ᓇᓂᓚᐅᖅᑕᖏᑦ ᒪᓕᒃᑕᐅᓯᐊᓕᖁᓪᓗᒋᑦ. 
25ᔫᓮᐊᐅᑉ ᐊᖓᔪᖅᑳᖅᔪᐊᖑᓂᖓ ᐊᑦᔨᖃᓚᐅᖅᓯᒪᓐᖏᓚᖅ ᓯᕗᓪᓕᖏᓐᓂ ᑭᖑᓂᖓᒍᓪᓗ ᐊᑕᓂᕐᖕᒧᑦ ᑐᓂᓯᒪᑎᒋᔪᒥᒃ ᐆᒻᒪᑎᒥᓄᑦ ᑕᕐᖕᓂᕐᖕᒥᒍᓪᓗ ᐱᔪᓐᓇᕐᖕᓂᓕᒫᒥᓄᓪᓗ ᐊᑕᖏᖅᑐᒥᒃ, ᒨᓯᓯᒃᑯᓪᓗ ᐱᖁᔧᑦ ᑐᓂᔭᐅᓚᐅᖅᑐᑦ ᒪᓕᒃᑕᐅᖁᔭᐅᓂᖏᓐᓂᒃ ᒪᓕᑦᓯᐊᖅᑎᒋᔪᒥᒃ.
26ᑭᓯᐊᓂ ᐊᑕᓂᐅᑉ ᓂᓐᖓᒡᕕᖃᖅᓯᒪᓂᖓ ᔫᑕᒧᑦ ᑲᔪᓯᒪᓚᐅᖅᐳᖅ, ᐊᖓᔪᖅᑳᖅᔪᐊᑉ ᒫᓇᓯᐅᑉ ᐱᓂᐊᕐᖕᓂᕐᖕᒥᓄᑦ ᓂᓐᖓᒃᓮᓂᕆᓚᐅᖅᑕᖓᓄᑦ ᓂᓐᖓᒍᑎᖃᖅᓯᒪᓂᖓ. 
27ᐊᑕᓂᖅ ᐅᖃᓚᐅᕐᖕᒪᑦ, “ᔫᑕ ᑕᑯᓐᓇᖅᑕᓐᓂᑦ ᓅᑎᑦᓱᒫᖅᐸᕋ, ᐄᓴᕅᓕᒥᐅᑎᑐᑦ ᓅᑦᓯᓂᕆᓚᐅᖅᑕᑦᑐᖅ, ᔪᕉᓴᓚᒻᓗ ᓂᕈᐊᖅᓗᒍ ᐃᒡᓗᒐᓴᒡᔪᐊᓐᖑᖅᑎᓚᐅᖅᑕᕋ ᓇᕐᕈᒋᓕᕈᒫᖅᐸᕋ, ᑖᓐᓇ ᐅᖃᐅᓯᖃᖅᕕᒋᓚᐅᖅᑕᕋ, ‘ᐊᑎᕋ ᑕᕝᕙᓂ ᐅᐱᒋᔭᐅᖏᓐᓇᖁᓪᓗᒍ.’”
28ᔫᓮᐊᐅᑉ ᐊᖓᔪᖅᑳᖅᔪᐊᖑᓪᓗᓂ ᐱᓂᐊᕐᖕᓂᕆᓚᐅᖅᑕᓕᒫᖏᑦ ᐊᒡᓚᒃᑕᐅᓯᒪᕗᑦ ᔫᑕᒥᐅᑦ ᐊᖓᔪᖅᑳᖅᔪᐊᕆᓯᒪᔭᖏᑕ ᐊᒡᓚᒃᑕᐅᓯᒪᕕᖏᓐᓂ. 
29ᔫᓮᐊ ᐊᖓᔪᖅᑳᖅᔪᐊᖑᑎᓪᓗᒍ, ᐰᕉ ᓂᑯ ᐃᑦᔨᑉᑎᒥᐅᑦ ᐊᖓᔪᖅᑳᖅᔪᐊᖓᑦ ᑰᖕᒧᑦ ᐃᕗᕅᑎᒧᑦ ᐅᐸᒍᑎᓚᐅᖅᐳᖅ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᓐᓂᒃ ᐃᑲᔪᕆᐊᖅᓗᓂ. ᔫᓮᐊᐅᑉ ᐅᓇᑕᖅᑎᖁᑎᖏᑕᓗ ᐅᓇᑕᕆᐊᖅᕕᒋᓪᓗᒍ ᐹᕆᐊᖅᑐᖅᐹᑦ, ᐃᑦᔨᑉᑎᒥᐅᓪᓕ ᐊᖓᔪᖅᑳᖅᔪᐊᖓᑦᑕ ᓂᑰᑉ ᐅᓇᑕᖅᓗᑎᒃ ᓵᓚᒋᓪᓗᒍ ᔫᓮᐊ ᑐᖁᑉᐹ ᓄᓇᒥ ᒥᒌᑐᒥ. 
30ᔫᓮᐊᐅᑉ ᑎᒥᖓ ᐱᔨᖏᓐᓄᑦ ᒥᒌᑐᒥᑦ ᐅᑎᕈᑎᕚᑦ ᔪᕉᓴᓚᒧᑦ ᕿᒧᒃᓯᐅᑎᑯᑦ ᐊᒃᓴᓗᐊᓕᒃᑯᑦ ᐅᓯᔭᐅᑎᓪᓗᒍ, ᐃᓗᕕᖅᑕᐅᕕᒃᓴᓕᐊᕆᓯᒪᔭᖓᓄᓪᓗ ᐃᓗᕕᖅᓗᒍ.
31ᔨᕼᐅᐊᕼᐊᔨ 23-ᓂᒃ ᐊᕐᕌᒍᖃᓚᐅᖅᐳᖅ ᐊᖓᔪᖅᑳᖅᔪᐊᓐᖑᖅᑎᑕᐅᓪᓗᓂ, ᐊᖓᔪᖅᑳᖅᔪᐊᕆᔭᐅᓚᐅᖅᐳᖅᓗ ᔪᕉᓴᓚᒥ ᑕᖅᑭᓂᒃ ᐱᖓᓱᓂᒃ. ᐊᓈᓇᖓ ᐊᑎᖃᖅᐳᖅ ᕼᐊᒧᑕᓕᒥᒃ ᔨᕆᒤᐊᐅᑉ ᐸᓂᖓ ᓕᑉᓇᒥᐅᑕᖅ. 
32ᐊᑕᓂᐅᑉ ᓵᖓᓂ ᐱᐅᖏᑦᑐᓂᒃ ᐱᓇᓱᐊᕐᖕᓂᖃᓚᐅᖅᐳᖅ, ᓯᕗᓕᕕᓂᕐᖕᒥ ᐱᐅᓯᕆᔭᕕᓂᖏᑦ ᒪᓕᒡᓗᒋᑦ. 
33ᐰᕉᑉ ᓂᑰᑉ ᐃᑦᔨᑉᑎᒥᐅᑦ ᐊᖓᔪᖅᑳᖅᔪᐊᖓᑦᑕ ᐊᖅᓵᖅᑑᔭᓄᑦ ᐊᑦᑐᖏᖅᓱᐊᕆᓚᐅᖅᐹ ᓄᓇᓕᖕᓂ ᕆᑉᓚᒥ ᕼᐊᒫᑎᐅᑉ ᓄᓇᓕᒃᑕᖏᑕ ᐃᓚᖓᓂ. ᔪᕉᓴᓚᒥ ᐊᐅᓚᑦᓯᖁᓇᒍ, ᔫᑕᒥᐅᓪᓗ ᐊᑭᓕᖅᑐᒐᒃᓴᓕᐅᖅᐰᑦ 7,500-ᓂᒃ ᓯᐅᓪᕕᕆᓂᒃ, 75-ᓂᒃ ᐅᖁᒤᓐᓂᖃᖅᑐᓂᒃ ᒎᓗᓂᒃ. 
34ᐰᕈᑉ ᓂᑰᑉ ᐃᓔᐊᑭᒻ ᔫᓮᐊᐅᑉ ᐃᕐᖕᓂᖓ ᐊᖓᔪᖅᑳᖅᔪᐊᓐᖑᖅᑎᑉᐹ, ᐊᑕᑕᖓᑕ ᐃᓂᖓᓄᑦ ᑭᖑᕝᕕᐅᑎᑎᓪᓗᒍ. ᐊᑎᖅᑖᖅᑎᓪᓗᓂᐅᒡᓗ ᐊᑎᑐᖃᖓᑕ ᐊᓯᐊᓂᒃ ᔨᕼᐅᐃᐊᑭᒻᒥᒃ ᑍᓕᖅᓗᓂᐅᒃ. ᔨᕼᐅᐊᕼᐊᔨᓕ ᐊᐅᓪᓚᕈᑎᕚ ᐃᑦᔨᑉᑎᒧᑦ ᑍᑲᓂᓗ ᐃᓅᔪᓐᓃᖅᓗᓂ.
35ᔨᕼᐅᐃᐊᑭᒻ ᐰᕉ ᓂᑯᒧᑦ ᐊᑭᓕᖅᑐᖅᑕᐅᖁᔭᐅᔪᓂᒃ ᐊᑭᓕᖅᓱᐃᕗᖅ ᓯᐅᓪᕕᕆᓂᒃ, ᐊᑭᓕᖅᓱᐃᔪᓐᓇᕈᒪᓪᓗᓂ ᓄᓇᖁᑎᓕᒫᓂ ᑖᒃᓰᔭᖅᑎᓕᖅᐰᑦ, ᐃᓄᖁᑎᖏᑕ ᑮᓇᐅᔭᓕᐅᕐᖕᓂᖏᑦ ᒪᓕᒡᓗᒋᑦ ᐃᓕᐅᖅᑬᑎᑉᐰᑦ.
36ᔨᕼᐅᐃᐊᑭᒻ 25-ᓂᒃ ᐊᕐᕌᒍᖃᓚᐅᖅᐳᖅ ᐊᖓᔪᖅᑳᖅᔪᐊᓐᖑᕋᒥ ᔫᑕᒥᐅᓄᑦ, ᔪᕉᓴᓚᒥ ᐊᐅᓚᑦᓯᔨᐅᓚᐅᖅᐳᖅ ᐊᕐᕌᒍᓂᒃ 11-ᓂᒃ, ᐊᓈᓇᖓ ᐊᑎᖃᖅᐳᖅ ᔨᐳᑕ ᐱᑍᐊᐅᑉ ᐸᓂᖓ, ᓄᓇᒥᑦ ᕉᒪᒥᑦ ᐱᓯᒪᓪᓗᓂ. 
37ᓯᕗᓕᕕᓂᕐᖕᒥ ᐃᓕᖅᑯᓯᖏᓐᓂᒃ ᒪᓕᒃᑲᒥ ᐊᑕᓂᐅᑉ ᓵᖓᓂ ᐊᔪᖅᑐᓕᓚᐅᖅᐳᖅ.
