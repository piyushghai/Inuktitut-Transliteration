1ᒎᑏ, ᓂᐰᑦᑑᓂᐊᕐᖕᓇᒃ;
2ᑕᑯᒋᑦ, ᐊᑭᕋᖅᑐᖅᑎᑎᑦ ᐊᑐᐃᓐᓇᕈᖅᑎᓕᖅᐳᑦ;
3ᐃᔨᕋᖅᑐᖅᓗᑎᒃ ᐋᖅᑭᒃᓱᐃᓕᖅᐳᑦ ᐃᓄᖁᑎᑎᑦ ᐊᑭᕋᖅᑐᖅᓗᒋᑦ;
4ᐅᖃᖅᓗᑎᒃ, “ᐊᑍ ᓄᖑᓚᐅᖅᓚᕗᑦ ᐃᓅᖃᑎᒌᒡᔪᐊᖑᔪᓐᓃᖁᓪᓗᒋᑦ;
5ᐃᒻᒥᖕᓄᑦ ᐅᖃᖃᑎᒌᒃᓗᑎᒃ ᐊᖏᖃᑎᒌᒃᓯᒪᕗᑦ ᐃᓱᒪᖃᑎᒌᓕᖅᓗᑎᒃ;
6ᐄᑐᒥᒥᐅᑦ ᐃᓄᖏᑦ ᐃᓯᒤᓕᒥᐅᓪᓗ;
7ᒋᐸᐅᓕᒥᐅᑦ ᐊᒧᓁᒥᐅᓪᓗ ᐊᒫᓕᑬᒥᐅᓪᓗ,
8ᐊᓯᕆᐊᒥᐅᑦᑕᐅᖅ ᑖᒃᑯᓄᖓ ᐃᓚᓕᐅᑎᕗᑦ;
9ᐱᓇᓱᐊᖅᕕᒋᓚᐅᒃᑭᑦ ᒥᑎᐊᓂᒥᐅᑎᑐᑦ, ᓯᓰᕋᒥᐅᑎᑐᓪᓗ,
10ᑖᒃᑯᐊ ᓄᖑᑕᐅᓚᐅᕐᖕᒪᑕ ᓄᓇᒥ ᐃᓐ-ᑐᐊᕆᒥ,
11ᐊᖓᔪᖅᑳᖏᑦ ᐅᕆᑉᑐᑦ ᔩᐱᑎᑐᓪᓗ ᑍᒤᓕᑎᒃᑭᑦ,
12ᐅᖃᓚᐅᖅᑐᑎᑐᑦ, “ᒎᑎᐅᑉ ᑲᒪᒋᔭᖏᑦ ᓇᖕᒥᓂᖅ ᐱᑖᕆᓚᐅᖅᓚᕗᑦ.”
13ᒎᑏᒃ, ᐳᔪᕋᖅᑎᑐᑦ ᐅᓚᔪᔭᕐᖕᒧᑦ ᐊᐅᓚᑕᐅᔪᑎᑐᑦ ᑍᒤᑎᒃᑭᑦ,
14ᓲᖅᓗ ᐃᑯᒪᐅᒃ ᓇᐹᖅᑐᑦ ᐃᑭᑎᒻᒪᒋᑦ,
15ᓂᓐᖓᐅᒪᓂᕐᖕᓄᑦ ᒪᓕᓚᐅᒃᑭᑦ
16ᑮᓇᖏᑦ ᑲᓐᖑᓇᖅᑐᒧᐊᖅᑎᓚᐅᒃᑭᑦ,
17ᑲᓐᖑᓇᖅᑐᒧᐊᖅᑎᓚᐅᒃᑭᑦ ᓴᐱᓕᖅᑎᓪᓗᒋᓪᓗ ᐃᓱᖃᖏᑦᑐᒧᑦ;
18ᖃᐅᔨᑎᓚᐅᒃᑭᑦ ᐃᕝᕕᑑᓪᓗᑎᑦ,
