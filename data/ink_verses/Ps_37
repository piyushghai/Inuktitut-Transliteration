1ᐊᔪᖅᑐᓕᔪᑦ ᐃᓱᒫᓘᑎᒋᓂᐊᕐᖕᓇᒋᑦ,
2ᐃᕕᒃᓱᒃᑲᑎᑐᑦ ᓇᑲᑕᐅᓴᕅᓐᓂᐊᕐᖕᒪᑕ,
3ᐊᑕᓂᖅ ᑕᑎᒋᒍᒃ, ᐱᐅᔪᓂᒡᓗ ᐱᓂᐊᖅᓗᑎᑦ;
4ᖁᕕᐊᒋᔭᖃᕆᓪᓗ ᐊᑕᓂᕐᖕᒥᒃ,
5ᐱᓂᐊᕐᖕᓂᑎᑦ ᐊᑕᓂᕐᖕᒧᑦ ᑐᓂᒃᑭᑦ, ᑕᑎᒋᓗᒍᓗ,
6ᐃᓱᐊᖅᑐᓕᓃᑦ ᑕᕝᕙ ᐅᓪᓛᑉ ᖃᐅᓕᕐᖕᓂᖓᑐᑦ ᖃᐅᒻᒪᒃᑎᓐᓂᐊᖅᐹ,
7ᐊᑕᓂᕐᖕᒥ ᐃᓂᓪᓚᖓᓕᕆᑦ,
8ᓂᓐᖓᐅᒪᓂᐊᕐᖕᓇᒃ, ᓂᓐᖓᐅᒪᔮᕐᖕᓂᖅᓗ ᐊᑐᕐᖕᓂᐊᕐᖕᓇᒍ;
9ᐱᐅᖏᑦᑐᓕᓂᕐᖕᒥᒃ ᐱᓂᐊᕐᖕᓂᖃᖅᑐᑦ ᐊᕕᑕᐅᔪᒫᕐᖕᒪᑕ;
10ᐊᑯᓂᐅᖏᑦᑐᖅ ᐱᐅᖏᑦᑐᓕᔪᑦ ᐱᑕᖃᕈᓐᓃᕈᒫᕐᖕᒪᑕ;
11ᒥᑭᓕᑎᖅᓯᒪᔪᑦ ᓄᓇ ᑭᖑᕐᖑᑎᔪᒫᖅᐹᑦ,
12ᐱᐅᖏᑦᑐᓕᔪᑦ ᐃᓱᒪᒃᓴᖅᓯᐅᖅᐳᑦ ᐃᓱᐊᖅᑐᓕᔪᓂᒃ ᐊᑭᕋᖅᑐᕈᒪᓪᓗᑎᒃ,
13ᐊᑕᓂᐅᓪᓕ ᐃᔪᕆᕔᑦ ᐱᐅᖏᑦᑐᓕᔪᑦ,
14ᐱᐅᖏᑦᑐᓕᔪᑦ ᓴᕕᒡᔪᐊᒥᖕᓂᒃ ᐊᒧᓯᕗᑦ ᐱᑎᒃᓯᑎᒡᓗ ᕿᓗᓯᒪᕔᑦ,
15ᓴᕕᒡᔪᐊᖏᓪᓕ ᐆᒻᒪᑎᒥᖕᓄᑦ ᓇᖕᒥᓂᖅ ᑲᑉᐳᑎᔪᒫᖅᐳᑦ,
16ᐃᓱᐊᖅᑑᑉ ᐱᒋᔭᖏᑦ ᐅᓄᖏᑦᑐᑦ,
17ᐱᐅᖏᑦᑐᓕᔪᑦ ᑕᓕᖏᑦ ᓇᑲᑕᐅᔪᒫᖅᐳᑦ,
18ᐊᑕᓂᐅᑉ ᐃᓱᐊᖅᑐᑦ ᐅᓪᓗᖏᑦ ᖃᐅᔨᒪᕔᑦ,
19ᐅᓪᓗᐃᑦ ᖁᕕᐊᓇᖏᑦᑐᑦ ᓇᓪᓕᐅᑎᒃᐸᑕ ᑲᓐᖑᓱᒃᑎᑕᐅᓂᐊᓐᖏᓚᑦ,
20ᐱᐅᖏᑦᑐᓕᔪᓪᓕ ᐊᓯᕈᕈᒫᖅᐳᑦ;
21ᐱᐅᖏᑦᑐᓕᔪᑦ ᐊᑐᖅᑐᐊᖅᐳᑦ ᐅᑎᖅᑎᑦᓯᓇᑎᒡᓗ,
22ᐊᑕᓂᐅᑉ ᓮᒻᒪᖅᑎᑕᖏᑦ ᓄᓇᒥᒃ ᑭᖑᕐᖑᑦᔨᔪᒫᖅᐳᑦ,
23ᐊᖑᑎᐅᑉ ᐃᓱᐊᖅᑑᑉ ᐊᓪᓗᕐᖕᓂᖏᑦ ᐊᑕᓂᐅᑉ ᐋᖅᑭᒃᓯᒪᕔᑦ,
24ᐹᓪᓚᒃᑲᓗᐊᕈᓂ, ᐃᒋᑕᐅᑦᓯᐊᒻᒪᕆᖕᓂᐊᓐᖏᓚᖅ,
25ᐃᓅᓱᒃᑑᓚᐅᖅᐳᖓ, ᒫᓐᓇᓕ ᐃᑦᑑᓕᕋᒪ;
26ᑍᒪᓐᖓᑦ ᐊᓐᓂᕈᓱᓐᖏᓚᑦ, ᐊᑐᖅᑎᑦᓯᔪᒪᕙᒡᓗᑎᒡᓗ;
27ᐱᐅᖏᑦᑐᓕᓂᖅ ᑐᓄᓕᕈᒃ, ᐱᐅᔪᒥᒡᓗ ᐱᓇᓱᐊᓕᖅᓗᑎᑦ;
28ᐊᑕᓂᐅᑉ ᐃᖅᑲᖅᑐᐃᑦᓯᐊᕐᖕᓂᖅ ᖁᕕᐊᒋᕚ,
29ᐃᓱᐊᖅᑐᓪᓕ ᓄᓇ ᑭᖑᕐᖑᑎᔪᒫᖅᐹᑦ, ᐃᓂᒋᓗᒍᓗ ᐃᓱᖃᖏᑦᑐᒧᑦ.
30ᐃᓱᐊᖅᑐᑦ ᖃᓂᖏᑦ ᓂᓪᓕᐊᕗᑦ ᓯᓚᑐᓂᕐᖕᒥᒃ,
31ᒎᑎᖓᑕ ᐱᖁᔭᖏᑦ ᐆᒻᒪᑎᖓᓃᒻᒪᑕ;
32ᐱᐅᖏᑦᑐᓕᔪᑦ ᖃᐅᔨᓴᖅᐳᑦ ᐃᓱᐊᖅᑐᓂᒃ ᕿᓂᖅᐳᓪᓗ ᑐᖁᑦᓱᒪᓪᓗᒋᑦ.
33ᐊᑕᓂᐅᑉ ᓴᒃᑯᓐᓂᐊᖏᓔᑦ ᐊᒡᒐᒥᓂᑦ,
34ᐊᑕᓂᖅ ᐅᑕᖅᑭᒍᒃ, ᐊᖅᑯᑎᖓᓃᑦᓮᓐᓇᖅᓗᑎᓪᓗ,
35ᑕᑯᓯᒪᕗᖓ ᐱᐅᖏᑦᑐᓕᔪᑦ ᐱᔪᓐᓇᕐᖕᓂᖃᖅᔪᐊᖅᑎᓪᓗᒋᑦ,
36ᐊᓂᒍᕐᖕᒪᓪᓕ, ᑕᑯᒋᑦ ᐱᑕᖃᕈᓐᓃᖅᐳᖅ;
37ᐊᖑᑦ ᐸᓯᔭᒃᓴᐅᖏᑦᑐᖅ ᕿᒥᕐᕈᒍᒃ,
38ᐱᐅᖏᑦᑐᓕᔪᑦ ᐊᑕᐅᑦᓯᒃᑯᑦ ᐊᓯᕈᖅᑕᐅᔪᒫᕐᖕᒪᑕ;
39ᐃᓱᐊᖅᑐᓪᓕ ᐱᐅᓕᔭᐅᓂᖓᑦ ᐊᑕᓂᕐᖕᒥᑦ ᐱᕗᖅ;
40ᐊᑕᓂᐅᑉ ᐃᑲᔪᖅᐰ ᓴᐳᑎᓪᓗᒋᓪᓗ;
