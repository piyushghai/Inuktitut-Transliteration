1ᔩᓱᓯᓕ ᐃᓕᓐᓂᐊᖅᑎᖏᓪᓗ ᔪᕉᓴᓚᒧᑦ ᑎᑭᓴᖅᑐᖅᐸᓪᓕᐊᓕᖅᓗᑎᒃ, ᐱᑦᐰᒋᒧᑦ ᑎᑭᑉᐳᑦ, ᖃᖅᑲᒧᑦ ᐅᖅᓱᒃᓴᖅᑕᓕᖕᓂᒃ ᓇᐹᖅᑐᓕᖕᒧᑦ, ᑕᕝᕙᓐᖓᓪᓗ ᔩᓱᓯ ᐃᓕᓐᓂᐊᖅᑎᒥᓂᒃ ᒪᕐᕉᖕᓂᒃ ᑎᓕᓯᕗᖅ ᓯᕗᓂᕐᖕᒥᓄᑦ ᐂᖁᓪᓗᒋᒃ. 
2ᐃᒫᒃ ᐅᖃᐅᑎᓪᓗᒋᒃ: “ᓄᓇᓕᖕᓄᐊᕆᑦᑎᒃ ᓯᕗᓂᑦᓯᓐᓃᑦᑐᓄᑦ, ᑕᕝᕗᓐᖓᑐᐊᕈᑦᓯᒃ ᑕᑯᓂᐊᖅᐳᓯᒃ ᓯᐅᑎᖅᑯᖅᑐᔪᒥᒃ ᐃᐱᖅᓯᒪᔪᒥᒃ ᓄᕐᕋᖓᓗ ᓴᓂᐊᓃᓐᓂᐊᖅᐳᖅ; ᑖᒃᑯᐊᒃ ᐃᐲᑦᔮᖅᓗᒋᒃ ᕾᑦᔪᑎᓂᐊᖅᐸᓯᒃ. 
3ᐅᖃᐅᑦᔭᐅᒍᑦᓯᒡᓕ ᖃᓄᑐᐃᓐᓇᖅ, ᐅᖃᐅᑎᓂᐊᖅᐸᓯᒃ, ‘ᐊᑕᓂᐅᑉ ᐊᑐᕈᒪᖕᒪᒋᒃ’; ᑕᕝᕔᓐᓇᖅᓗ ᐃᓕᑦᓯᖕᓄᑦ ᐱᔭᐅᖁᓕᕐᖕᓂᐊᖅᐹᒃ.”
4ᑕᒪᓐᓇ ᐱᓂᐊᕐᖕᓂᐅᓚᐅᖅᐳᖅ ᐱᔪᖃᓛᖅᑐᒥᒃ ᒎᑎᐅᑉ ᐅᖃᖅᑎᖓᑕ ᐅᖃᐅᓯᕆᔭᕕᓂᖏᑦ ᓇᓚᐅᑦᓯᖁᓪᓗᒋᑦ ᐃᒤᓕᔪᑦ:
5“ᓮᐅᓂᐅᑉ ᐃᒡᓗᒐᓴᖏᑦ ᐅᖃᐅᑎᓯᐅᒃ,
6ᑕᕝᕙ ᔩᓱᓯᐅᑉ ᐃᓕᓐᓂᐊᖅᑎᖏᒃ ᑕᕝᕗᓐᖓᖅᐴᒃ ᐱᓇᓱᐊᖅᓗᑎᒡᓗ ᑍᒫᒃ ᐱᓇᓱᐊᖁᔭᐅᓂᕆᔭᒥᖕᓂᒃ: 
7ᓯᐅᑎᖅᑯᖅᑐᔪᒥᒃ ᑕᕝᕗᓐᖓᐅᑦᔨᕘᒃ ᓄᕐᕋᖓᓂᒡᓗ, ᐊᓐᓄᕌᒥᖕᓂᒡᓗ ᐃᑭᒻᒪᕕᓕᖅᓗᒍ, ᔩᓱᓯᓗ ᖄᖓᓄᑦ ᐃᑭᕗᖅ. 
8ᐃᓄᒐᓴᒡᔪᐊᓪᓗ ᐃᓚᖏᑦ ᐅᓕᒡᔪᐊᒥᖕᓂᒃ ᐊᖅᑯᑎᒧᑦ ᐃᓯᕕᐅᖅᑬᕗᑦ, ᐃᓚᖏᓪᓕ ᓇᐹᖅᑑᑉ ᐊᕙᓚᖓᔪᖏᓐᓂᒃ ᓇᑲᑎᕆᓪᓗᑎᒃ ᐊᖅᑯᑎᒧᑦ ᐃᓯᕕᐅᖅᑬᕗᑦ. 
9ᐃᓄᒐᓴᒡᔪᐊᓪᓗ ᔩᓱᓯᐅᑉ ᓯᕗᓂᖓᓂ ᐱᓱᒃᑐᑦ, ᑭᖑᓂᖓᓃᑦᑐᓪᓗ ᕾᒐᓛᓕᖅᐳᑦ, “ᕼᐆᓵᓇ ᑍᕕᑎᐅᑉ ᐃᕐᖕᓂᖓ ᓂᖅᑐᖅᑕᐅᓕ, ᒎᑎᐅᑉ ᓮᒻᒪᖅᓕᐅᒃ ᐊᑕᓂᐅᑉ ᐊᑎᖓᓂ ᑎᑭᑦᑐᖅ! ᕼᐆᓵᓇ ᓂᖅᑐᖅᑕᐅᓕ ᖁᑦᓯᖕᓂᖅᐹᖑᔪᖅ!”
10ᔩᓱᓯᓕ ᔪᕉᓴᓚᒧᐊᕐᖕᒪᑦ, ᓄᓇᓕᓕᒫᑦ ᑕᕝᕙᓃᑦᑐᑦ ᖁᐊᖅᓵᖓᓕᖅᐳᑦ, ᐃᓄᐃᓪᓗ ᐅᖃᖅᐳᑦ, “ᑭᓇᐅᓇ?”
11ᐃᓄᒐᓴᒡᔪᐊᓪᓗ ᐅᖃᖅᐳᑦ, “ᐅᓇ ᐱᔪᖃᓛᖅᑐᒥᒃ ᒎᑎᐅᑉ ᐅᖃᖅᑎᖓ ᔩᓱᓯ ᓈᓴᕇᑎᒥᑦ ᒐᓕᓕᐊᒦᑦᑐᒥᑦ ᐱᔪᖅ.”
12ᔩᓱᓯᓗ ᑐᒃᓯᐊᖅᕕᒡᔪᐊᕐᖕᒧᐊᕋᒥ ᑕᕝᕙᓃᑦᑐᓕᒫᑦ ᐊᓂᑎᑉᐰᑦ ᓂᐅᕕᕋᓱᒃᑐᑦ ᓂᐅᕐᕈᑎᖃᖅᑐᓪᓗ, ᑮᓇᐅᔭᓂᒡᓗ ᑕᐅᖅᓰᔩᑦ ᓵᖏᑦ ᐅᕐᕈᑎᑉᐰᑦ ᐊᕿᒡᒋᐅᔮᖅᑐᓂᒡᓗ ᓂᐅᕐᕈᑎᓖᑦ ᐃᒃᓯᕙᐅᑕᖏᑦ ᐅᕐᕈᑎᒃᑭᕔᑦ, 
13ᐅᖃᐅᑎᓪᓗᒋᑦ, “ᒎᑎᐅᑉ ᐅᖃᐅᓯᖏᓐᓂ ᐅᖃᖅᓯᒪᕗᖅ; ‘ᑐᒃᓯᐊᖅᕕᒡᔪᐊᖁᑎᒐ ᑍᔭᐅᓂᐊᖅᐳᖅ ᑐᒃᓯᐊᖅᕕᖕᒥᒃ’; ᐃᓕᑦᓯᓕ ᑎᒡᓕᒃᑎᓄᑦ ᐃᔨᖅᓯᒪᕕᐅᑎᑉᐸᓯ!”
14ᑕᐅᑐᖏᑦᑐᓪᓗ ᑐᓯᐊᑦᑐᓪᓗ ᔩᓱᓯᒧᐊᖅᐳᑦ ᑐᒃᓯᐊᖅᕕᒡᔪᐊᕐᖕᒥ, ᑖᒃᑯᐊᓗ ᐋᖅᑭᒃᐰᑦ. 
15ᑐᓂᕐᕈᓯᖅᑎᑦᓯᔩᓪᓕ ᐊᖓᔪᖅᑳᖏᑦ ᐱᖁᔭᓂᒡᓗ ᐃᓕᓮᔩᑦ ᓂᓐᖓᐅᒪᓕᖅᐳᑦ, ᑕᑯᒐᒥᒃ ᔩᓱᓯᐅᑉ ᐱᓂᐊᕐᖕᓂᖏᓐᓂᒃ ᑲᒪᓇᖅᑐᓂᒃ, ᓱᕈᓰᓪᓗ ᑕᕝᕙᓂ ᑐᒃᓯᐊᖅᕕᒡᔪᐊᕐᖕᒥ ᕾᒐᓛᕐᖕᓂᖏᓐᓄᑦ, “ᕼᐆᓵᓇ ᑍᕕᑎᐅᑉ ᐃᕐᖕᓂᖓ!”
16ᑕᕝᕙ ᑖᒃᑯᐊ ᔩᓱᓯ ᐅᖃᐅᑎᕚᑦ, “ᑐᓵᕖᑦ? ᓱᕈᓰᑦ ᖃᓄᐃᓕᖕᒪᖔᑕ?”
17ᑕᕝᕙ ᕿᒪᒃᓗᒋᑦ, ᑕᕝᕙᓐᖓᑦ ᐃᒡᓗᒐᓴᖕᓂᑦ ᐊᐅᓪᓚᖅᐳᖅ ᐱᑕᓂᒧᐊᖅᓗᓂᓗ, ᑕᕝᕙᓂᓗ ᐅᓐᓄᐊᒥ ᓯᓂᒃᑕᖅᐳᖅ.
18ᐅᓪᓛᒃᑯᑦ ᔩᓱᓯ ᔪᕉᓴᓚᒧᑦ ᐅᑎᖅᐸᓪᓕᐊᓕᖅᓗᓂ, ᑳᓕᖅᐳᖅ. 
19ᓇᐹᖅᑐᒥᒃᓗ ᐸᐅᕐᖓᓕᒃᓴᒥᒃ ᐊᖅᑯᑎᐅᑉ ᓴᓂᐊᓃᑦᑐᒥᒃ ᑕᑯᒐᒥ ᐅᐸᒃᐹ, ᓇᓂᓯᓐᖏᓚᖅᓗ ᐱᕈᖅᑐᖏᓐᓂᒃ ᐅᖃᐅᔭᖃᑐᐃᓐᓇᕐᖕᒪᑦ. ᓇᐹᖅᑐᖅᓗ ᐅᖃᐅᑎᕚ, “ᐱᕈᖅᕕᐅᒃᑲᓐᓂᓚᐅᖅᓯᒪᑦᔮᔪᓐᓃᖅᐳᑎᑦ!” ᑕᕝᕔᓐᓇᖅᓗ ᓇᐹᖅᑐᖅ ᐸᐅᕐᖓᓕᒃᓴᖅ ᑐᖁᓕᕗᖅ.
20ᐃᓕᓐᓂᐊᖅᑎᖏᓪᓕ ᑕᒪᑐᒥᖓ ᑕᑯᓐᓈᕋᒥᒃ ᑲᒪᓂᐊᖅᐳᑦ ᐅᖃᖅᓗᑎᒃ, “ᖃᓄᐊᓗᖑᓇ ᓇᐹᖅᑐᖅ ᐸᐅᕐᖓᓕᒃᓴᖅ ᕿᓚᒥᑯᓗᒃ ᑐᖁᓕᑲᐅᖅᑐᖅᐹ?”
21ᔩᓱᓯᐅᓪᓗ ᑭᐅᕔᑦ, “ᓱᓕᔪᒥᒃ ᐅᖃᐅᑎᕙᑦᓯ, ᐅᒃᐱᕈᑦᓯ ᖁᓚᖏᑦᓯᐊᖅᓗᓯ, ᑍᒫᒃᑕᐅᖅ ᐱᔪᓐᓇᖅᐳᓯ ᐱᓂᐊᕐᖕᓂᕆᕋᑖᖅᑕᑦᑐᑦ ᓇᐹᖅᑐᒧᑦ, ᑍᒤᑦᑐᑐᐃᓐᓇᕐᖕᒨᓐᖏᑦᑐᖅᓕ, ᐊᒡᓛᑦ ᖃᖅᑲᒧᑦ ᐆᒧᖓ ᐅᖃᕈᑦᓯ, ‘ᑕᕝᕙᓐᖓᑦ ᖃᖓᑦᑕᖅᓗᑎᑦ ᐃᒫᓄᑦ ᑲᑕᓕᕆᑦ,’ ᑕᕝᕙ ᑍᒤᓐᓂᐊᖅᐳᖅ. 
22ᓱᓇᑐᐃᓐᓇᑦᓯᐊᒥᒡᓗ ᑐᒃᓯᐊᑐᐊᕈᑦᓯ, ᑕᕝᕙ ᑐᓂᓯᕕᐅᓂᐊᖅᐳᓯ, ᐅᒃᐱᑐᐊᕈᑦᓯ.”
23ᔩᓱᓯᓗ ᑐᒃᓯᐊᖅᕕᒡᔪᐊᕐᖕᒧᑦ ᐃᑎᕐᖕᒪᑦ, ᐊᔪᕆᖅᑐᐃᓕᖅᑎᓪᓗᒍ ᑕᕝᕙᓂ, ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖏᑦ ᔫᑎᓪᓗ ᐊᖓᔪᖅᑳᖏᑦ ᔩᓱᓯᒧᐊᖅᐳᑦ ᐅᖃᖅᓗᑎᒡᓗ, “ᓇᑭᑦ ᐱᔪᓐᓇᕐᖕᓂᖃᖅᑎᑕᐅᓪᓗᑎᑦ ᑕᒪᒃᑯᓂᖓ ᐱᓇᓱᐊᖃᑦᑕᖅᐲᑦ? ᑭᓇᒧᓪᓗ ᑕᒪᑐᒥᖓ ᐱᔪᓐᓇᕐᖕᓂᖃᖅᑎᑕᐅᕖᑦ?”
24ᔩᓱᓯᐅᑉ ᑭᐅᕔᑦ, “ᐊᐱᕆᓂᐊᖅᐸᑦᓯᑦᑕᐅᖅ ᐊᐱᖅᑯᓯᕐᖕᒧᑦ ᐊᑕᐅᓯᕐᖕᒧᑦ; ᑭᐅᒍᑦᓯᓐᖓ, ᑕᕝᕙ ᐅᖃᐅᑎᓂᐊᖅᐸᑦᓯ ᓇᑭᑦ ᐱᔪᓐᓇᕐᖕᓂᖃᖅᑎᑕᐅᖕᒪᖔᕐᖕᒪ ᑕᒪᒃᑯᓂᖓ ᐱᓇᓱᐊᕈᓐᓇᖁᓪᓗᖓ. 
25ᔪᐊᓇᓯᐅᑉ ᐹᑉᑎᑦᓯᖃᑦᑕᕐᖕᓂᖓ ᓇᑭᑦ ᐱᔪᓐᓇᕐᖕᓂᖃᖅᑎᑕᐅᕚ? ᒎᑎᒦᑦ? ᐅᕝᕙᓗ ᐃᓄᖕᓂᑦ?”
26ᐅᖃᕐᖕᒥᒍᑦᑕᓕ, ‘ᐃᓄᖕᓂᑦ ᐱᕗᖅ,’ ᐃᓄᒐᓴᒡᔪᐊᓂᒃ ᑲᑉᐱᐊᓱᒃᐳᒍᑦ; ᐃᓄᐃᑦ ᖁᓚᖏᑦᓯᐊᕐᖕᒪᑕ ᔪᐊᓇᓯ ᒎᑎᒧᑦ ᐅᖃᖅᑎᒋᔭᐅᓂᖓᓂᒃ.” 
27ᑕᕝᕙ ᔩᓱᓯᒧᑦ ᑭᐅᕗᑦ, “ᖃᐅᔨᒪᓐᖏᓚᕗᑦ.”
28“ᖃᓄᖅᓕ ᐃᓱᒪᕕᓰ? ᐊᖑᑎᑕᖃᓚᐅᖅᐳᖅ ᒪᕐᕉᖕᓂᒃ ᐃᕐᖕᓂᓕᖕᒥᒃ; ᐃᕐᖕᓂᓂᓗ ᐊᖓᔪᒃᓕᖅ ᐅᐸᒃᓗᒍ ᐅᖃᐅᑎᕚ, ‘ᐃᕐᖕᓃᒃ, ᐅᓪᓗᒥ ᕔᓂᒃᓴᓂᒃ ᐱᕈᖅᓰᕕᖕᒥ ᐱᓇᓱᐊᕆᐊᖅᑐᓚᐅᕆᑦ.’ 
29ᑖᑦᓱᒪ ᑭᐅᕚ, ‘ᑕᐅᕗᓐᖓᕈᒪᖏᓐᓇᒪ,’ ᑭᖑᓂᖓᒍᓪᓕ ᖃᕿᐊᓕᕋᒥ ᐱᕈᖅᓰᕕᓕᐊᖅᐳᖅ. 
30ᑕᕝᕙ ᐊᑖᑕᖓ ᓄᑲᖅᓕᕐᖕᒧᑦ ᐅᐸᒍᑎᒋᕗᖅ ᑍᒫᑦᓮᓐᓇᖅ ᐅᖃᐅᑎᓪᓗᓂᐅᒃ; ᑖᑦᓱᒪ ᑭᐅᕚ, ‘ᐄ, ᑕᐅᕗᓐᖓᕐᖕᓂᐊᖅᐳᖓ,’ ᐱᓇᓱᐊᕆᐊᖅᑐᓚᐅᕋᓂᓗ. 
31ᓇᓪᓕᐊᑦ? ᑍᒪ ᐊᑖᑕᒥ ᐱᓇᓱᐊᖅᑕᐅᖁᔭᖓᓂᒃ ᐱᓇᓱᐊᓚᐅᖅᐹᒃ?”
32ᔪᐊᓇᓯ ᐹᑉᑎᑎᕆᔨ ᐃᓕᑦᓯᓐᓄᐊᓚᐅᖅᐳᖅ ᑕᑯᑎᑦᓯᓪᓗᓂᓗ ᐊᖅᑯᒻᒥᒃ ᓇᓛᒎᖅᑐᒥᒃ ᐊᑐᖅᑕᐅᔪᓐᓇᖅᑐᒥᒃ, ᐅᒃᐱᓚᐅᓐᖏᓚᓯᓕ; ᕉᒪᒥᐅᓪᓕ ᑮᓇᐅᔧᖅᑎᑦᓯᔨᖁᑎᖏᑦ ᐊᖑᓐᓂᐊᖅᑏᓪᓗ ᑖᑦᓱᒥᖓ ᐅᒃᐱᕈᓱᓚᐅᖅᐳᑦ; ᑕᒪᑐᒥᖓᓗ ᑕᑯᓕᕋᓗᐊᕋᑦᓯ ᑭᖑᓂᖓᒍᑦ ᖃᕿᐊᓕᓚᐅᓐᖏᓚᓯ ᔪᐊᓇᓯᓗ ᐅᒃᐱᕆᓕᓚᐅᕐᖕᓇᓯᐅᒃ.”
33ᔩᓱᓯᓗ ᐅᖃᖅᐳᖅ, “ᑐᓴᒃᑲᓐᓂᓚᐅᕆᑦᓯ ᐊᑦᔨᐅᔫᑉ ᐊᓯᐊᓂᒃ; ᑍᑦᓱᒪᓂ ᓄᓇᖁᑎᓕᒃ ᕔᓂᓕᒃᓴᒥᒃ ᐱᕈᖅᓰᕕᖕᒥ ᑲᓐᖓᖅᓱᐃᓚᐅᖅᐳᖅ, ᑖᓐᓇᓗ ᐱᕈᖅᓰᕕᖁᑎᓂ ᐊᕙᓗᓕᐅᖅᐹ, ᐃᑎᖅᓴᓕᐅᖅᓗᒋᓪᓗ ᕔᓂᖃᐅᑎᒃᓴᓂᒃ ᐋᖅᑭᒃᓱᐃᓚᐅᖅᐳᖅ, ᐳᖅᑐᔪᒥᒡᓗ ᖃᐅᔨᓴᖅᕕᒃᓴᒥ ᓴᓇᓪᓗᓂ, ᐱᕈᖅᓰᕕᒡᓗ ᐊᑐᖅᑕᐅᑎᑉᐹ ᐱᕈᖅᓰᕕᖕᒥᒃ ᑲᒪᔨᓄᑦ, ᐊᐅᓪᓚᖅᓗᓂᓗ ᓄᓇᐅᑉ ᐊᓯᐊᓄᑦ. 
34ᐸᐅᕐᖓᓂᒡᓕ ᑲᑎᖅᓯᕕᒃ ᓇᓪᓕᐅᑎᓕᕐᖕᒪᑦ, ᐱᔨᓂ ᑎᓕᕔᑦ ᐱᕈᖅᓰᕕᖕᒥᒃ ᑲᒪᔨᓄᑦ ᑲᑎᖅᓱᖅᑕᖏᓐᓂᒃ ᐸᐅᕐᖓᓂ ᐱᖃᑕᐅᔪᒪᓪᓗᓂ; 
35ᐱᕈᖅᓰᕕᖕᒥᒡᓕ ᑲᒪᔩᑦ ᐱᖁᑎᓕᐅᑉ ᐱᔨᖏᑦ ᑎᒍᕔᑦ, ᐃᓚᖓᑦ ᐋᓐᓂᖅᓯᖅᐹᑦ, ᐃᓚᖓᑦ ᑐᖁᓪᓗᓂᑦᔪᒃ, ᐃᓚᖓᓪᓗ ᐅᔭᖅᑲᓄᑦ ᒥᓪᓗᖅᐹᑦ. 
36ᑭᖑᓂᖓᒍᑦ ᓱᓕ ᑎᓕᓯᒃᑲᓐᓂᖅᐳᖅ ᐱᔨᒥᓂᒃ, ᓯᕗᓪᓕᕐᖕᒥᑦ ᐅᓄᕐᖕᓂᖅᓴᓂᒃ; ᑖᒃᑯᐊᓕ ᐱᕈᖅᓰᕕᖕᒥᒃ ᑲᒪᔩᑦ ᑍᒫᑦᓮᓐᓇᖅ ᐱᓂᐊᖅᕕᒋᒋᕔᑦ. 
37ᑭᖑᓪᓕᖅᐹᒥᒡᓕ ᐃᕐᖕᓂᓂ ᑎᓕᓕᕆᕚ ᑖᒃᑯᓄᖓ, ᐅᖃᖅᓗᓂ, ‘ᖁᓚᕐᖕᓇᓐᖏᓚᖅ ᐃᕐᖕᓂᕋ ᐃᓕᕋᒋᓂᐊᖅᐹᑦ.’+ 
38ᐱᕈᖅᓰᕕᖕᒥᒡᓕ ᑲᒪᔩᑦ, ᐱᖁᑎᓕᐅᑉ ᐃᕐᖕᓂᖓ ᑕᑯᒐᒥᑦᔪᒃ, ᐃᒻᒥᖕᓄᑦ ᐅᖃᓕᖅᐳᑦ, ‘ᐅᓇ ᐱᖁᑎᓕᐅᑉ ᐃᕐᖕᓂᖓ; ᐊᑏ ᑐᖁᓚᐅᖅᓚᕗᑦ ᑭᖑᕐᖑᑎᔭᒃᓴᖏᑦ ᐱᑖᕆᓂᐊᕋᑦᑎᒍ!’ 
39ᑕᕝᕙ ᑎᒍᕚᑦ, ᑕᕝᕙᓐᖓᓪᓗ ᐱᕈᖅᓰᕕᖕᒥᑦ ᐊᓂᑎᑉᐹᑦ, ᑐᖁᓪᓗᒍᓗ.
40ᑭᖑᓂᖓᒍᑦ ᐱᕈᖅᓰᕕᖕᒥᒃ ᐱᖁᑎᓕᒃ ᑎᑭᒃᑯᓂ, ᑖᒃᑯᐊ ᖃᓄᐃᓕᐅᓕᕋᔭᖅᐰᑦ? ᑲᒪᔨᐅᔪᑦ ᐱᕈᖅᓰᕕᖕᒥ?”
41ᑖᒃᑯᐊ ᐅᖃᖅᐳᑦ, “ᓂᑲᒋᖏᑦᓯᐊᖅᓗᒋᑦ ᐱᐅᖏᑦᑐᓕᔪᑦ ᑐᖁᒐᔭᖅᐰᑦ, ᐱᕈᖅᓰᕕᒡᓗ ᑲᒪᔨᓄᑦ ᐊᓯᖏᓐᓄᑦ ᑲᒪᒋᔭᐅᑎᓕᕋᔭᖅᐹ ᐱᕈᖅᑐᖏᓐᓂᒃ ᐱᖃᑕᐅᑎᑦᓯᖃᑦᑕᕋᔭᖅᑐᓄᑦ ᑲᑎᖅᓱᐃᕕᒃ ᓇᓪᓕᐅᑎᔭᕌᖓᑦ.”
42ᔩᓱᓯᐅᑉ ᐅᖃᐅᑎᕔᑦ, “ᒎᑎᐅᑉ ᐅᖃᐅᓯᖏᓐᓂᒃ ᐅᖃᓕᒫᓚᐅᖅᓯᒪᓐᖏᓚᓰ? ᐃᒤᓕᔪᓂᒃ:
43ᑍᒤᒻᒪᑦ ᐅᖃᐅᑎᕙᑦᓯ, ᒎᑎᐅᑉ ᐊᑕᓂᐅᕕᖓᓂᒃ ᐊᖅᓵᖅᑕᐅᔪᒫᖅᐳᓯ ᑐᓂᔭᐅᖔᖅᓗᓂᓗ ᐃᓄᖕᓄᑦ ᐱᕈᖅᑐᖃᖅᑎᑦᓯᔪᓐᓇᖅᑐᓄᑦ. 
44[ᓇᓪᓕᐊᑦ ᑕᕝᕗᖓ ᐅᔭᕋᖕᒧᑦ ᑲᑕᒃᑐᖅ ᓯᖁᒥᓐᓂᐊᖅᐳᖅ; ᐅᔭᕋᒡᓗ ᓇᓪᓕᐊᓐᓄᑦ ᑲᑕᒃᑯᓂ, ᑲᑕᒡᕕᒋᔭᒥᓂᒃ ᓯᖃᓪᓕᓯᓂᐊᖅᐳᖅ.”]+
45ᑐᓂᕐᕈᓯᖅᑎᑦᓯᔩᓪᓕ ᐊᖓᔪᖅᑳᖏᑦ ᐹᕋᓰᓪᓗ, ᔩᓱᓯᐅᑉ ᐊᑦᔨᐅᔪᕆᔭᖓᓂᒃ ᑐᓵᒐᒥᒃ, ᖃᐅᔨᕗᑦ ᐅᖃᐅᓯᕆᔭᐅᓂᕐᖕᒥᖕᓂᒃ. 
46ᑍᒤᒻᒪᑦ ᑎᒍᓇᓱᐊᕋᓗᐊᖅᐹᑦ, ᐃᓄᒐᓴᒡᔪᐊᓂᒡᓕ ᓯᕘᕋᕗᑦ, ᑖᒃᑯᐊ ᐃᓱᒪᖃᕐᖕᒪᑕ ᐱᔪᖃᓛᖅᑐᒥᒃ ᒎᑎᒧᑦ ᐅᖃᖅᑎᖁᑕᐅᓇᓱᒋᓪᓗᒍ.
