1ᐊᑕᓂᐅᑉ ᒨᓯᓯᓗ ᐂᕈᓂᓗ ᐅᖃᐅᑎᕚᒃ, 
2ᐄᓴᕅᓕᒥᐅᑦ ᐃᒫᒃ ᐅᖃᐅᑎᒃᑭᑦ; ᐃᓄᒃ ᐅᓱᖕᒥᒍᑦ ᒪᖅᓴᖅᐸᑦ, ᒪᕿᖓ ᑕᕝᕙ ᓴᓗᒤᑦᑑᕗᖅ. 
3ᒪᖀᓐᓇᐅᔭᖅᐸᓪᓘᓐᓃᑦ ᐅᓱᖓ ᒪᕿᔪᓐᓁᖅᑎᑕᐅᓯᒪᒃᐸᓪᓘᓐᓃᑦ, ᑖᓐᓇ ᓴᓗᒤᑦᑑᕗᖅ ᐃᒫᒃ ᑕᕝᕙ ᒪᖅᓴᕐᖕᓂᖅ ᓴᓗᒤᑎᑦᓯᓂᐊᖅᐳᖅ. 
4ᓯᓂᒡᕕᒃ ᐃᓅᑉ ᒪᖅᓴᖅᑑᑉ ᓇᓚᕕᒋᔭᖓ ᓴᓗᒤᑦᑑᕗᖅ, ᐃᒃᓯᕚᖅᕕᒋᔭᓕᒫᖏᓪᓗ ᓴᓗᒤᑦᑑᓂᐊᖅᐳᑦ. 
5ᑭᓇᑐᐃᓐᓇᐅᑉ ᒪᖅᓴᖅᑑᑉ ᐃᒡᓕᖓ ᐊᒃᑐᖅᐸᒍ, ᐊᒃᑐᐃᔫᑉ ᐊᓐᓄᕌᓂ ᐅᐊᓴᕆᐊᖃᖅᐰᑦ ᐅᕕᓂᓕᒫᒥᓂᒡᓗ ᐅᐊᓴᖅᓗᓂ ᐃᒥᕐᖕᒧᑦ, ᑖᓐᓇ ᓴᓗᒤᑦᑑᓂᐊᖅᐳᖅ ᐅᓐᓄᒃ ᑎᑭᓪᓗᒍ. 
6ᓇᓪᓕᐊᑦᓗ ᐃᒃᓯᕚᖅᑐᖅ ᐊᖑᑎᐅᑉ ᒪᖅᓴᖅᑑᑉ ᐃᒃᓯᕚᖅᕕᕕᓂᖓᓂ ᐊᓐᓄᕌᓂ ᐅᐊᓴᕆᐊᖃᖅᐰᑦ ᐅᕕᓂᓕᒫᒥᓂᒡᓗ ᐅᐊᓴᖅᓗᓂ ᐃᒥᕐᖕᒧᑦ, ᑖᓐᓇᓗ ᓴᓗᒤᓐᓂᐊᖅᐳᖅ ᐅᓐᓄᒃ ᑎᑭᓪᓗᒍ. 
7ᓇᓪᓕᐊᑦᓗ ᐊᒃᑐᖅᓯᔪᖅ ᐊᖑᒻᒥᒃ ᒪᖅᓴᖅᑐᒥᒃ ᐊᒃᑐᖅᓯᔫᑉ ᐊᓐᓄᕌᓂ ᐅᐊᓴᕆᐊᖃᖅᐰᑦ ᐅᕕᓂᓕᒫᓂᓗ ᐅᐊᓴᕆᐊᖃᖅᐹ, ᑖᓐᓇᓗ ᓴᓗᒤᑦᑑᓂᐊᖅᐳᖅ ᐅᓐᓄᒃ ᑎᑭᓪᓗᒍ. 
8ᐊᖑᑦ ᒪᖅᓴᖅᑐᖅ ᓴᓗᒪᔪᒧᑦ ᑭᓇᑐᐃᓐᓇᕐᖕᒧᑦ ᐅᕆᐊᖅᐸᑦ, ᐃᓄᒃ ᑖᓐᓇ ᐊᓐᓄᕌᓂ ᐅᐊᓴᕆᐊᖃᖅᐰᑦ ᐅᕕᓂᓕᒫᓂᓗ ᐅᐊᓴᕆᐊᖃᖅᐹ ᐃᒥᕐᖕᒧᑦ, ᓴᓗᒤᑦᑑᓂᐊᖅᐳᖅᓗ ᐅᓐᓄᒃ ᑎᑭᓪᓗᒍ. 
9ᓱᓇᑐᐃᓐᓁᑦ ᐃᓅᑉ ᒪᖅᓴᖅᑑᑉ ᐃᒃᓯᕙᕕᒋᔭᖏᑦ ᓱᓇᒥᒃ ᐃᑭᒪᓗᓂᓘᓐᓃᑦ ᑖᒃᑯᐊ ᓴᓗᒤᑦᑑᓂᐊᖅᐳᑦ. 
10ᓇᓪᓕᐊᑦᓗ ᑕᒪᒃᑯᐊ ᒪᖅᓴᖅᑑᑉ ᐊᑖᓃᖃᑦᑕᖅᓯᒪᔪᑦ ᐊᒃᑐᖅᐸᒋᑦ ᑖᓐᓇ ᓴᓗᒤᑦᑑᓂᐊᖅᐳᖅ ᐅᓐᓄᒃ ᑎᑭᓪᓗᒍ; ᑕᒪᒃᑯᓂᖓᓗ ᑎᒍᓯᔪᖅ ᐊᓐᓄᕌᓂ ᐅᐊᓴᕆᐊᖃᖅᐰᑦ ᐅᕕᓂᓕᒫᒥᓂᒡᓗ ᐅᐊᓴᕆᐊᖃᖅᐳᖅ ᐃᒥᕐᖕᒧᑦ, ᓴᓗᒤᑦᑑᓂᐊᖅᐳᖅᓗ ᐅᓐᓄᒃ ᑎᑭᓪᓗᒍ. 
11ᓇᓪᓕᐊᑦ ᐊᖑᒻᒥᒃ ᒪᖅᓴᖅᑐᒥᒃ ᐊᒃᑐᖅᓯᒃᐸᑦ ᐊᒡᒐᓂ ᐅᐊᓴᓚᐅᖏᓪᓗᒋᑦ ᐃᒥᕐᖕᒧᑦ, ᐊᓐᓄᕌᓂ ᐅᐊᓴᕆᐊᖃᖅᐰᑦ ᐅᕕᓂᓕᒫᒥᓂᒡᓗ ᐅᐊᓴᕆᐊᖃᖅᐳᖅ ᐃᒥᕐᖕᒧᑦ, ᓴᓗᒤᑦᑑᓂᐊᖅᐳᖅᓗ ᐅᓐᓄᒃ ᑎᑭᓪᓗᒍ. 
12ᐅᔭᕅᑦ ᐃᓗᓕᖁᑎᓕᐊᕆᓯᒪᔪᑦ ᐊᖑᑎᐅᑉ ᒪᖅᓴᖅᑑᑉ ᐊᒃᑐᖅᑕᖏᑦ ᓯᖁᒥᑕᐅᔭᕆᐊᖃᖅᐳᑦ, ᕿᔪᐃᓪᓗ ᓴᓇᓯᒪᔪᑦ ᐊᒃᑐᖅᑕᖏᑦ ᐃᒥᕐᖕᒧᑦ ᐅᐊᓴᖅᑕᐅᔭᕆᐊᖃᖅᐳᑦ.
13ᐊᖑᑦ ᓴᓗᒻᒪᖅᐸᑦ ᐅᓱᐊᑕ ᒪᖅᓴᕐᖕᓂᖓᓂᑦ ᐅᓪᓗᓂᒃ 7-ᓂᒃ ᐅᑕᖅᑭᔭᕆᐊᖃᖅᐳᖅ ᓴᓗᒻᒪᖅᓴᖅᑕᐅᖏᓐᓂᕐᖕᒥᓂ; ᑕᕝᕙ ᐊᓐᓄᕌᓂ ᐅᐊᓴᕆᐊᖃᖅᐰᑦ ᐅᕕᓂᓕᒫᓂᓗ ᐃᒥᕐᖕᒧᑦ ᓴᓗᒪᔪᒧᑦ, ᓴᓗᒻᒪᕐᖕᓂᐊᖅᐳᖅ ᑕᕝᕙ. 
14ᐅᓪᓗᑦ 8-ᖓᓐᓂ ᐱᔭᕆᐊᖃᖅᐳᖅ ᑐᕕᖕᓂᒃ ᒪᕐᕉᖕᓂᒃ ᐅᕝᕙᓘᓐᓃᑦ ᒪᕐᕉᖕᓂᒃ ᐊᕿᒡᒋᐅᔮᖅᑑᖕᓂᒃ ᐱᑦᔭᓐᓂᒃ ᐱᐊᕋᕕᓃᖕᓂᒃ, ᕾᓗᓂᓗ ᐊᑕᓂᐅᑉ ᓵᖓᓄᑦ ᑐᐱᐅᑉ ᑲᑎᒪᕕᐅᑉ ᐃᑎᖅᑕᖅᕕᖓᓄ, ᑐᓂᓗᒋᓪᓗ ᑖᒃᑯᐊ ᑐᓂᕐᕈᓯᖅᑎᑦᓯᔨᒧᑦ. 
15ᑐᓂᕐᕈᓯᖅᑎᑦᓯᔨᐅᑉ ᑖᒃᑯᐊ ᑐᓂᕐᕈᑎᒋᓂᐊᖅᐰᑦ, ᐱᖃᑖ ᑐᓂᕐᕈᑕᐅᓗᓂ ᐊᔪᕐᖕᓂᖅ ᐱᓪᓗᒍ, ᐂᑉᐸᖓᓗ ᑐᓂᕐᕈᑕᐅᓗᓂ ᐃᑯᐊᓪᓚᒃᑕᐅᓗᓂ, ᑍᒫᒃ ᐃᓱᒪᒋᔪᓐᓁᖅᕕᐅᑎᓐᓂᐊᖅᐹ ᐊᑕᓂᕐᖕᒧᑦ, ᐃᓄᒃ ᑖᓐᓇ ᐊᓂᐊᑦᓯᕙᒃᑐᖅ ᐅᓱᖕᒥᒍᑦ.
16ᐊᖑᑎᐅᑉ ᐅᓱᖓ ᒪᕿᒃᐸᑦ, ᑎᒥᓂ ᐅᕕᓂᖕᓂᐊᕆᐊᖃᖅᐹ ᐃᒥᕐᖕᒧᑦ, ᑖᓐᓇᓗ ᓴᓗᒤᑦᑑᓂᐊᖅᐳᖅ ᐅᓐᓄᒃ ᑎᑭᓪᓗᒍ. 
17ᐊᓐᓄᕌᑦ ᓱᓇᑐᐃᓐᓁᑦ ᐆᒪᔫᓪᓘᓐᓃᑦ ᐊᒥᕕᓂᖏᑦ ᐅᓱᖕᒥᑦ ᒪᕿᕕᐅᓯᒪᔪᑦ ᐅᐊᓴᖅᑕᐅᔭᕆᐊᖃᖅᐳᑦ ᐃᒥᕐᖕᒧᑦ ᓴᓗᒤᑦᑑᓂᐊᖅᓗᑎᒡᓗ ᐅᓐᓄᒃ ᑎᑭᓪᓗᒍ. 
18ᐊᖑᓪᓗ ᐊᕐᖕᓇᖅᓗ ᐃᓐᓇᖓᓗᑎᒃ ᐱᖃᑎᒌᒃᐸᑎᒃ ᐅᓱᐊᓗ ᒪᕿᒃᐸᑦ ᑕᒪᕐᖕᒥᒃ ᐅᕕᓂᖕᓂᐊᕆᐊᖃᖅᐳᒃ ᐃᒥᕐᖕᒧᑦ, ᓴᓗᒤᑦᑑᓂᐊᖅᐳᒡᓗ ᑕᒪᕐᖕᒥᒃ ᐅᓐᓄᒃ ᑎᑭᓪᓗᒍ.
19ᐊᕐᖕᓇᖅ ᑕᖅᑭᑕᒫᖅᓯᐅᑎᒥᒃ ᐊᐅᓈᕈᓂ, ᓴᓗᒤᑦᑑᓂᐊᖅᐳᖅ ᐅᓪᓗᓂᒃ 7-ᓂᒃ, ᑭᐊᑐᐃᓐᓇᐅᓪᓗ ᐊᒃᑐᖅᐸᒍ ᐊᒃᑐᐃᔪᖅ ᓴᓗᒤᑦᑑᓂᐊᖅᐳᖅ ᐅᓐᓄᒃ ᑎᑭᓪᓗᒍ. 
20ᐊᕐᖕᓇᐅᑉ ᓇᓚᕕᒋᔭᖏᑦ ᐊᐅᓈᖅᑎᓪᓗᒍ ᓴᓗᒤᑦᑑᓂᐊᖅᐳᑦ, ᐃᒃᓯᕙᕕᒋᔭᓕᒫᖏᓪᓗ ᓴᓗᒤᑦᑑᓂᐊᖅᐳᑦ. 
21ᑭᓇᒧᓪᓘᓐᓃᑦ ᓯᓂᒡᕕᖓ ᐊᒃᑐᖅᑕᐅᒃᐸᑦ ᐊᓐᓄᕌᓂ ᐅᐊᓴᕆᐊᖃᖅᐰᑦ ᐃᒥᕐᖕᒧᓪᓗ ᐅᕕᓂᖕᓂᐊᖅᓗᓂ, ᐊᒃᑐᖅᓯᔪᕕᓂᖅ ᓴᓗᒤᓐᓂᐊᖅᐳᖅ ᐅᓐᓄᒃ ᑎᑭᓪᓗᒍ. 
22ᑭᐊᓘᓐᓃᑦ ᐃᒃᓯᕙᕕᖓᓂᒃ ᐊᒃᑐᖅᓯᒃᐸᑦ ᐊᓐᓄᕌᓂ ᐅᐊᓴᕆᐊᖃᖅᐰᑦ ᐃᒥᕐᖕᒧᓪᓗ ᐅᕕᓂᖕᓂᐊᕆᐊᖃᖅᐳᖅ ᓴᓗᒤᑦᑑᓂᐊᖅᓗᓂᓗ ᐅᓐᓄᒃ ᑎᑭᓪᓗᒍ. 
23ᓯᓂᒡᕕᖓᓘᓐᓃᑦ ᐃᒃᓯᕙᕕᖓᓘᓐᓃᑦ, ᑭᓇᒧᑦ ᐊᒃᑐᖅᑕᐅᒃᐸᑕ, ᐊᒃᑐᖅᓯᔪᖅ ᓴᓗᒤᓐᓂᐊᖅᐳᖅ ᐅᓐᓄᒃ ᑎᑭᓪᓗᒍ. 
24ᐊᖑᑎᐅᑉ ᐃᓐᓇᖓᖃᑎᒋᒃᐸᒍ ᐱᖃᑎᒋᒃᐸᒍᓗ ᐊᐅᓈᖅᑎᓪᓗᒍ, ᐊᖑᑦ ᓴᓗᒤᓐᓂᐊᖅᐳᖅ ᐅᓪᓗᓂᒃ 7-ᓂᒃ, ᓇᓚᕕᒋᔭᓕᒫᖏᓪᓗ ᓴᓗᒤᑦᑑᓂᐊᖅᐳᑦ.
25ᐊᕐᖕᓇᖅ ᐊᐅᓈᖅᐸᑦ ᐅᓪᓗᓂᒃ ᐅᓄᖅᑐᓂᒃ ᑕᖅᑭᑕᒫᖅᓯᐅᑎᖓᑕ ᐊᓯᐊᒍᑦ, ᐅᕝᕙᓘᓐᓃᑦ ᑕᖅᑭᑕᒫᑦ ᐊᐅᓈᖅᕕᖓᑕ ᐅᖓᑖᓄᑦ, ᑖᓐᓇ ᓴᓗᒤᑦᑑᓂᐊᖅᐳᖅ ᐊᐅᓈᕐᖕᓂᕐᖕᒥᓂ, ᓲᖅᓗᑦᑕᐅᖅ ᑕᖅᑭᑕᒫᑦ ᐊᐅᓈᖅᕕᖕᒥᑐᑦ. 
26ᓯᓂᒡᕕᒃ ᓇᓚᕕᒋᔭᖓ ᐊᐅᓈᖅᑎᓪᓗᒍ ᓴᓗᒤᑦᑑᓂᐊᖅᐳᖅ ᓲᖅᓗᑦᑕᐅᖅ ᑕᖅᑭᑕᒫᖅᓯᐅᑎᒥᒃ ᐊᐅᓈᕈᓯᖓᑐᑦ. 
27ᑭᐊᓘᓐᓃᑦ ᐊᒃᑐᖅᐸᒍ ᓯᓂᒡᕕᖓᓘᓐᓃᑦ ᐃᒃᓯᕙᕕᖓᓘᓐᓃᑦ ᓴᓗᒤᑦᑑᓕᕐᖕᓂᐊᖅᐳᖅ, ᑖᑦᓱᒪ ᐊᓐᓄᕌᓂ ᐅᐊᓴᕆᐊᖃᖅᐰᑦ ᐃᒥᕐᖕᒧᓪᓗ ᐅᕕᓂᖕᓂᐊᖅᓗᓂ, ᓴᓗᒤᑦᑑᓂᐊᖅᐳᖅᓗ ᐅᓐᓄᒃ ᑎᑭᓪᓗᒍ. 
28ᐊᐅᓈᕈᓐᓃᕈᓂ ᐊᕐᖕᓇᖅ ᐅᑕᖅᑭᔭᕆᐊᖃᖅᐳᖅ ᐅᓪᓗᓂᒃ 7-ᓂᒃ, ᑭᖑᓂᖓᒍᑦ ᐊᑐᖅᑕᐅᔭᕆᐊᓕᒃ ᒪᓕᒡᓗᒍ ᓴᓗᒪᓂᕋᖅᑕᐅᓕᕐᖕᓂᐊᖅᐳᖅ. 
29ᐅᓪᓗᑦ 8-ᖓᓐᓂ ᑑᕖᖕᓂᒃ ᒪᕐᕉᖕᓂᒃ ᐅᕝᕙᓘᓐᓃᑦ ᐊᕿᒡᒋᐅᔮᖅᑑᖕᓂᒃ ᐱᑦᔭᓐᓂᒃ ᒪᕐᕉᖕᓂᒃ ᐱᐊᕋᕕᓃᖕᓂᒃ ᓇᒃᓴᕆᐊᖃᖅᐳᖅ, ᑐᓂᕐᕈᓯᖅᑎᑦᓯᔨᒧᓪᓗ ᑐᓂᓗᒋᒃ ᑐᐱᐅᑉ ᑲᑎᒪᕕᐅᑉ ᐃᑎᖅᑕᖅᕕᖓᓂ. 
30ᑐᓂᕐᕈᓯᖅᑎᑦᓯᔨ ᑐᓂᕐᕈᓯᕆᐊᖃᖅᐳᖅ ᑎᖕᒥᐊᒥᒃ ᐊᑕᐅᓯᕐᖕᒥᒃ ᐊᔪᕐᖕᓂᖅ ᐱᓪᓗᒍ, ᐂᑉᐸᖓᓗ ᑐᓂᕐᕈᑎᒋᓗᒍ ᐃᑯᐊᓪᓚᓗᒍ ᑐᓂᕐᕈᓯᖅᑎᑦᓯᔨᐅᑉ ᐊᕐᖕᓇᖅ ᐃᓱᒪᒋᔪᓐᓁᖅᕕᐅᑎᓐᓂᐊᖅᐹ ᐊᑕᓂᕐᖕᒧᑦ ᓴᓗᒤᑦᑐᖅ ᐊᐅᓈᕐᖕᓂᕆᓚᐅᖅᑕᖓ ᐱᓪᓗᒍ.
31ᐄᓴᕅᓕᒥᐅᖑᔪᓯ ᐊᕕᑎᓯᒪᔭᕆᐊᖃᖅᐸᓯ ᓱᓇᑐᐃᓐᓁᑦ ᓴᓗᒤᓕᕈᑕᐅᔪᓐᓇᖅᑐᑦ, ᑐᖁᖁᓇᒋᑦ ᓴᓗᒤᓕᑎᑕᐅᓂᕐᖕᒧᑦ, ᐃᑦᔪᕐᖕᓁᑦᑐᕕᖁᑎᓐᓂ ᓇᔪᒐᓐᓂᒃ ᐃᑦᔪᕐᖕᓇᖅᓯᑎᑦᓯᒃᐸᑕ, ᑖᒃᑯᓄᖓ ᓇᔫᑎᓂᕆᔭᓐᓂ ᑐᖁᑕᐅᔪᒃᓴᐅᖕᒪᑕ.
32ᐅᓇ ᑕᕝᕙ ᐱᖁᔭᖅ ᐊᖑᑦ ᖃᐹᕿᔪᖅ ᐱᑦᔪᑎᒋᓪᓗᒍ, ᓴᓗᒤᓕᑎᑕᐅᔪᓪᓗ ᖃᐹᕿᓂᕐᖕᒧᑦ. 
33ᐊᕐᖕᓇᐅᓪᓗ ᐊᐅᓈᖅᑑᑉ ᑕᖅᑭᑕᒫᖅᓯᐅᑎᖓ ᐱᓪᓗᒍ, ᐊᖑᓪᓘᓐᓃᑦ ᐊᕐᖕᓇᖅᓘᓐᓃᑦ ᖃᐹᕿᔪᖅ ᐱᓪᓗᒍ, ᐊᖑᓪᓗ ᐊᕐᖕᓇᒥᒃ ᓴᓗᒤᑦᑐᒥᒃ ᐱᖃᑎᖃᖅᑐᖅ ᐱᓪᓗᒍ.
