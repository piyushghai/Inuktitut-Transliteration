1ᑕᒪᑐᒪ ᑭᖑᕐᖓᒍᑦ ᑐᓴᖅᐳᖓ ᐃᓄᒋᐊᒃᑐᖅᔪᐊᓄᑦ ᓂᐱᒋᔭᐅᔮᖅᑐᓂᒃ ᓂᐱᖅᑯᖅᑐᓪᓗᑎᒃ ᐅᖃᖅᑐᓂᒃ, “ᐋᓕᓘᔭ! ᐱᐅᓕᔭᐅᓂᖅ ᐱᓐᓇᕐᖕᓇᕐᖕᓂᖅᓗ ᐱᔪᓐᓇᕐᖕᓂᖅᓗ ᒎᑎᑦᑕ ᐱᒋᕔᑦ; 
2ᑖᑦᓱᒪ ᐃᖅᑲᖅᑐᐃᓂᖏᑦ ᓱᓕᖕᒪᑕ ᓈᒻᒪᓈᑦᓯᐊᖅᓗᑎᒡᓗ; ᐃᖅᑲᖅᑐᓚᐅᕐᖕᒪᒍ ᐊᖑᓐᓂᐊᖅᑎᖅᔪᐊᖅ ᓄᓇᖅᔪᐊᕐᖕᒥᐅᓂᒃ ᐊᓯᕈᐃᓚᐅᖅᑐᖅ ᐊᖑᓐᓂᐊᕐᖕᓂᕐᖕᒥᓄᑦ, ᑖᑦᓱᒪᓗ ᐊᑭᓂᐊᖅᕕᒋᓚᐅᖅᐹ ᐱᔨᖏᑕ ᐊᐅᖏᑦ ᐱᑦᔪᑎᒋᓪᓗᒋᑦ.” 
3ᓱᓕ ᐅᖃᒃᑲᓐᓂᕆᕗᑦ, “ᐋᓕᓘᔭ! ᐃᒡᓗᒐᓴᒡᔪᐊᑦ ᐃᑯᐊᓚᓂᖏᑕ ᐳᔪᖓ ᖁᒻᒧᐊᑦᓮᓐᓇᕐᖕᓂᐊᖅᐳᖅ ᐃᓱᖃᖏᑦᑐᒧᑦ.” 
4ᐊᖓᔪᖅᑳᓪᓗ 24-ᑦ ᐆᒪᔪᐃᓪᓗ ᓯᑕᒪᑦ ᐹᒻᒪᒡᓗᑎᒃ ᒎᑎ ᑐᒃᓯᐊᖅᕕᒋᕚᑦ ᐃᒃᓯᕙᐅᑕᖅᔪᐊᕐᖕᒥ ᐃᒃᓯᕙᔪᖅ, ᐅᖃᖅᓗᑎᒃ, “ᐋᒥᓐ ᐋᓕᓘᔭ!”
5ᐃᒃᓯᕙᐅᑕᖅᔪᐊᕐᖕᒥᓪᓗ ᓂᓪᓕᖅᑐᖃᖅᐳᖅ, ᐅᖃᖅᓗᓂ, “ᒎᑎᕗᑦ ᓂᖅᑐᖅᓯᐅᒃ, ᑖᑦᓱᒧᖓ ᐱᔨᐅᔪᓯ ᑕᒪᑦᓯ, ᑖᑦᓱᒥᖓ ᐅᐱᒍᓱᒃᑐᓯ, ᓴᓐᖐᑦᑐᑦ ᓴᓐᖏᔪᓪᓗ.” 
6ᑕᕝᕙ ᑐᓴᖅᐳᖓ ᐃᓄᒋᐊᒃᑐᖅᔪᐊᓄᑦ ᓂᐱᒋᔭᐅᔮᖅᑐᓂᒃ, ᐃᒪᖅᔪᐊᓪᓗ ᐃᒃᑑᓕᔮᕐᖕᓂᕆᔮᖅᑕᖏᓐᓂᒃ ᑲᓪᓘᓪᓗ ᐃᒃᑐᓚᐅᕐᖕᓂᖓᑐᑦ ᑕᒤᑦᑑᔮᖅᑐᓂᒃ, ᐅᖃᖅᑐᓂᒃ, “ᐋᓕᓘᔭ! ᐊᑕᓂᖅ ᒎᑎᕗᑦ ᐊᔪᒐᖃᖏᑦᑐᖅ ᐊᖓᔪᖅᑳᖅᔪᐊᖑᕗᖅ. 
7ᖁᕕᐊᓱᒡᓗᑕ ᐊᖏᒡᓕᑎᖅᓚᕗᑦ ᓂᖅᑐᖅᓗᒍᓗ, ᓄᕐᕋᐅᔭᐅᑉ ᑲᑎᑎᑕᐅᕕᒃᓴᖓ ᓇᓪᓕᐅᑎᖕᒪᑦ, ᓄᓕᐊᒃᓴᖓᓗ ᐊᑐᐃᓐᓇᕈᖅᓗᓂ ᑖᑦᓱᒧᖓ. 
8ᐊᓐᓄᕌᕈᓐᓇᖅᑎᑕᐅᕗᖅ ᓵᑦᑐᒥᒃ, ᑕᑯᒥᓇᖅᑐᒥᒃ ᓴᓗᒻᒪᑦᓯᐊᖅᑐᒥᒃ.” ᐊᓐᓄᕌᖅ ᑖᓐᓇ ᓵᑦᑐᖅ ᐊᓐᓄᕌᒃᓴᐅᕗᖅ ᐃᑦᔪᕐᖕᓁᑦᑐᓄᑦ ᐃᓱᐊᖅᑐᓕᓂᕐᖕᒥᒃ ᐱᓇᓱᐊᓚᐅᖅᑐᓄᑦ.+
9ᐂᖏᓕᐅᓪᓗ ᐅᖃᐅᑎᕚᖓ, “ᐅᓇ ᑎᑎᕋᕈᒃ: ᖁᕕᐊᓱᒍᑎᒃᓴᖃᖅᐳᑦ ᓄᕐᕋᐅᔭᐅᑉ ᑲᑎᑎᑕᐅᓂᖓᑕ ᓂᕆᕕᒡᔪᐊᕐᖕᓂᖓᓄᑦ ᕾᖁᔭᐅᔪᑦ.” ᐂᖏᓕᓗ ᐅᖃᒃᑲᓐᓂᖅᐳᖅ, “ᑕᒪᒃᑯᐊ ᓱᓕᔪᒥᒃ ᒎᑎᐅᑉ ᐅᖃᐅᓯᕆᕔᑦ.”
10ᑕᕝᕙ ᐃᑎᒐᖏᓐᓄᑦ ᐹᒻᒪᒃᐳᖓ ᑐᒃᓯᐊᖅᕕᒋᔪᒪᓪᓗᒍ, ᑖᑦᓱᒪᓕ ᐅᖃᐅᑎᕚᖓ, “ᑍᒤᓕᐅᕆᐊᖃᓐᖏᓚᑎᑦ! ᐱᔨᑐᐃᓐᓇᐅᖃᑕᐅᕗᖓ ᐃᓕᒃᑐᑦ ᖃᑕᓐᖑᑎᒃᑐᓪᓗ ᐅᖅᑲᕆᒃᓴᐅᑦᔨᔪᓄᑦ ᔩᓱᓯᒥᒃ. ᒎᑎᓕ ᑐᒃᓯᐊᖅᕕᒋᒍᒃ.”
11ᑕᕝᕙ ᕿᓚᒃ ᐅᒃᑯᐃᖅᑐᖅ ᑕᑯᕙᕋ, ᑕᑯᒋᓪᓗ, ᓴᖅᑭᑦᑐᖃᖅᐳᖅ ᕿᒻᒥᖅᔪᐊᒥᒃ ᖃᑯᖅᑕᒥᒃ! ᑕᕝᕙᓂᓗ ᐃᑭᒪᔪᖅ ᐊᑎᖃᖅᐳᖅ ᓱᖁᓯᔪᐃᑦᑐᒥᒃ ᓱᓕᔪᒥᒡᓗ, ᓈᒻᒪᓈᑦᓯᐊᖅᓗᓂᓗ ᐃᖅᑲᖅᑐᐃᕗᖅ ᑕᒪᓐᓇᓗ ᐅᓇᑕᐅᑎᒋᓪᓗᓂᐅᒃ. 
12ᐃᔨᖏᒡᓗ ᐃᑯᐊᓚᔪᑎᑐᑦ ᑍᒤᑉᐴᒃ, ᓂᐊᖂᑎᖃᖅᐳᖅᓗ ᐊᖓᔪᖅᑳᐅᓂᖓᑕ ᓇᓗᓁᒃᑯᑕᖏᓐᓂᒃ ᐅᓄᖅᑐᓂᒃ; ᐊᑎᖓᓗ ᑕᕝᕙᓂ ᑎᑎᕋᖅᓯᒪᕗᖅ ᑭᓇᒧᑦ ᖃᐅᔨᒪᔭᐅᖏᑦᑐᖅ ᐃᓄᐊᓄᑦ ᑭᓯᒥ. 
13ᐅᓕᒡᔪᐊᖓᓗ ᐊᑐᖅᑕᖓ ᐊᐅᖕᒥᒃ ᐃᑦᓴᒃᓯᒪᕗᖅ, ᐊᑎᖃᖅᑎᑕᐅᕗᖅᓗ, ᒎᑎᐅᑉ ᐅᖃᐅᓯᖓᓂᒃ. 
14ᕿᓚᖕᒥᐅᓪᓗ ᐅᓇᑕᖅᑐᒃᓴᖁᑎᖏᑕ ᒪᓕᒃᐹᑦ, ᕿᒻᒥᖅᔪᐊᖃᖅᓗᑎᒃ ᖃᑯᖅᑕᓂᒃ, ᐊᓐᓄᕌᖅᓯᒪᓪᓗᑎᒡᓗ ᓵᑦᑐᓂᒃ ᓴᓗᒪᔪᓂᒃ ᖃᑯᖅᑕᓂᖅ. 
15ᖃᓂᖓᓂᓪᓗ ᐊᓂᔪᖃᖅᐳᖅ ᓴᕕᒡᔪᐊᒥᒃ ᐃᐱᒃᑐᒥᒃ ᑖᑦᓱᒧᖓ ᐃᓅᖃᑎᒌᒡᔪᐊᓂᒃ ᑐᖁᕅᖁᓪᓗᒍ, ᐊᐅᓚᓐᓂᐊᖅᐰᓪᓗ ᐊᔭᐅᑉᐱᐊᒧᑦ ᓴᕕᕋᔭᖕᒧᑦ; ᑐᓪᓕᕋᖅᓗᒋᓪᓗ ᕔᓃᑦ ᐃᑦᑏᔭᕐᖕᓂᐊᖅᐰᑦ ᐃᑦᑏᔭᖅᑕᐅᕕᖕᓂ ᑕᒪᑦᔭ ᒎᑎᐅᑉ ᐊᔪᒐᖃᖏᑦᑑᑉ ᓂᓐᖓᐅᓯᖅᔪᐊᖓᑕ ᐃᑦᑏᔭᖅᑕᐅᓂᖓ. 
16ᐅᓕᒡᔪᐊᖓᓂ ᖁᒃᑐᕋᖏᖕᓂᓗ ᐊᑎᖓ ᑎᑎᕋᖅᓯᒪᕗᖅ, “ᐊᖓᔪᖅᑳᖅᔪᐊᖅ ᐊᖓᔪᖅᑳᖅᔪᐊᓄᑦ ᐊᑕᓂᐅᔪᖅᓗ ᐊᑕᓂᕐᖕᓄᑦ.”
17ᑕᕝᕙ ᐂᖏᓕᒥᒃ ᑕᑯᒋᕗᖓ ᓯᕿᓂᕐᖕᒥ ᓇᖏᖅᑐᒥᒃ, ᓂᐱᖅᑯᖅᑐᓪᓗᓂᓗ ᑎᖕᒥᐊᓄᑦ ᖃᖓᑕᔪᓄᑦ ᐅᖃᖅᐳᖅ, “ᕾᒋᑦᓯ, ᑲᑎᓕᖅᑕ ᒎᑎᐅᑉ ᓂᕆᕕᒡᔪᐊᖅᕕᖓᓄᑦ, 
18ᓂᕆᓕᖅᑕ ᐊᖓᔪᖅᑳᖅᔪᐊᑦ ᑎᒥᖏᓐᓂᒃ, ᐅᓇᑕᖅᑐᒃᓴᓄᓪᓗ ᐊᖓᔪᖅᑳᖁᑎᖏᓐᓂᒃ, ᐅᓇᑕᖅᑐᒃᓴᖁᑎᖏᑕᓗ ᐊᔪᖏᑦᑐᖅᔪᐊᑦ ᑎᒥᖏᓐᓂᒃ, ᕿᒻᒥᖅᔪᐊᓂᒃ ᑕᕝᕙᓂᓗ ᐃᑭᒪᔪᑦ ᑎᒥᖏᓐᓂᒃ, ᐃᓅᓕᒫᓪᓗ ᑎᒥᖏᓐᓂᒃ, ᓯᐊᓛᓂᒃ ᓯᐊᓛᖑᖏᑦᑐᓂᒡᓗ, ᓴᓐᖏᔪᓂᒃ ᓴᓐᖐᑦᑐᓂᒡᓗ.”
19ᑕᑯᓕᕆᕗᖓ ᐆᒪᔪᐊᓗᖕᒥᒃ ᓄᓇᖅᔪᐊᓪᓗ ᐊᖓᔪᖅᑳᖅᔪᐊᖏᓐᓂᒃ ᐅᓇᑕᖅᑐᒃᓴᖁᑎᖏᓐᓂᒡᓗ ᑲᑎᓕᖅᑐᓂᒃ ᐅᓇᑕᕆᐊᕈᒪᓪᓗᒍ ᕿᒻᒥᖅᔪᐊᕐᖕᒥ ᐃᑭᒪᔪᖅ ᐅᓇᑕᖅᑎᖁᑎᖏᓪᓗ. 
20ᐆᒪᔪᐊᓗᒡᓗ ᓵᓚᐅᓪᓗᓂ ᑎᒍᔭᐅᕗᖅ ᐊᑦᓱᖏᖅᑕᐅᓪᓗᓂᓗ, ᓇᓚᐅᑦᑍᓂᖅᓗᒃᑐᓪᓗ ᑎᒍᔭᐅᖃᑕᐅᕗᑦ ᑖᑦᓱᒪ ᓵᖓᓂ ᑲᒪᓇᖅᑐᓕᖃᑦᑕᐅᓚᖅᑐᑦ ᑲᒪᓇᖅᑐᓕᓂᕐᖕᒥᓄᓪᓗ ᑕᒻᒪᖅᑎᑦᓯᓚᐅᖅᑐᑦ ᐆᒪᔪᐊᓘᑉ ᓇᓗᓁᒃᑯᑕᖓᓂᒃ ᓇᓗᓁᒃᑯᓯᖅᓯᒪᔪᓂᒃ ᑐᒃᓯᐊᖅᕕᖃᖃᑦᑕᓚᐅᖅᑐᓪᓗ ᐆᒪᔪᐊᓘᑉ ᐊᑦᔨᖓᓂᒃ ᓴᓇᓯᒪᔪᒥᒃ. ᑖᒃᑯᐊᒡᓗ ᑕᒪᕐᖕᒥᒃ ᐃᒋᑕᐅᕘᒃ ᐆᒪᑎᓪᓗᒋᒃ ᑕᓯᕐᖕᒧᑦ ᐃᑯᒪᖅᔪᐊᕐᖕᒧᑦ ᐃᒃᑭᕆᒃᑐᖅᔪᐊᕐᖕᒥᒃ ᓲᓪᕙᒥᒃ ᐃᑯᒪᔪᒧᑦ. 
21ᐊᓯᖏᓪᓗ ᐅᓇᑕᖅᑐᒃᓴᖁᑎᖏᑦ ᓴᕕᒡᔪᐊᒧᑦ ᑐᖁᑕᐅᕗᑦ ᑖᑦᓱᒪ ᕿᒻᒥᖅᔪᐊᕐᖕᒥ ᐃᑭᒪᔫᑉ ᖃᓂᖓᓂᑦ ᐊᓂᓯᒪᔪᒧᑦ; ᑎᖕᒥᐊᓕᒫᓄᓪᓗ ᑎᒥᕕᓂᖏᑦ ᓂᕆᔭᐅᕗᑦ.
