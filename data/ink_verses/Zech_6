1ᖁᒻᒧᑦ ᑕᑯᓴᕐᖕᒥᒐᒪ, ᑕᑯᒋᕗᖓ ᐊᒃᓴᓗᐊᓕᖕᓂᒃ ᕿᒧᒃᓯᐅᑎᓂᑦ ᐅᓂᐊᖅᑕᐅᔪᓂᒃ ᓯᑕᒤᓂᒃ, ᓄᐃᓕᖅᑐᓂᒃ ᖃᖄᒃ ᒪᕐᕈᒃ ᐊᑯᓐᓂᖓᓂᑦ, ᖃᖄᓗ ᑖᒃᑯᐊᒃ ᑲᓐᓄᔭᐅᕗᒃ. 
2ᐊᒃᓴᓗᐊᓕᒃ ᓯᕗᓪᓕᖅᐸᖅ ᕿᒻᒥᖅᔪᐊᖃᖅᐳᖅ ᐊᐅᐸᖅᑐᓂᒃ, ᑭᖑᓂᖓᓃᑦᑐᖅ ᕿᕐᖕᓂᖅᑕᓂᒃ ᕿᒻᒥᖅᔪᐊᖃᖅᐳᖅ. 
3ᐱᖓᔪᖓᑦ ᖃᑯᖅᑕᓂᒃ ᕿᒻᒥᖅᔪᐊᖃᖅᐳᖅ, ᓯᑕᒪᖓᓪᓗ ᐅᑭᓕᕆᐊᓂᒃ ᐊᒃᓴᓗᐊᓕᖕᓂᒃ ᕿᒻᒥᖅᔪᐊᖃᖅᐳᖅ, ᑖᒃᑯᐊᓕᒫᓪᓗ ᐱᔪᓐᓇᕐᖕᓂᖃᖅᐳᑦ. 
4ᐂᖏᓕ ᐅᕙᓐᓂᒃ ᑕᑯᑎᑦᓯᔪᖅ ᐊᐱᕆᕙᕋ, “ᐊᑕᓃᖅ ᐅᑯᐊ ᖃᓄᖅ ᑐᑭᓖᑦ?”
5ᐂᖏᓕᐅᑉ ᑭᐅᕚᖓ, “ᐅᑯᐊ ᐊᓂᕐᖕᓃᑦ ᕿᓚᖕᒥᑦ ᐱᔪᑦ, ᓄᓇᖅᔪᐊᓕᒫᑉ ᐊᑕᓂᖓᑦᑕ ᓇᔪᒐᖓᓂᑦ ᑕᒪᐅᓐᖓᖅᑐᑦ.
6ᐊᒃᓴᓗᐊᓕᖕᓂᒃ ᕿᕐᖕᓂᖅᑕᓂᒃ ᕿᒻᒥᖅᔪᐊᖃᖅᑐᑦ ᐅᓐᓄᐊᑉ ᓇᓛᓄᑦ ᐊᐅᓪᓚᖅᐳᑦ, ᖃᑯᖅᑕᓂᒃᓗ ᕿᒻᒥᖅᔪᐊᖃᖅᑐᑦ ᓯᕿᓂᐅᑉ ᓂᐱᕕᐊᑕ ᓇᓛᓄᑦ ᐊᐅᓪᓚᖅᐳᑦ, ᐅᑭᓕᕆᐊᓂᒡᓗ ᕿᒻᒥᖅᔪᐊᖃᖅᑐᑦ ᐅᓪᓘᑉ ᓇᓛᓄᑦ ᐊᐅᓪᓚᖅᐳᑦ.” 
7ᕿᒻᒥᖅᔪᐊᓖᑦ ᐊᐅᓪᓚᕐᖕᒪᑕ, ᑲᔪᖏᖅᐳᑦ ᓄᓇᖅᔪᐊᖅ ᓈᓗᒍ ᐃᖏᕐᕋᕕᒋᑲᐅᖅᑐᕈᒪᓪᓗᒍ. ᐂᓐᖏᓕᓗ ᐅᖃᖅᐳᖅ, “ᐊᑏ ᓄᓇᖅᔪᐊᖅ ᐃᖏᕐᕋᕕᒋᔭᖅᑐᓕᖅᓯᐅᒃ!” ᑖᒃᑯᐊ ᓄᓇᖅᔪᐊᖅ ᓈᓪᓗᒍ ᐃᖏᕐᕋᓕᖅᐳᑦ. 
8ᑕᕝᕙ ᐂᓐᖏᓕ ᓂᓪᓕᖅᐳᖅ ᐅᕙᓐᓄᑦ, “ᑕᑯᒋᑦ ᐅᑯᐊ ᐅᓐᓄᐊᑉ ᓇᓛᓄᑦ ᐊᐅᓪᓚᖅᑐᑦ ᐊᑕᓂᐅᑉ ᐊᓂᕐᖕᓂᖓᑕ ᓂᓐᖓᐅᒪᓂᖓ ᐃᑯᓪᓚᐅᒥᑎᑉᐹ.”
9ᐊᑕᓂᐅᑉ ᐃᒫᒃ ᐅᖃᖅᕕᒋᕚᖓ, 
10“ᑐᓂᕐᕈᑎᑦ ᐱᔭᖅᑐᒃᑭᑦ ᑎᒍᔭᐅᓯᒪᔪᕕᓂᕐᖕᓂᑦ ᐅᑎᕋᑖᖅᑐᓂᑦ ᐹᐱᓘᓂᒥᑦ, ᐅᑯᐊ ᕼᐃᐅᓪᑍ, ᑐᐱᐊ, ᔨᑍᐊᐅᓪᓗ ᑐᓂᕐᕈᑎᖏᑦ. ᐅᓪᓗᒥᓗ ᑕᕝᕙᓂᑦᓮᓐᓇᖅ ᐂᓗᑎᑦ ᔫᓮᐊᐅᑉ ᐃᒡᓗᖓᓄᑦ ᔨᐸᓁᐊᐅᑉ ᐃᕐᖕᓂᖓᓄᑦ. ᑖᒃᑯᐊᓕᒫᑦ ᐅᑎᖅᓯᒪᖕᒪᑕ ᐹᐱᓘᓂᒧᑦ ᐊᐅᓪᓚᖅᑎᑕᐅᓯᒪᓂᕐᖕᒥᑦ. 
11ᑖᒃᑯᐊ ᑐᓂᕐᕈᑎᖏᓐᓂᒃ ᓯᐅᓪᕕᕆᓂᒃ ᒎᓗᓂᒡᓗ ᓂᐊᖂᑎᓕᐅᕆᑦ, ᐃᓕᓗᒍᓗ ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖓᓐᓄᑦ ᔮᓱᐊᒧᑦ ᔨᕼᐅᔭᑕᐅᑉ ᐃᕐᖕᓂᖓᓄᑦ. 
12ᐅᖃᐅᑎᒍᒃ, ‘ᐃᒫᒃ ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᕐᖕᒪᑦ, “ᐅᓇ ᐊᖑᑦ ᓇᐹᖅᑑᑉ ᐊᕙᓚᖓᔪᐊᓂᒃ ᐊᑎᖃᖅᐳᖅ, ᐃᓂᒋᔭᒥᓂᑦ ᐱᕈᖅᐸᓪᓕᐊᔪᒫᕐᖕᒪᑦ ᑐᒃᓯᐊᖅᕕᒡᔪᐊᓕᐅᖅᓗᓂᓗ ᐊᑕᓂᕐᖕᒧᑦ. 
13ᑖᓐᓇ ᐊᑕᓂᐅᑉ ᑐᒃᓯᐊᖅᕕᒡᔪᐊᖁᑎᖓᓂᒃ ᓴᓇᔪᒫᖅᐳᖅ, ᐊᖓᔪᖅᑳᖅᔪᐊᖅᓯᐅᑎᓂᒡᓗ ᐅᐱᒋᔭᐅᑦᔪᑎᓂᒃ ᐊᑐᕈᒫᖅᐳᖅ ᐃᒃᓯᕙᐅᑕᖅᔪᐊᕐᖕᒥᓗ ᐃᒃᓯᕚᖅᓗᓂ. ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑳᖑᔪᒫᖅᐳᖅ ᐃᒃᓯᕙᐅᑕᖅᔪᐊᕐᖕᒥ ᐃᒃᓯᕚᖅᓗᓂ. ᐃᓂᒋᔭᖏᒡᓗ ᑖᒃᑯᐊᒃ ᒪᕐᕉᒃ ᐱᓇᓱᐊᖃᑎᒌᑦᓯᐊᕈᒫᖅᐴᒃ.”’ 
14ᐊᖓᔪᖅᑳᖅᔪᐊᖅᓯᐅᑦ ᓇᓴᖅ ᐊᑕᓂᐅᑉ ᑐᒃᓯᐊᖅᕕᒡᔪᐊᖓᓃᓪᓗᓂ ᐃᖅᑲᐅᒪᑦᔪᑎᒃᓴᐅᓂᐊᖅᐳᖅ ᕼᐄᓪᑍᒧᑦ, ᑐᐱᐊᒧᑦ, ᔨᑍᐊᒧᓪᓗ, ᔪᓮᐊᒧᓪᓗ ᔨᐸᓁᐊᐅᑉ ᐃᕐᖕᓂᖓᓄᑦ.”
15ᐅᖓᓯᒃᑐᒥᑦ ᐱᓯᒪᔪᑦ ᐃᑲᔪᕆᐊᕈᒫᖅᐳᑦ ᐊᑕᓂᐅᑉ ᑐᒃᓯᐊᖅᕕᒡᔪᐊᖓᓂᒃ ᓴᓇᒃᑲᓐᓂᖃᑕᐅᔭᖅᑐᖅᓗᑎᒃ, ᑕᒪᓐᓇᓗ ᖃᐅᔨᒃᑲᓐᓂᕈᑎᒋᔪᒫᖅᐸᓯ ᐊᑕᓂᐅᑉ ᐊᔪᒐᖃᖏᑦᑑᑉ ᑎᓕᓚᐅᕐᖕᒪᖓ ᐃᓕᑦᓯᓐᓄᑦ. ᑍᒤᑦᓱᒫᖅᐳᖅ ᓈᓚᑦᓯᐊᕈᑦᓯ ᐊᑕᓂᐅᑉ ᐱᖁᔭᖏᓐᓂᒃ.
