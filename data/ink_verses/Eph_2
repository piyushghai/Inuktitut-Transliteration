1ᐃᓕᑦᓯᑦᑕᐅᖅ ᐅᒃᐱᕐᖕᓂᕐᖕᒥ ᑐᖁᖓᓚᐅᖅᐳᓯ, ᐱᐅᖏᑦᑐᓕᓂᕐᖕᒧᑦ ᐊᔪᖅᑐᓕᓂᕐᖕᒧᓪᓗ. 
2ᑍᑦᓱᒪᓂ ᑍᒫᒃ ᐃᓅᓯᖃᖅᑎᓪᓗᓯ ᓯᓚᖅᔪᐊᕐᖕᒥᐅᑦ ᐃᓕᖅᑯᓯᖏᓐᓂᒃ ᒪᓕᓚᐅᖅᐳᓯ, ᓯᓚᖅᔪᐊᓪᓗ ᐊᐅᓚᑦᓯᔨᖓᓂᒃ ᓈᓚᒃᓗᓯ, ᑕᕝᕙ ᐊᓂᕐᖕᓂᕐᖕᒥᒃ ᒫᓐᓇ ᒎᑎᒥᒃ ᓈᓚᓐᖏᑎᑦᓯᔪᒥᒃ ᐃᓄᖕᓂᒃ. 
3ᑕᒪᑦᑍᓛᒃ ᑍᒤᑦᑑᓯᒪᕗᒍᑦ ᐃᓅᓯᒪᒐᑦᑕ ᐱᔪᒪᓂᑐᐃᓐᓇᕗᑦ ᒪᓕᒡᓗᒋᑦ, ᑎᒥᑦᑕᓗ ᐃᓱᒪᑦᑕᓗ ᐱᔪᒪᓕᑐᐃᓐᓇᖅᑕᖓᓂᒃ ᐊᑐᖅᐸᒃᓗᑕ, ᐃᓕᖅᑯᓯᑐᐃᓐᓇᖅ ᒪᓕᒡᓗᒍ ᑕᒤᓐᓂᒃ ᐊᑦᔨᖃᑐᐃᓐᓇᖅᓯᒪᕗᒍᑦ, ᑍᒤᑦᑑᑎᓪᓗᑕᓗ ᒎᑎᐅᑉ ᓂᓐᖓᐅᓯᖓᑕ ᕿᑐᕐᖓᕆᓚᐅᖅᐹᑎᒍᑦ.
4ᒎᑎᐅᓪᓕ ᓂᑲᒍᓱᖕᓂᖅᔪᐊᖓᑕ ᐊᒥᒐᖏᑦᑐᐊᓘᓂᖓᓄᑦ, ᓇᒡᓕᒍᓱᖕᓂᖅᔪᐊᒥᓄᓪᓗ ᓇᒡᓕᒋᓚᐅᕋᒥᑎᒍᑦ, 
5ᐅᒃᐱᕐᖕᓂᕐᖕᒥ ᑐᖁᖓᑎᓪᓗᑕ ᐱᐅᖏᑦᑐᓕᓂᕐᖕᒧᑦ, ᐆᒻᒪᖅᑎᓚᐅᖅᐹᑎᒍᑦ ᒪᑭᑎᓪᓗᑕᓗ ᙭ᔅᑑᓯ ᐃᓚᒋᓪᓗᒍ, ᑕᕝᕙ ᒎᑎᐅᑉ ᐱᔪᓐᓇᖅᑎᑦᓯᓂᖓᒍᑦ ᐱᐅᓕᔭᐅᓯᒪᕗᓯ. 
6ᐃᓚᒋᓪᓗᒍᓗ ᒪᑭᑎᓚᐅᖅᐹᑎᒍᑦ, ᕿᓚᖕᒥ ᐃᒃᓯᕙᖃᑕᐅᖁᓪᓗᑕ ᔩᓱᓯ ᙭ᔅᑑᓯᒧᑦ. 
7ᑍᒤᓕᐅᓚᐅᖅᐳᖅᓕ ᓇᓪᓕᐅᑦᑐᒃᓴᒥ ᐱᔪᒫᖅᑐᒥ ᓴᖅᑭᑎᑦᓱᒪᓪᓗᒍ ᐱᔪᓐᓇᖅᑎᑦᓯᓂᖅᔪᐊᖓᑕ ᓇᓕᖃᖏᑦᑑᑉ ᐊᒥᒐᖏᓐᓂᖓ ᓇᒡᓕᒍᓱᖕᓂᖓᑕᓗ ᓴᖅᑭᑎᑕᐅᓯᒪᓂᖓ ᙭ᔅᑑᓯ ᔩᓱᓯᒥ. 
8ᐱᔪᓐᓇᖅᑎᑦᓯᓂᖓᒍᑦ ᐱᐅᓕᔭᐅᓯᒪᒐᑦᓯ ᐅᒃᐱᕐᖕᓂᐅᑉ ᑲᔪᓯᓂᖓᒍᑦ; ᑕᒪᓐᓇᓗ ᐃᓕᑦᓯᓐᓂᒃ ᐱᓯᒪᓐᖏᓚᓯ, ᒎᑎᐅᓪᓕ ᑐᓂᕐᕈᑎᒋᕚ ᐊᑭᖃᖏᑦᑐᖅ. 
9ᐱᓇᓱᐊᕐᖕᓂᒃᑯᑦ ᐱᓯᒪᔪᖃᖏᒻᒪᑦ, ᑍᒤᒻᒪᑦ ᓇᓪᓕᐊᓪᓘᓐᓃᑦ ᐱᐅᔪᕆᑦᔪᑎᖃᕈᓐᓇᓐᖏᓚᖅ ᑕᒪᑐᒥᖓ. 
10ᒎᑎᐅᑉ ᓴᓇᓯᒪᕚᑎᒍᑦ, ᙭ᔅᑑᓯ ᔩᓱᓯᒃᑯᑦ ᐱᓐᖑᖅᑎᓚᐅᖅᐹᑎᒍᑦ ᐱᓇᓱᐊᑦᓯᐊᖁᓪᓗᑕ, ᒎᑎᐅᑉ ᑕᒪᓐᓇ ᓯᕗᓂᖓᒍᑦ ᐅᐸᓗᖕᒊᔭᕇᖅᓯᒪᓚᐅᖅᐹ, ᑍᒤᓕᐅᖁᓪᓗᑕ.
11ᑍᒤᒻᒪᑦ ᖃᓄᐃᑦᑑᓚᐅᕐᖕᓂᑦᓯᓐᓂᒃ ᐃᖅᑬᓚᐅᕆᑦᓯ, ᔫᑎᐅᖏᑦᑐᓯ ᑍᔭᐅᓪᓗᓯ ᑭᐱᓯᒪᖏᑦᑐᓂᒃ ᔫᑎᓄᑦ, ᐃᒻᒥᖕᓂᒃ ᑍᔪᓄᑦ ᑭᐱᓯᒪᔪᓂᒃ (ᑭᐱᓯᒪᓂᕐᖕᒥᒃ ᓇᓗᓁᒃᑯᑕᖃᕋᒥᒃ ᑎᒥᒥᒃᑎᒍᑦ). 
12ᐃᓕᑦᓯ ᑍᑦᓱᒪᓂ ᙭ᔅᑑᓯᒥᑦ ᐊᕝᕗᑎᓯᒪᓚᐅᖅᑐᓯ, ᐄᓴᕅᓕᒥᐅᓪᓗ ᓂᕈᐊᖅᑕᐅᓯᒪᓂᖏᓐᓄᑦ ᐃᓚᒋᔭᐅᓚᐅᖏᑦᑐᓯ, ᐊᖏᕈᑕᐅᓯᒪᔪᒥᒡᓗ ᐱᓯᒪᖃᑕᐅᓚᐅᖏᑦᑐᓯ, ᑍᒤᑦᑑᓪᓗᓯ ᐃᓅᓚᐅᖅᑐᖅᓯ ᐅᕙᓂ ᓯᓚᖅᔪᐊᕐᖕᒥ ᓂᕆᐅᒋᔭᒃᓴᖃᕋᓯ ᒎᑎᖃᕋᓯᓗ. 
13ᒫᓐᓇᓕ ᐃᓕᑦᓯ ᙭ᔅᑑᓯ ᔩᓱᓯᒦᑦᑐᓯ ᓯᕗᕐᖓᒍᑦ ᐅᖓᓯᒃᑐᒦᓚᐅᖅᑐᓯ ᖃᓂᒡᓕᑎᑕᐅᓯᒪᕗᓯ ᙭ᔅᑑᓯᐅᑉ ᐊᐅᖓᓄᑦ. 
14᙭ᔅᑑᓯᐅᑉ ᐃᓅᖃᑎᒌᑦᓯᐊᓕᖅᑎᓚᐅᕐᖕᒪᑎᒍᑦ, ᔫᑎᓪᓗ ᔫᑎᐅᖏᑦᑐᓪᓗ ᐊᑕᐅᓯᓐᖑᖅᑎᓪᓗᒋᑦ, ᐊᕙᓗᖅᔪᐊᖅᓗ ᐊᒡᕕᐊᕈᑕᐅᔪᖅ ᓯᖅᑯᒥᓚᐅᖅᐹ ᐊᕕᑎᑦᓯᓯᒪᔪᖅ ᐊᑭᕋᕇᒃᑎᑦᓯᔪᖅᓗ. 
15ᔫᑎᓪᓗ ᐱᖁᔭᖏᑦ ᐊᕕᓯᒪᑎᑦᓯᔪᑦ ᐊᑐᕈᓐᓃᖅᑎᓚᐅᖅᐰᑦ, ᑖᒃᑯᐊ ᒪᕐᕈᐃᓕᖓᔪᑦ ᐊᑕᐅᓯᓐᖑᖅᑎᑕᐅᖁᓪᓗᒋᑦ ᐃᒻᒥᒍᑦ ᓄᑖᓐᖑᖅᑎᑕᐅᓗᑎᒃ, ᐃᓅᖃᑎᒌᑦᓯᐊᓕᖅᑎᓪᓗᒋᓪᓗ. 
16ᑐᖁᓂᕐᖕᒥᒍᓪᓗ ᓴᓐᓂᖓᔪᓕᖕᒥ ᐊᑭᕋᕇᖕᓂᖅ ᓄᖑᑎᓚᐅᖅᐹ; ᓴᓐᓂᖓᔪᓕᒃᑯᓪᓗ ᐊᑕᐅᓯᓐᖑᖅᑎᓚᐅᖅᐹᑎᒍᑦ ᑎᒥᒥ ᐃᓅᖃᑎᒌᓕᖅᑎᓪᓗᑕᓗ ᒎᑎᒧᑦ ᐅᑎᖅᑎᓪᓗᑕ. 
17ᑎᑭᓚᐅᕆᕗᖅ ᐅᖃᐅᓯᖃᖅᓗᓂ ᑕᒤᓐᓄᑦ ᐃᓅᖃᑎᒌᑦᓯᐊᓕᕐᖕᓇᖅᑐᒥᒃ ᐃᓕᑦᓯᓐᓄᑦ ᐅᖓᓯᒃᑐᒦᓚᐅᖅᑐᓄᑦ ᖃᓂᑦᑐᒦᓚᐅᖅᑐᓄᓪᓗ; 
18ᑖᑦᓱᒨᓇ ᑕᒪᑦᑕ ᐊᑐᓂᑦ ᐊᖅᑯᑎᒃᓴᖃᓕᖅᐳᒍᑦ ᐊᑖᑕᒧᑦ ᐊᓂᕐᖕᓂᒃᑯᑦ ᐊᑕᐅᓯᒃᑯᑦ.
19ᑍᒤᒻᒪᑦ ᓄᓇᖃᑎᒋᔭᐅᖏᑦᑐᑎᑐᑦ ᑕᑯᓕᒪᓇᖏᑦᑐᑎᑐᓪᓗ ᑍᒤᑦᑑᔪᓐᓁᖅᐳᓯ, ᐃᑦᔪᕐᖕᓁᑎᑕᐅᓯᒪᔪᓄᓪᓕ ᐃᓚᒋᔭᐅᓕᖅᐳᓯ ᒎᑎᐅᑉ ᐃᒡᓗᒥᐅᖃᑎᖏᓐᓄᑦ. 
20ᐃᒡᓗᓕᐊᖑᖃᑕᐅᓕᖅᓗᓯᓗ ᐋᐴᓯᑕᓖᑦ ᒎᑎᐅᓪᓗ ᐱᔪᖃᓛᖅᑐᒥᒃ ᐅᖃᖅᑎᖏᑕ ᑐᓐᖓᕕᓕᐊᕆᓚᐅᖅᑕᖓᓐᓄᑦ, ᑐᓐᖓᕕᖕᒧᓪᓕ ᑎᕆᖅᑯᕆᔭᐅᕗᖅ ᑕᕝᕙ ᙭ᔅᑑᓯ ᔩᓱᓯ. 
21ᑖᓐᓇ ᐃᒡᓗᓕᐊᖑᔪᒧᑦ ᑕᒤᓐᓂᒃ ᐊᑦᓱᖏᐅᒪᑎᑦᓯᕗᖅ ᐱᕈᖅᑎᑦᓯᓪᓗᓂᓗ ᑕᑯᒃᓴᐅᖏᑦᑐᒥᒃ ᐃᑦᔪᕐᖕᓁᑦᑐᒥᒃ ᑐᒃᓯᐊᖅᕕᒡᔪᐊᕐᖕᒥᒃ ᐊᑕᓂᕐᖕᒥ. 
22ᑖᑦᓱᒨᓇ ᐃᓕᑦᓯᑦᑕᐅᖅ ᐃᒡᓗᓕᐊᖑᖃᑕᐅᓕᖅᐳᓯ ᒎᑎᒧᑦ ᐃᒡᓗᒋᔭᐅᖁᓪᓗᓯ ᐊᓂᕐᖕᓂᖓᒍᑦ.
