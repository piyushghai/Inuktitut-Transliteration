1ᑕᕝᕙ ᐅᑎᕈᑎᕚᖓ ᑐᒃᓯᐊᖅᕕᒡᔪᐊᑉ ᐃᑎᖅᑕᖅᕕᖓᓄᑦ; ᑕᑯᒋᓪᓗ, ᐃᑎᖅᑕᖅᕕᐅᑉ ᐊᑖᒍᑦ ᑰᒃᑕᖃᖅᐳᖅ ᓯᕿᓂᐅᑉ ᓄᐃᕕᐊᑕ ᓇᓛᓄᑦ ᑰᒃᑐᒥᒃ ᑐᒃᓯᐊᖅᕕᒡᔪᐊᑉ ᓵᓐᖓᔭᖓᓄᑦ; ᑰᒃᑐᖅᓗ ᐱᒋᐊᖅᓯᒪᕗᖅ ᑐᒃᓯᐊᖅᕕᒡᔪᐊᑉ ᐊᑖᓂᑦ ᐅᓪᓗᓪᓗᐊᑉ ᓇᓛᓂᑦ, ᑐᓂᕐᕈᓯᖅᕕᐅᑉ ᐅᓪᓗᓪᓗᐊᖓᑕ ᓇᓛᓂᑦ. 
2ᑕᕝᕙ ᐊᓂᖃᑎᒋᕚᖓ ᐃᑎᖅᑕᖅᕕᒃᑯᑦ ᐅᓐᓄᐊᓪᓗᐊᑉ ᓇᓛᓃᑦᑐᒃᑯᑦ, ᐃᑎᖅᑕᖅᕕᖕᒧᐊᕈᑎᕚᖓᓗ ᓯᕿᓂᐅᑉ ᓄᐃᕕᐊᑕ ᓇᓛᓄᑦ ᓵᓐᖓᔪᒧᑦ; ᑰᒃᑐᖅᓗ ᐅᓪᓗᓪᓗᐊᑉ ᓇᓛᓂᑦ ᑰᒃᐳᖅ. 
3ᐊᖑᑎᐅᑉ ᐆᒃᑐᕋᐅᑎᒥᓄᑦ ᕿᕋᑕᔪᒧᑦ ᐆᒃᑐᕋᖅᓗᓂᐅᒃ 560-ᓂᒃ ᐆᒃᑑᑎᓂᒃ ᐅᓪᓗᓪᓗᐊᑉ ᓇᓛᓄᑦ, ᑰᑉ ᑰᖕᓂᖓ ᒪᓕᒡᓗᒍ ᐆᒃᑐᕋᕋᑖᖅᑕᒥᓄᑦ ᐃᐸᕌᖁᕚᖓ; ᐃᐸᕌᕋᒪ ᐃᒪᐅᑉ ᐃᑎᓂᖓ ᓯᖏᕐᖕᓂᓐᓄᑦ ᑎᑭᐅᑎᓯᒪᕗᖅ. 
4ᐊᒻᒪ ᐆᒃᑐᕋᒃᑲᓐᓂᕆᕗᖅ 560-ᓂᒃ ᐆᒃᑑᑎᓂᒃ, ᐃᒫᓄᑦ ᐆᒃᑐᕋᕋᑖᖅᑕᒥᓄᐊᖅᑎᒻᒪᖓ; ᑲᓈᓐᓄᑦ ᑎᑭᐅᑎᕗᖅ. ᐊᒻᒪ 560-ᑲᓐᓂᕐᖕᓂᒃ ᐆᒃᑐᕋᒥᒐᒥ ᐃᒫᓄᑦ ᐆᒃᑐᕋᕋᑖᖅᑕᖓᓄᐊᖅᑎᒻᒪᖓ; ᓯᕝᕕᐊᓐᓄᑦ ᑎᑭᐅᑎᕗᖅ. 
5ᐊᒻᒪ 560-ᑲᓐᓂᕐᖕᓂᒃ ᐆᒃᑐᕋᕐᖕᒥᖕᒪᑦ, ᑰᖑᖕᒪᑦ ᐃᐸᕋᒃᓴᑐᐃᓐᓇᕈᓐᓁᓪᓕᕙᕋ, ᐃᑎᓗᐊᓕᕐᖕᒪᑦ ᐳᐃᑦᔭᖅᓗᓂ ᑭᓯᐊᓂ ᐃᖏᕐᕋᕕᒃᓴᐅᓕᖅᐳᖅ, ᐱᓱᒡᕕᒃᓴᐅᔪᓐᓃᕐᖕᒪᑦ. 
6ᐅᖃᐅᑎᕚᖓᓗ, “ᐃᓅᑉ ᐃᕐᖕᓂᖓ ᑕᒪᒃᑯᐊᓕᒫᑦ ᑕᑯᑦᓯᐊᖅᐱᒌᑦ?”
7ᑰᑉ ᓯᓈᓄᑦ ᐅᑎᕋᒪ, ᑕᑯᓕᖅᐳᖓ ᑰᑉ ᓯᓈᓂ ᓇᐹᖅᑐᒐᓴᒡᔪᐊᓂᒃ ᐃᒡᓗᒃᑐᑦ ᐊᑭᓕᕇᓂᒃ. 
8ᐅᖃᐅᑎᕚᖓᓗ, “ᑕᒪᓐᓇ ᑰᒃᐳᖅ ᓯᕿᓂᐅᑉ ᓄᐃᕕᐊᑕ ᓇᓛᓄᑦ ᐊᕋᐸᐅᑉ ᓇᖅᓴᖓᓄᑦ; ᑕᓯᖅᔪᐊᕐᖕᒧᑦ ᑐᖁᖓᔪᒧᑦ ᑎᑭᐅᓯᒪᕗᖅ, ᑕᓯᖅᔪᐊᒧᑦ ᑎᑭᓐᓇᒥ ᑕᕆᐅᖑᔪᓐᓃᖅᑎᑦᓯᓪᓗᓂ ᐃᒥᑦᓯᐊᕙᕈᖅᑎᑦᓯᕗᖅ. 
9ᑰᑉ ᑕᒪᑐᒪ ᑰᒡᕕᒋᔭᖏᑦ ᐆᒪᔪᓕᒫᓂᒃ ᐆᒻᒪᖅᑎᑦᓯᔪᒫᖅᐳᑦ, ᐃᖃᓗᒐᓴᒡᔪᐊᖃᓕᕈᒫᖅᐳᖅ; ᑰᒃ ᑕᒪᓐᓇ ᑰᒃᐳᖅ, ᑕᓯᖅᔪᐊᕐᖕᒥᒃ ᑕᕆᐅᖑᔪᓐᓁᖅᑎᑦᓯᖁᓪᓗᒍ; ᑰᒡᕕᒋᔭᓕᒫᖏᑦ ᐆᒻᒪᖅᑐᐃᓐᓇᐅᖁᓪᓗᒋᑦ. 
10ᐃᖃᓗᒃᓯᐅᖅᑐᓂᒃ ᑕᓯᐅᑉ ᓯᓈ ᓈᓯᒪᔪᒫᖅᐳᖅ; ᐃᓐ-ᒋᑎᒥᑦ ᐱᒋᐊᖅᓗᓂ ᐃᓐ-ᐃᒡᓔᒻ ᐃᒪᖓ ᑎᑭᓪᓗᒍ ᓄᓗᐊᒥᖕᓂᒃ ᐸᓂᖅᓰᔪᓂᒃ; ᐊᑦᔨᒌᖏᑦᑐᓂᒡᓗ ᐃᖃᓗᖃᕈᒫᖅᐳᖅ, ᑕᕆᐅᖅᔪᐊᒥ ᒥᑎᑐᕇᓂᐊᑉ ᐃᖃᓗᖏᑎᑐᑦ ᐅᓄᖅᑎᒋᔪᓂᒃ. 
11ᑕᓯᖅᔪᐊᓪᓕ ᓯᓚᑖᓃᑦᑐᑦ ᐃᒫᖅᓱᐃᑦ ᑕᓯᖅᓗᐃᓪᓗ ᐃᒪᑦᓯᐊᓐᖑᕈᒫᓐᖏᓚᑦ; ᑕᕆᐅᕆᔭᐅᖁᓪᓗᒋᑦ. 
12ᑰᓪᓗ ᓰᓇ, ᐊᑦᔨᒌᖏᑦᑐᓂᒃ ᓇᐹᖅᑐᖃᕈᒫᖅᐳᖅ ᐊᑭᓕᕇᓂᒃ, ᓂᕿᒃᓴᖃᖅᕕᐅᔪᒫᖅᑐᓂᒃ. ᐅᖃᐅᔭᖏᑦ ᑐᖁᓕᔪᐃᑦᑑᔪᒫᖅᐳᑦ ᐱᕈᖅᑐᐃᕈᑎᔪᓐᓇᖏᓪᓗᑎᒡᓗ, ᑕᖅᑭᑕᒫᓪᓕ ᓄᑖᓂᒃ ᐸᐅᕐᖓᖅᑖᖃᑦᑕᕈᒫᖅᐳᑦ, ᐃᒪᖃᖅᑎᑕᐅᒐᒥᒃ ᑐᒃᓯᐊᖅᕕᒡᔪᐊᕐᖕᒥᑦ ᑰᒃᑐᒧᑦ. ᐱᕈᖅᑐᖏᑦ ᓂᕿᒃᓴᐅᔪᒫᖅᐳᑦ, ᐅᖃᐅᔭᖏᓪᓗ ᐃᓅᓕᓴᐅᑎᐅᔪᒫᖅᐳᑦ ᐋᖅᑭᒃᑕᐅᓇᖅᑑᓗᑎᒃ.”
13ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: “ᐅᑯᐊ ᑕᕝᕙ ᓄᓇᐅᑉ ᐊᕕᒃᑐᖅᓯᒪᓂᕆᔭᕆᐊᓕᖏᑦ ᑭᖑᕐᖑᑎᔭᐅᓗᑎᒃ ᐊᕕᒃᑐᖅᑕᐅᑎᑦᓴᕆᐊᓕᑎᑦ ᑭᖑᕚᖑᖃᑎᒌᓄᑦ 12-ᓄᑦ ᐄᓴᕅᓕᒥᐅᓄᑦ. ᔫᓯᐱᐅᓪᓕ ᑭᖑᕚᖏᑦ ᒪᕐᕈᐃᓕᖅᑲᖓᔪᒥᒃ ᓄᓇᖁᑎᑖᖅᑐᒃᓴᐅᕗᑦ. 
14ᐊᕕᒃᑐᖅᑕᒃᓴᕆᕙᓯ ᑍᒤᓪᓗᐊᖅᑐᒥᒃ ᓄᓇᖁᑎᑖᖅᑎᓪᓗᒋᑦ; ᐅᖃᕕᒃᓯᒪᒐᒪ ᓯᕗᓕᕕᓂᑦᓯᓐᓄᑦ ᓄᓇᒥᒃ ᑕᒪᑐᒥᖓ ᑐᓂᓯᓂᐊᕐᖕᓂᕋᖅᓗᖓ, ᑕᒪᓐᓇ ᓄᓇ ᑐᓂᓂᐊᕐᖕᓂᕋᖅᓗᒍ ᐃᓕᑦᓯᓐᓄᑦ ᑭᖑᕐᖑᑎᔭᐅᖁᓪᓗᒍ.
15ᓄᓇᐅᑉ ᐊᕕᒃᓯᒪᓂᖓ ᐃᒫᒃ ᑭᒡᓕᖃᖅᑐᒃᓴᐅᕗᖅ: ᐅᓐᓄᐊᓪᓗᐊᑉ ᓇᓛᓃᑦᑐᖅ, ᑕᕆᐅᖅᔪᐊᒥᑦ ᒥᑎᑎᕇᓂᐊᒥᑦ ᐱᒋᐊᖅᓗᓂ ᓯᕿᓂᐅᑉ ᓄᐃᕕᐊᑕ ᓇᓛᓄᐊᖓᓗᓂ ᕼᐃᓴᓚᐅᑉ ᐃᒡᓗᒐᓴᖏᑦ ᐊᖅᑯᓵᖅᓗᒋᑦ ᕼᐊᒫᓯᐅᑉ ᐊᖅᑯᑎᖓᓄᑦ ᑎᑭᓪᓗᒍ, ᔨᑖᑎᒥᐅᑦ ᐃᒡᓗᒐᓴᖏᓐᓄᑦ ᑎᑭᓪᓗᒍ. 
16ᐱᕉᓴᒧᑦ, ᓯᑉᕅᒻᒧᓪᓗ ᑎᑭᓪᓗᒍ ᑕᒫᓯᑰᓯᐅᑉ ᕼᐊᒫᑎᐅᓪᓗ ᓄᓇᖓᑦᑕ ᑭᒡᓕᖓᓃᑦᑐᒧᑦ, ᕼᐂᔭ-ᕼᐊᑎᑲᓐᒥᐅᑦ ᐃᒡᓗᒐᓴᖏᑦ ᑎᑭᓪᓗᒋᑦ, ᕼᐊᐅᕋᓐ ᓄᓇᖓᑕ ᑭᒡᓕᖓᓃᑦᑐᒧᑦ. 
17ᑍᒤᒻᒪᑦ ᓄᓇᐅᑉ ᐊᕕᒃᓯᒪᓂᖓᑕ ᑭᒡᓕᖓ ᐅᓐᓄᐊᓪᓗᐊᑉ ᓇᓛᓃᑦᑐᖅ ᐊᖏᓂᖃᕆᐊᖃᖅᐳᖅ ᑕᕆᐅᖅᔪᐊᕐᖕᒥᑦ ᒥᑎᑎᕇᓂᐊᒥᑦ ᐱᒋᐊᖅᓗᒍ ᕼᐊᔭ-ᐃᓇᓐᒧᑦ ᑎᑭᓪᓗᒍ, ᑕᒫᓯᑰᓯᐅᑉ ᑕᕐᕋᖓᓃᑦᑐᒧᑦ ᓄᓇᖓᑕ ᑭᒡᓕᖓᓄᑦ, ᕼᐊᒫᑎᐅᓪᓗ ᑕᕐᕋᖓᑕ ᓄᓇᖓᑕ ᑭᒡᓕᖓᓄᑦ. ᑕᒪᓐᓇ ᑕᕝᕙ ᐅᓐᓄᐊᓪᓗᐊᑉ ᓇᓛᓃᑦᑐᖅ ᑍᒤᓕᖓᔪᒃᓴᐅᕗᖅ.
18ᓄᓇᐅᑉ ᐊᕕᒃᓯᒪᓂᖓ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᖅ, ᐱᒋᐊᖅᓯᒪᔪᒃᓴᐅᕗᖅ ᕼᐊᔭᕆᓇᒥᑦ ᑕᒫᓯᑰᓯᐅᑉ ᕼᐊᐅᕋᓐᓗ ᐊᑯᓐᓂᖓᓂᑦ; ᔪᐊᕐᑕᓂᐅᑉ ᑰᖓ ᐃᓚᖅᑯᓪᓗᒍ ᒋᓕᐊᑎᐅᑉ ᐄᓴᕅᓕᐅᓪᓗ ᓄᓇᖓᑕ ᐊᑯᓐᓂᖓᓂᑦ; ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᖅ ᑕᒫᕐ ᑎᑭᓪᓗᒍ ᑕᓯᖅᔪᐊᑉ ᑕᕆᐅᕋᓘᑉ ᐃᓚᖓᓃᑦᑐᖅ. ᑕᒪᓐᓇ ᑕᕝᕙ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᖅ ᑍᒤᓕᖓᔪᒃᓴᐅᕗᖅ.
19ᓄᓇᐅᑉ ᐊᕕᒃᑐᖅᓯᒪᓂᖓᑕ ᑭᒡᓕᖓ ᐅᓪᓗᓪᓗᐊᑉ ᓇᓛᓃᑦᑐᖅ, ᐱᒋᐊᖅᓯᒪᔪᒃᓴᐅᕗᖅ ᑖᒪᕆ ᐃᓚᖓᓂᑦ ᒥᕆᐸ-ᑲᑎᓯᐅᑉ ᐃᒪᖓ ᑎᑭᓪᓗᒍ, ᐅᓐᓄᐊᓪᓗᐊᑉ ᓇᓛᓄᐊᖓᓪᓗᓂ ᐃᑦᔨᑉᑎᐅᑉ ᓄᓇᖓᓃᑦᑐᖅ ᑰᑉ ᑭᒡᓕᖓ ᑎᑭᓪᓗᒍ ᑕᕆᐅᕌᓗᖕᒧᑦ ᒥᑎᑎᕇᓂᒧᐊᖓᓪᓗᓂ. ᑕᒪᓐᓇ ᑕᕝᕙ ᐅᓪᓗᓪᓗᐊᑉ ᓇᓛᓃᑦᑐᖅ ᑍᒤᓕᖓᔪᒃᓴᐅᕗᖅ.
20ᓄᓇᐅᑉ ᐊᕕᒃᓯᒪᓂᖓ ᓯᕿᓂᐅᑉ ᓂᐱᕕᐊᑕ ᓇᓛᓃᑦᑐᖅ, ᒥᑎᑎᕇᓂᐊᒥᑦ ᑕᕆᐅᕌᓗᖕᒥᑦ ᐱᒋᐊᖅᓯᒪᔪᒃᓴᐅᕗᖅ ᐅᓐᓄᐊᓪᓗᐊᑉ ᓇᓛᓄᐊᖓᓗᓂ ᕼᐊᒫᑎᐅᑉ ᐊᑭᐊᓄᑦ ᑎᑭᓪᓗᓂ. ᑕᒪᓐᓇ ᑕᕝᕙ ᓯᕿᓂᐅᑉ ᓂᐱᕕᐊᓃᑦᑐᖅ ᑍᒤᓕᖓᔪᒃᓴᐅᕗᖅ.
21ᑍᒫᒃ ᑕᕝᕙ ᓄᓇ ᐊᕕᒃᑐᖅᑕᒃᓴᕆᕙᓯ ᐄᓴᕅᓕᒥᐅᑦ ᑭᖑᕚᖏᑦ ᒪᓕᒡᓗᒋᑦ. 
22ᑕᒪᓐᓇ ᓇᖕᒥᓂᖅᑖᕆᓗᒍ ᓄᓇᖁᑎᑖᕆᔭᒃᓴᕆᕙᓯ ᑭᖑᕐᖑᑎᓕᖅᓗᒍ ᓄᓇᖃᑎᑐᖃᕆᓐᖏᑕᓯᓗ ᓄᓇᑦᓯᓐᓂ ᕿᑐᕐᖏᐅᖅᓯᒪᔪᑦ ᓄᓇᒥᒃ ᐊᕕᒃᑐᐃᓕᕈᑦᓯ ᐱᖃᑕᐅᑎᑕᐅᔪᒃᓴᐅᕗᑦ. ᐄᓴᕅᓕᒥᐅᑕᓪᓚᕆᒃᑎᑐᑦ ᐃᓱᒪᒋᔭᐅᔪᒃᓴᐅᕗᑦ; ᓄᓇᑖᕈᓐᓇᖅᑎᑕᐅᔪᒃᓴᐅᕗᓪᓗ ᐄᓴᕅᓕᒥᐅᑦ ᑭᖑᕚᖑᖃᑎᒌᑦ ᓄᓇᖁᑎᒃᓴᒥᖕᓂᒃ ᐱᓇᓱᐊᓕᖅᐸᑕ ᐃᓚᒋᔭᐅᑦᓯᐊᖅᓗᑎᒃ. 
23ᐃᓅᖃᑎᑐᖃᕆᓐᖏᑕᓯ ᐊᑐᓂᑦ ᓇᔪᖅᑕᒥᖕᓂ ᑭᖑᕚᕇᖑᔪᓂ ᐱᖃᑕᐅᔪᒃᓴᐅᕗᑦ ᐃᓅᖃᑎᒋᓕᖅᑕᒥᖕᓄᑦ ᑭᖑᕐᖑᑦᔨᖃᑕᐅᓕᖅᓗᑎᒃ, ᐊᑕᓂᖅ ᒎᑎ ᐅᖃᖅᐳᖅ.”
