1ᐊᑕᓂᖅ ᓵᕋᒧᑦ ᐳᓛᕆᐊᓚᐅᖅᐳᖅ ᐅᖃᖅᓯᒪᓂᓂ ᒪᓕᒡᓗᒍ, ᐊᑕᓂᖅᓗ ᓵᕋᒧᑦ ᐱᓇᓱᐊᓚᐅᖅᐳᖅ ᐊᖏᖅᓯᒪᓂᓂ ᒪᓕᒡᓗᒍ. 
2ᓵᕋᓗ ᓄᑕᕋᒃᓴᖃᓕᖅᐳᖅ, ᐃᕐᖕᓂᖅᑖᖅᑎᓪᓗᒍᓗ ᐂᕝᕙᕋᕼᐋᒻ ᐃᓄᑐᖃᐅᓕᖅᑎᓪᓗᒍ, ᓯᕗᓂᖓᒍᑦ ᑕᒪᓐᓇ ᓇᓪᓕᐅᑎᓛᕐᖕᓂᕋᖅᓗᒍ ᒎᑎᐅᑉ ᐅᖃᐅᑎᓚᐅᕐᖕᒪᒍ. 
3ᐂᕝᕙᕋᕼᐋᒻᓗ ᐃᕐᖕᓂᖅᑖᓂ ᐂᓴᑭᒥᒃ ᐊᑦᓯᖅᐹ, ᑖᓐᓇ ᓵᕋᒃᑯᑦ ᐃᕐᖕᓂᖅᑖᕆᔭᓂ. 
4ᐂᕝᕙᕋᕼᐋᒻᓗ ᐃᕐᖕᓂᓂ ᐂᓴᑭ ᐅᓪᓗᖃᓕᕐᖕᒪᑦ 8-ᓂᒃ ᑭᐱᕚ, ᑍᒫᒃ ᒎᑎᐅᑉ ᐱᖁᔨᓚᐅᕐᖕᓂᖓ ᒪᓕᒡᓗᒍ. 
5ᐂᕝᕙᕋᕼᐋᒻᓗ 100-ᓂᒃ ᐊᕐᕌᒍᖃᓕᓚᐅᖅᐳᖅ ᐃᕐᖕᓂᖓ ᐂᓴᑭ ᐃᓅᑎᓪᓗᒍ. 
6ᓵᕋᓗ ᐅᖃᖅᐳᖅ, “ᒎᑎᐅᑉ ᖁᖓᒍᓐᓇᖅᓯᑎᑉᐹᖓ, ᑐᓴᖅᑐᓪᓗ ᑕᒪᕐᖕᒥᒃ ᐅᕙᓐᓄᑦ ᖁᖓᖃᑕᐅᔪᒫᓕᖅᐳᑦ.” 
7ᐅᖃᒃᑲᓐᓂᕆᓪᓗᓂᓗ, “ᑭᓇᓕ ᐅᖃᕈᓐᓇᕋᔭᓚᐅᖅᐹ ᐂᕝᕙᕋᕼᐋᒻᒧᑦ ᓵᕋ ᐊᒫᒪᒃᑎᑦᓯᔪᓐᓇᕐᖕᓂᕋᖅᓗᒍ ᓄᑕᕋᕐᖕᓂᒃ? ᑍᒤᒃᑲᓗᐊᖅᑎᓪᓗᒍ ᐂᕝᕙᕋᕼᐋᒻ ᐃᕐᖕᓂᖅᑖᑎᓯᒪᕙᕋ ᐃᑦᑐᓕᖅᑎᓪᓗᒍ.” 
8ᓱᕈᓯᖅᓗ ᐊᖏᒡᓕᕙᓪᓕᐊᕗᖅ, ᐊᒫᒪᔪᐃᖅᓗᓂᓗ; ᐅᓪᓗᕐᖕᒥᓗ ᐂᓴᑭᐅᑉ ᐊᒫᒪᔪᐃᖅᕕᐊᓂ, ᐂᕝᕙᕋᕼᐋᒻ ᓂᕆᕕᒡᔪᐊᓕᐅᓚᐅᖅᐳᖅ.
9ᓵᕋᐅᓪᓕ ᐂᒡᒐᐅᑉ ᐃᑦᔨᑉᑎᒥᐅᑕᐅᑉ ᐃᕐᖕᓂᖓ ᑕᑯᓐᓇᖅᐹ, ᑖᓐᓇ ᐂᕝᕙᕋᕼᐋᒃᑯᑦ ᐃᕐᖕᓂᖅᑖᕆᓚᐅᖅᑕᖓ, ᒥᑕᐅᑎᖃᖅᑎᓪᓗᒍ ᐂᓴᑭᒥᒃ. 
10ᑕᕝᕙ ᓵᕋ ᐂᕝᕙᕋᕼᐋᒧᑦ ᐅᖃᖅᐳᖅ, “ᐅᓇ ᐊᕐᖕᓇᖅ ᐱᔨ ᐃᕐᖕᓂᖓᓗ ᐊᐅᓪᓚᖅᑎᓚᐅᒃᑭᒃ; ᑖᑦᓱᒪ ᐱᔨᐅᑉ ᐊᕐᖕᓇᐅᑉ ᐃᕐᖕᓂᖓ ᐱᖁᑎᖕᓂᒃ ᑭᖑᕐᖑᑦᔨᖃᑎᖃᕆᐊᖃᓐᖏᓚᖅ ᐃᕐᖕᓂᓐᓂᒃ ᐂᓴᑭᒥᒃ.” 
11ᑕᒪᓐᓇᓗ ᐂᕝᕙᕋᕼᐋᒻ ᖁᕕᐊᓱᒍᓐᓃᕈᑎᒋᕚ ᐊᖏᔪᒥᒃ, ᐃᕐᖕᓂᓂ ᐱᓪᓗᒍ. 
12ᒎᑎᐅᓪᓕ ᐂᕝᕙᕋᕼᐋᒻ ᐅᖃᐅᑎᕚ, “ᐃᓱᒫᓘᑎᒋᓂᐊᕐᖕᓇᒋᒃ ᑖᓐᓇ ᓄᑲᑉᐱᐊᖅ ᐊᕐᖕᓇᖅᓗ ᐱᔨᒋᔧᑦ; ᐱᓇᓱᐊᓕᕆᓪᓕ ᓵᕋᐅᑉ ᐅᖃᐅᓯᖓ ᒪᓕᒡᓗᒍ; ᑖᑦᓱᒨᓇ ᐂᓴᑭᒃᑯᑦ ᑭᖑᕚᒃᓴᑎᑦ ᐊᑎᖃᕈᒫᕐᖕᒪᑕ ᐃᓕᖕᓂᒃ. 
13ᑖᓐᓇᓗ ᐱᔨᕕᑦ ᐃᕐᖕᓂᖓ ᐃᓅᖃᑎᒌᒡᔪᐊᓐᖑᖅᑎᑦᓱᒫᖅᐸᕋᑦᑕᐅᖅ, ᐃᕐᖕᓂᕆᖕᒥᒐᕕᐅᒃ.”
14ᖃᐅᑎᓪᓗᒍ ᐅᓪᓛᒻᒪᕆᒃᑯᑦ ᐂᕝᕙᕋᕼᐋᒻ ᒪᑭᑉᐳᖅ, ᐂᒡᒐ ᑐᓂᓯᕕᒋᕚ ᓂᕿᓂᒃ ᑕᖁᐊᒃᓴᖏᓐᓂᒃ ᐊᒥᕐᖕᒥᒡᓗ ᐃᒥᖃᐅᑎᒥᒃ ᑖᒃᑯᓂᖓ ᓇᖕᒪᒃᑎᓪᓗᒍ, ᓱᕈᓯᖅᓗ ᐱᖃᑎᒋᓪᓗᓂᐅᒃ ᑕᕝᕙᓐᖓᑦ ᐊᐅᓪᓚᖅᑎᑉᐹ. ᑕᕝᕙᓐᖓᓪᓗ ᐊᐅᓪᓚᕋᒥᒃ ᐃᖏᕐᕋᓚᐅᖅᐴᒃ ᐃᓄᖃᖏᑦᑐᒥ ᐱᐊᕐᓯᐸᐅᑉ ᐃᓚᖓᓂ. 
15ᐃᒥᖅᓕ ᑕᖁᐊᕆᔭᖓ ᓄᖑᒻᒪᑦ, ᓱᕈᓯᖅ ᐅᖅᐱᒊᑦ ᑭᒡᓕᖓᓄᑦ ᐃᓕᕚ. 
16ᐱᓱᒃᓗᓂᓗ ᐃᖏᑉᐳᖅ ᐅᖓᓯᒋᐊᖅᔪᒃᑕᖓᓄᑦ. ᐱᓯᒃᓯᐅᑉ ᖃᖅᔪᖓᑕ ᑎᑭᑦᓱᓐᓇᖅᑕᖓᓄᑦ; ᐃᒻᒥᓄᓪᓗ ᐅᖃᓕᖅᓗᓂ, “ᕿᑐᕐᖓᕋ ᑐᖁᓕᖅᑎᓪᓗᒍ ᑕᑯᓐᓇᕈᒪᓐᖏᓚᖓ.” ᐊᑭᐊᓂ ᐃᒃᓯᕚᖅᑎᓪᓗᒍ, ᓄᑲᑉᐱᐊᖅ ᓂᐱᖅᑯᖅᑐᓪᓗᓂ ᕿᐊᓯᕗᖅ.
17ᒎᑎᐅᓪᓗ ᓄᑲᑉᐱᐊᑉ ᓂᐱᖓ ᑐᓴᖅᐹ; ᕿᓚᖕᒥᓪᓗ ᒎᑎᐅᑉ ᐂᖏᓖᖓᑕ ᐂᒡᒐ ᐅᖃᖅᕕᒋᕚ, “ᐂᒡᒑ, ᓱᓇᒥᒃ ᖁᕕᐊᓱᖏᑦᔪᑎᖃᖅᐲᑦ? ᑲᑉᐱᐊᓱᖕᓂᐊᕐᖕᓇᒃ, ᒎᑎᐅᑉ ᓄᑲᑉᐱᐊᑉ ᕿᐊᓂᖓ ᑐᓴᕐᖕᒪᒍ. 
18ᒪᑭᓪᓗᑎᑦ, ᐅᐸᓚᐅᕈᒃ ᑎᒍᓗᒍ, ᐃᕿᓚᐅᕈᒃ; ᑖᓐᓇ ᐃᓅᖃᑎᒌᒡᔪᐊᓐᖑᖅᑎᑦᓱᒫᕋᒃᑯ.” 
19ᐂᒡᒐᐅᓪᓗ ᐃᔨᖏᒃ ᒎᑎᐅᑉ ᑕᑯᑎᒻᒪᒋᒃ, ᑕᑯᕗᖅ ᐃᒥᖅᑕᖅᕕᖕᒥᒃ; ᑕᕝᕗᓐᖓᕋᒥᓗ ᐃᒥᖃᐅᑎᓂ ᐊᒥᖅ ᐃᒻᒥᖅᐹ ᐃᒥᕐᖕᒥᒃ; ᓄᑲᑉᐱᐊᖅᓗ ᐃᒥᖅᑎᓪᓗᒍ. 
20ᒎᑎᐅᓪᓗ ᐃᓚᒋᕚ ᓄᑲᑉᐱᐊᖅ, ᐱᕈᕇᓚᐅᖅᐳᖅ; ᓄᓇᖃᓚᐅᖅᐳᖅᓗ ᐃᓄᖃᖏᑦᑐᒥ, ᐱᑎᒃᓯᒧᓪᓗ ᐊᔪᖏᑦᓯᐊᓕᓚᐅᖅᐳᖅ. 
21ᓄᓇᖃᓚᐅᖅᐳᖅᓗ ᐸᕌᓐ ᐃᓄᖃᖏᑦᑐᖓᓂ; ᐊᓈᓇᖓᑕᓗ ᓄᓕᐊᓂᒃᑎᑉᐹ ᐃᑦᔨᑉᑎᒥᐅᑕᕐᖕᒥᒃ.
22ᑍᑦᓱᒪᓂᐅᑎᓪᓗᒍ ᐊᐱᒥᓕᑭ ᐱᖃᑎᖃᖅᓗᓂ ᐱᑰᓕᒥᒃ, ᐅᓇᑕᖅᑐᒃᓴᖁᑎᖏᑕ ᐊᖓᔪᖅᑳᖓᓂᒃ, ᐂᕝᕙᕋᕼᐋᒻᒧᑦ ᐅᖃᖅᐳᖅ, “ᒎᑎᐅᑉ ᐃᓚᒋᕚᑎᑦ ᐱᓇᓱᐊᖅᑕᓕᒫᕐᖕᓂ; 
23ᑍᒤᒻᒪᑦ ᐊᖏᒻᒪᕆᒃᓗᑎᑦ ᐅᖃᕕᓚᐅᕆᑦ ᒎᑎᐅᑉ ᓵᖓᓂ ᓇᓗᓁᖅᓯᓗᑎᑦ ᐅᕙᓐᓄᑦ ᓱᓕᖏᓐᓂᒃᑯᑦ ᐱᓂᐊᖏᓐᓂᕋᖅᓗᑎᑦ, ᕿᑐᕐᖓᓐᓄᓪᓘᓐᓃᑦ, ᐃᓕᖕᓄᑦ ᐱᑦᓯᐊᖅᓯᒪᒐᒪ, ᑍᒫᑦᓮᓐᓇᖅ ᐱᓇᓱᐊᖅᕕᒋᓚᐅᓐᖓ, ᓄᓇᑦᑎᓐᓄᓪᓗ ᑕᒪᐅᖓᓗ ᓇᔪᖅᑕᕐᖕᓄᑦ.”
24ᐂᕝᕙᕋᕼᐋᒻᓗ ᐅᖃᖅᐳᖅ, “ᐅᖃᕕᒃᓗᖓ ᐊᖏᕐᖕᓂᐊᖅᐳᖓ.”
25ᐂᕝᕙᕋᕼᐋᒻᓗ ᐊᐱᒥᓕᑭᒧᑦ ᓈᒻᒪᒃᓴᖏᑦᔪᑎᒥᓂᒃ ᐅᖃᐅᓯᖃᓕᖅᐳᖅ ᐃᒥᖅᑕᖅᕕᖕᒥᒃ ᐊᐱᒥᓕᑭᐅᑉ ᐱᔨᖏᓐᓄᑦ ᑎᒍᔭᐅᓚᐅᖅᑐᒥᒃ. 
26ᐊᐱᒥᓕᑭᓗ ᐅᖃᓕᖅᐳᖅ, “ᖃᐅᔨᒪᓐᖏᓚᖓ ᑭᓇ ᑍᒤᓕᐅᕐᖕᓂᕐᖕᒪᖔᑦ; ᐅᖃᐅᑎᓚᐅᖏᓐᓇᕕᖓ, ᑕᕝᕙ ᓯᕗᓪᓕᖅᐹᒥᒃ ᑐᓴᓕᑍᓐᓇᖅᐸᕋ.” 
27ᑕᕝᕙ ᐂᕝᕙᕋᕼᐋᒻ ᑐᓂᓯᓕᖅᐳᖅ ᓰᐱᓂᒃ ᐃᒻᒧᒃᓯᐅᒐᓂᒡᓗ ᐊᐱᒥᓕᑭᒧᑦ, ᑖᒃᑯᐊᒡᓗ ᐃᒻᒥᖕᓄᑦ ᐊᖏᖃᑎᒌᒃᐴᒃ. 
28ᐂᕝᕙᕋᕼᐋᒻᓗ ᓰᐱᐅᑉ ᓄᕐᕋᖏᓐᓂᒃ ᐊᕐᖕᓇᓪᓗᖕᓂᒃ 7-ᓂᒃ ᓴᓂᖅᕔᕗᖅ ᓰᐱᖁᑎᒥᓂᑦ, 
29ᐊᐱᒥᓕᑭᐅᓪᓗ ᐂᕝᕙᕋᕼᐋᒻ ᐊᐱᕆᕚ, “ᖃᓄᐃᓕᐅᖅᐲᑦ ᐅᑯᓄᖓ 7-ᓄᑦ ᓰᐱᐅᑉ ᓄᕐᕋᖏᓐᓄᑦ ᓴᓂᖅᕙᒃᑕᕐᖕᓄᑦ?”
30ᑖᑦᓱᒪ ᑭᐅᕚ, “ᐅᑯᐊ ᓰᐱᐅᑉ ᓄᕐᕋᖏᑦ ᐊᕐᖕᓇᓪᓗᐃᑦ 7-ᐃᑦ ᑎᒍᒃᑭᑦ ᐅᕙᓐᓂᑦ, ᖃᐅᔨᓂᐊᕋᕕᑦ ᐅᕙᖓ ᑖᑦᓱᒥᖓ ᐃᒥᖅᑕᖅᕕᖕᒥᒃ ᐃᑎᖅᓴᓕᐅᕆᓯᒪᓂᓐᓂᒃ.” 
31ᑕᕝᕙᓗ ᑖᓐᓇ ᐃᒥᖅᑕᖅᕕᒃ ᐊᑎᖃᓕᖅᐳᖅ ᐱᐊᕐᓯᐸᒥᒃ;+ ᐱᑦᔪᑎᖃᖅᓗᓂ ᑕᕝᕙᓂ ᑖᒃᑯᐊᒃ ᐅᖃᕕᒃᓗᑎᒃ ᐊᖏᖃᑎᒌᓚᐅᕐᖕᒪᑎᒃ.
32ᑕᕝᕙᓂᓕ ᐊᖏᖃᑎᒌᖕᓂᕐᖕᒥᒃ ᐱᔭᕇᕋᒥᒃ ᐱᐊᕐᓯᐸᒥ. ᐊᐱᒥᓕᑭ ᐱᑰᓕᓗ ᐅᓇᑕᖅᑐᒃᓴᖁᑎᖏᑕ ᐊᖓᔪᖅᑳᖓᑦ ᒪᑭᑉᐴᒃ ᐅᑎᓕᖅᓗᑎᒃ ᐱᓕᔅᑍᓂᒧᑦ. 
33ᑭᖑᓂᖓᒍᓪᓗ ᐂᕝᕙᕋᕼᐋᒻ ᓇᐹᖅᑐᒃᓴᒥᒃ ᑕᒪᕆᔅᑭᒥᒃ ᐊᑎᓕᖕᒥᒃ ᓇᑉᐸᖅᓯᕗᖅ ᐱᐊᕐᓯᐸᒥ, ᐊᑕᓂᖅᓗ ᑕᕝᕙᓂ ᑐᒃᓯᐊᖅᕕᒋᕚ, ᒎᑎᐅᔪᖅ ᐃᓱᖃᖏᑦᑐᒧᑦ. 
34ᐂᕝᕙᕋᕼᐋᒻᓗ ᑕᕝᕙᓃᓚᐅᖅᐳᖅ ᐱᓕᔅᑍᓂᒥ ᐅᓪᓗᓂᒃ ᐅᓄᖅᑐᓂᒃ.
