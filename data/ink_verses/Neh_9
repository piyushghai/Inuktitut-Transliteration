1ᐅᓪᓗᑦ 24-ᒋᓕᖅᑕᖓᓂ ᑕᖅᑭᒥ ᑕᕝᕙᓂᑦᓮᓐᓇᖅ ᐄᓴᕅᓕᒥᐅᑦ ᐃᓄᖏᑦ ᑲᑎᓚᐅᖅᐳᑦ ᓂᕆᑦᑍᓕᔭᖅᑐᖅᓗᑎᒃ, ᐊᓐᓄᕌᖅᓗᑎᒃ ᐊᖅᔭᓕᓂᕐᖕᓂᒡᓗ ᐳᔪᕋᕐᖕᓂᒡᓗ ᓂᐊᖁᕐᖕᒥᓅᖅᓯᓚᐅᖅᐳᑦ ᓇᓗᓁᖅᓯᓪᓗᑎᒃ ᕿᒃᓵᖕᓂᕐᖕᒥᖕᓂᒃ. 
2ᕿᒃᓵᖕᓂᑎᒃ ᐊᔪᖅᑐᓕᓂᕐᖕᒥᖕᓂᒃ ᐱᑦᔪᑎᒋᓪᓗᒍ ᐃᒻᒥᒍᑦ ᐃᓛᒃᑰᓕᖅᑎᓚᐅᖅᐳᑦ ᓄᓇᖅᑲᑎᒃᓴᔭᕆᓐᖏᑕᓕᒫᒥᖕᓂᑦ; ᑍᒫᒡᓗ ᓂᑯᕕᓪᓗᑎᒃ ᐊᔪᖅᑐᓕᓂᕐᖕᒥᖕᓂᒃ ᓯᕗᓕᕕᓂᖏᑕᓗ ᐊᔪᖅᑐᓕᓂᕆᓚᐅᖅᑕᖏᓐᓂᒃ ᐅᖅᑲᕆᒃᓴᐅᑦᔨᓚᐅᖅᐳᑦ ᖃᕿᐊᓕᖅᓗᑎᒃ. 
3ᓇᖏᓚᐅᖅᐳᑦ ᓇᔪᖅᑕᒥᖕᓂ ᐊᑐᐊᖅᓯᓪᓗᑎᒃ ᐊᒡᓚᖕᓂᒃ ᐊᑕᓂᐅᑉ ᐱᖁᔭᓕᐊᕕᓂᖏᓐᓂᒃ ᑖᒃᑯᐊ ᒎᑎᖓᑦᑕ ᐃᑲᕐᕋᓂᒃ ᐱᖓᓱᓂᒃ, ᐊᒻᒪ ᑭᖑᓂᐊᒍᑦ ᓱᓕ ᐃᑲᕐᕋᓂᒃ ᐱᖓᓱᓂᒃ ᐊᔪᕐᖕᓂᕐᖕᒥᖕᓂᒃ ᐅᖃᕆᒃᓴᐅᑦᔨᓚᐅᖅᐳᑦ ᖃᕿᐊᓕᖅᓗᑎᒃ ᑐᒃᓯᐊᖅᓗᑎᒡᓗ ᐊᑕᓂᕐᖕᒧᑦ ᒎᑎᒥᖕᓄᑦ.
4ᓇᑎᖃᓚᐅᖅᐳᖅ ᐳᖅᑐᓯᖏᐊᖅᓯᒪᔪᒥᒃ, ᑕᕝᕙᓂᓗ ᓕᕔᑎᑦ ᓇᖏᓚᐅᖅᐳᑦ ᐅᑯᐊ: ᔩᓱᐊ, ᐸᓂ, ᑲᑦᒤ-ᓕ, ᓯᐸᓁᐊ, ᐳᓐᓂ, ᓯᕆᐰᐊ, ᐹᓂ, ᓯᓇᓁᓗ, ᕾᒐᓛᖅᓗᑎᒃ ᑐᒃᓯᐊᓚᐅᖅᐳᑦ ᐊᑕᓂᕐᖕᒧᑦ ᒎᑎᒥᖕᓄᑦ.
5ᐅᑯᐊ ᓕᕔᑎᑦ ᑐᒃᓯᐊᖅᑎᑦᓯᓚᐅᖅᐳᑦ: ᔩᓱᐊ, ᑲᑦᒤ-ᓕ, ᐹᓂ, ᕼᐊᓴᑉᓂᐊ, ᓯᕆᐰᐊ, ᕼᐅᑍᐊ, ᓯᐸᓁᐊ, ᐱᑕᕼᐂᐊᓗ, ᐅᖃᖅᓗᑎᒃ:
6“ᐃᕝᕕᑦ ᑭᓯᕕᑦ ᐊᑕᓂᑑᕗᑎᑦ;
7ᐃᕝᕕᑦ, ᐊᑕᓃᖅ ᒎᑎᐅᕗᑎᑦ,
8ᓇᒡᕚᓚᐅᖅᐸᑦ ᐆᒻᒪᑎᒥᒍᑦ ᐅᒃᐱᕐᖕᓂᖓ ᑲᔪᓯᓂᖃᖅᑎᓪᓗᒍ ᐃᓕᖕᓄᑦ,
9ᓯᕗᓕᕗᑦ ᐅᖁᒤᒃᓴᖅᑎᓪᓗᒋᑦ ᑕᑯᓚᐅᖅᐸᑎᑦ ᐃᑦᔨᑉᑎᒥ;
10ᓇᓗᓁᒃᑯᑕᓂᒃ ᑲᒪᓇᖅᑐᓂᒡᓗ ᐱᓇᓱᐊᓚᐅᖅᐳᑎᑦ ᐊᖓᔪᖅᑳᖅᔪᐊᕐᖕᒧᑦ ᐰᕈᒧᑦ,
11ᐃᒪᖅ ᐊᕕᒃᑎᓪᓗᒍ ᐃᓄᖁᑎᑎᑦ ᐊᖅᑯᓯᓚᐅᖅᐸᑎᑦ,
12ᓄᕗᔭᒧᓪᓗ ᖁᒻᒧᖓᔪᒧᑦ ᑕᓯᐅᓚᐅᖅᐸᑎᑦ ᐅᓪᓘᑎᓪᓗᒍ,
13ᓮᓁᑉ ᖃᖅᑲᖓᓄᑦ ᐊᖅᑲᓚᐅᖅᐳᑎᑦ ᕿᓚᖕᒥᑦ,
14ᐃᓕᓴᑎᓚᐅᖅᐸᑎᓪᓗ ᓴᐸᑎ ᐃᑦᔪᕐᖕᓁᑎᑕᐅᖁᓪᓗᒍ,
15ᑳᓕᖅᑎᓪᓗᒋᓪᓗ, ᓂᐊᖁᔭᒥᒃ ᑐᓂᓯᕕᒋᓚᐅᖅᐸᑎᑦ ᕿᓚᖕᒥᑦ,
16ᓯᕗᓕᕕᓂᕗᓪᓕ ᐱᐅᔪᕆᓕᓚᐅᖅᐳᑦ ᓯᑎᔫᓕᖅᓗᑎᒡᓗ
17ᐱᖁᔭᕐᖕᓂᒃ ᓈᓚᒍᒪᔪᓐᓁᓚᐅᖅᐳᑦ ᐳᐃᒍᖅᓗᑎᒡᓗ ᐱᓂᐊᕐᖕᓂᕆᓚᐅᖅᑕᕐᖕᓂᒃ,
18ᒎᑎᓐᖑᐊᓕᐅᕋᓗᐊᕐᖕᒪᑕᓗ ᐃᒻᒧᒃᓯᐅᒐᐅᑉ ᓄᕐᕋᓐᖑᐊᖓᓂᒃ,
19ᑭᓯᐊᓂᓕ ᕿᒪᓚᐅᓐᖏᓚᑎᑦ ᐃᓄᖃᖏᑦᑐᒥ,
20ᐊᓂᕐᖕᓂᖅᐱᓪᓗ ᐱᐅᓂᖓᓄᑦ ᑕᓯᐅᖃᑦᑕᓚᐅᖅᐸᑎᑦ,
21ᐊᕐᕌᒍᓂᒃ 40-ᓂᒃ ᐃᓄᖃᖏᑦᑐᒥ ᐱᔭᕆᐊᓕᖏᓐᓂᒃ ᑐᓂᓯᕕᒋᓚᐅᕋᕕᒋᑦ;
22ᐃᓅᖃᑎᒌᓂᒡᓗ ᐊᑕᓂᐅᕕᖕᓂᒡᓗ ᐅᓇᑕᖅᑎᓚᐅᖅᐸᑎᑦ ᓵᓚᖃᖅᑎᓪᓗᒋᓪᓗ,
23ᕿᑐᕐᖓᖅᑖᖅᑎᓚᐅᖅᐸᑎᓪᓗ ᐅᓄᖅᑐᐊᓗᖕᓂᒃ ᐅᓪᓗᕆᐊᑎᑐᑦ ᕿᓚᖕᒦᑦᑐᑎᑐᑦ,
24ᓵᓚᖃᕐᖕᓂᒃᑯᑦ ᓄᓇᑖᓚᐅᖅᐳᑦ ᑬᓇᓂᐅᑉ ᓄᓇᖓᓂᒃ;
25ᐃᓄᖁᑎᑎᓪᓗ ᐃᒡᓗᒐᓴᖕᓂᒃ ᓴᐴᓗᑕᖅᔪᐊᓕᖕᓂᒃ ᓵᓚᖃᓚᐅᖅᐳᑦ,
26ᑍᒤᒃᑲᓗᐊᕐᖕᒪᑦ ᐃᓄᖁᑎᑎᑦ ᐊᑭᕋᖅᑐᓕᓚᐅᖅᐳᑦ
27ᑍᒤᒻᒪᑦ ᐊᑭᕋᖅᑐᖅᑎᖏᓐᓄᑦ ᓵᓚᐅᑎᓚᐅᖅᐸᑎᑦ ᐊᐅᓚᑕᐅᓕᖅᑎᓪᓗᒋᓪᓗ,
28ᒥᕐᖑᐃᖅᓯᓚᐅᖅᑎᓪᓗᒋᑦ ᑕᒪᓐᓇ ᐊᓂᒍᕐᖕᒪᑦ,
29ᐃᓂᖅᑎᓚᐅᖅᐸᑎᓪᓗ ᓈᓚᑦᓯᐊᖁᓪᓗᒋᑦ ᐃᓕᓐᓂᐊᖅᑎᑦᓯᒍᑎᖕᓂᒃ,
30ᐊᕐᕌᒍᓂᒃ ᐅᓄᖅᑐᓂᒃ ᕿᓄᐃᓵᖅᓗᑎᑦ ᐃᓂᖅᑎᖃᑦᑕᓚᐅᖅᐸᑎᑦ,
31ᑍᒤᒃᑲᓗᐊᖅᑎᓪᓗᒍ, ᓈᒃᑭᒍᓱᖕᓂᖅᔪᐊᕐᖕᓄᑦ
32ᒎᑏᒃ, ᒎᑎᕗᑦ ᐊᖏᔪᖅᔪᐊᖑᕗᑎᑦ ᐊᔪᒐᖃᖏᑦᑐᖅᔪᐊᖑᓪᓗᑎᓪᓗ!
33ᓈᒻᒪᒃᑐᒥᒃ ᐱᓇᓱᐊᖅᓯᒪᕗᑎᑦ ᓱᒋᐊᖅᓗᑕ;
34ᐊᒡᓛᑦ ᐊᖓᔪᖅᑳᖅᔪᐊᕗᑦ, ᓯᕗᓕᖅᑎᕗᓪᓗ,
35ᓮᒻᒪᖅᑎᑦᓯᓂᕐᖕᓄᑦ, ᐊᖓᔪᖅᑳᖅᔪᐊᑦ ᐊᐅᓚᑦᓯᓚᐅᖅᐳᑦ ᐃᓄᖁᑎᖕᓂᒃ
36ᒫᓐᓇᓗ ᓯᐊᓛᖑᕗᒍᑦ ᐊᔪᓕᖅᓗᑕ ᓄᓇᒥ ᑐᓂᓚᐅᖅᑕᕐᖕᓂ,
37ᓄᓇᐅᓪᓗ ᐱᕈᖅᑎᑕᖏᑦ ᐊᖓᔪᖅᑳᖅᔪᐊᓄᐊᖅᑕᐅᕗᑦ
38ᑕᒪᒃᑯᐊ ᖃᓄᐃᓕᐅᕐᖕᓂᐅᓚᐅᖅᑐᑦ ᐱᑦᔪᑎᒋᓪᓗᒋᑦ ᐊᖏᖃᑎᒌᖕᓂᖃᖅᑎᑦᓯᓚᐅᖅᐳᒍᑦ ᓴᖑᑎᑕᐅᓂᐊᖏᑦᑐᒥᒃ ᑎᑎᕋᖅᓗᒋᓪᓗ; ᐊᖓᔪᖅᑳᕗᑦ, ᓕᕔᑎᓪᓗ, ᑐᓂᕐᕈᓯᖅᑎᑦᓯᔨᖁᑎᕗᓪᓗ ᑖᒃᑯᐊ ᓇᕿᑦᔪᓯᖅᓯᓚᐅᖅᐳᑦ ᓇᓗᓁᒃᑯᑕᐅᓂᐊᖅᑐᓂᒃ.
