1ᒪᑯᐊ ᐊᑕᓂᐅᑉ ᐅᖃᐅᓯᕆᓚᐅᖅᐰᑦ ᔨᕆᒤᐊᒃᑯᑦ ᐅᖃᖅᑎᒥᒍᑦ ᐹᐱᓘᓂᒥᐅᑦ ᐱᓪᓗᒋᑦ, ᑲᐅᓪᑎᐊᒥᐅᑦ ᓄᓇᖓᑦ ᐱᑦᔪᑎᒋᓪᓗᒍ:
2“ᐃᓅᖃᑎᒌᒡᔪᐊᓂ ᐅᖃᐅᑎᒋᓯᐅᒃ ᑐᓴᖅᑕᐅᑎᓪᓗᒍᓗ,
3ᐅᓐᓄᐊᓪᓗᐊᑉ ᓇᓛᓂᑦ ᑎᑭᑦᑐᓄᑦ ᐃᓅᖃᑎᒌᒡᔪᐊᓄᑦ ᐅᓇᑕᖅᑕᐅᔪᒫᖅᐳᑦ, ᓄᓇᖓᓗ ᓱᓁᕈᑦᔭᐅᓗᓂ ᓄᓇᒋᔭᐅᔪᓐᓃᖅᑎᑕᐅᔪᒫᖅᐳᖅ ᐃᓄᖕᓄᑦ, ᐆᒪᔪᓪᓗ ᐃᓄᖏᓪᓗ ᑕᒪᕐᖕᒥᒃ ᕿᒫᔪᒫᖅᐳᑦ.”
4ᑍᒃᑯᐊ ᐅᓪᓗᐃᑦ ᓇᓪᓕᐅᑎᒃᐸᑕ, ᐊᑕᓂᖅ ᐅᖃᖅᐳᖅ, “ᐄᓴᕅᓕᒥᐅᑦ ᔫᑕᒥᐅᓪᓗ ᑲᑎᔪᒫᖅᐳᑦ, ᕿᐊᓗᑎᒡᓗ ᐊᑕᓂᕐᖕᒥᒃ ᒎᑎᒥᖕᓂᒃ ᕿᓂᕈᒫᖅᐳᑦ. 
5ᓮᐅᓂᒧᐊᖅᑐᒥᒃ ᐊᖅᑯᑎᒥᒃ ᖃᐅᔨᔪᒪᓕᕈᒫᖅᐳᑦ, ᓵᕝᕕᒋᓕᖅᓗᒍᓗ, ᕾᓂᐊᖅᐳᑦ ᐊᑕᓂᖅᓗ ᐃᓅᖃᑎᒌᓐᓇᕈᒪᓕᕈᒫᖅᐹᑦ ᐊᖏᖃᑎᒌᖕᓂᖃᖅᓗᑎᒃ ᐳᐃᒍᖅᑕᐅᓂᐊᕈᓐᓃᖅᑐᒥᒃ.
6ᐃᓄᖁᑎᒃᑲ ᓰᐱᑎᑐᑦ ᐊᓯᐅᓯᒪᓚᐅᕐᖕᒪᑕ, ᐰᖅᓯᔨᖏᑕ ᑕᒻᒪᖅᑎᓚᐅᕐᖕᒪᒋᑦ, ᖃᖅᑲᓂᓗ ᐃᓂᖃᓕᖅᑎᓪᓗᒋᑦ, ᐃᖏᕐᕋᖃᑦᑕᑐᐃᓐᓇᓕᖅᓗᑎᒃ ᖃᖅᑲᑎᒍᑦ ᐱᖑᖅᑎᒍᓪᓗ, ᒥᕐᖑᐃᖅᓯᖅᕕᒃᓴᒥᖕᓂᒃ ᐳᐃᒍᕋᒥᒃ. 
7ᑖᒃᑯᓂᖓᓗ ᓇᓂᓯᔪᑦ ᓄᖑᕅᓚᐅᖅᐳᑦ, ᐊᑭᕋᖅᑐᖅᑎᖏᓪᓗ ᐅᖃᖅᐳᑦ, ‘ᐸᓯᔭᒃᓴᐅᓐᖏᓚᒍᑦ, ᐊᑕᓂᕐᖕᒧᑦ ᐊᔪᖅᑐᓕᓚᐅᕐᖕᒪᑕ ᐃᓂᒃᓴᑐᐊᕆᔭᒥᖕᓄᑦ ᓯᕗᓕᖏᑕ ᐊᑕᓂᕆᔭᖓᓐᓄᑦ.’
8ᐹᐱᓘᓂᒥᑦ ᕿᒫᓕᕆᑦᓯ; ᑲᐅᓪᑎᐊᒥᐅᑦ ᓄᓇᖓᑦ ᕿᒪᓕᖅᓯᐅᒃ, ᒎᑦᓰᑦ ᐊᖑᓴᓪᓗᖏᑎᑐᑦ ᐃᓅᖃᑎᓯ ᓯᕗᓕᓕᖅᓯᒋᒃ. 
9ᑕᑯᒋᑦ, ᑲᐅᓪᑎᐊᒥᐅᑦ ᐊᑭᕋᖅᑐᖅᑎᒃᓴᖏᓐᓂᒃ ᐸᕐᖕᓁᕐᖕᓂᐊᕋᒪ, ᐅᓐᓄᐊᓪᓗᐊᑉ ᓇᓛᓂᑦ ᐃᓅᖃᑎᒌᒡᔪᐊᓂᒃ ᑕᐱᕇᓕᖅᑎᑦᓯᔪᒫᕋᒪ, ᐸᕐᖕᓇᖕᓂᐊᖅᐳᓪᓗ ᐹᐱᓘᓂᒥᐅᓂᒃ ᐅᓇᑕᖅᕕᖃᕈᒪᓗᑎᒃ, ᐅᓐᓄᐊᓪᓗᐊᒥᓐᖔᖅᑐᓄᑦ ᑎᒍᔭᐅᔪᒫᖅᐳᑦ ᐱᑎᒃᓯᖏᑕ ᖃᖅᔪᖏᑦ ᐅᓇᑕᕆᐅᖅᓴᓯᒪᔪᑎᑐᑦ ᑕᒪᐅᖕᒊᓐᓈᖅᑐᖃᕐᖕᓂᐊᓐᖏᓚᑦ. 
10ᑲᐅᓪᑎᐊᒥᐅᑦ ᓇᒡᕚᖅᑕᒐᒃᓴᓐᖑᕈᒫᖅᐳᑦ ᓵᓚᒋᔨᒥᖕᓄᑦ, ᐱᖁᑎᖏᓐᓂᒡᓗ ᓇᒡᕚᖅᑕᖅᑐᑦ ᓈᒻᒪᒃᓯᔪᒫᖅᐳᑦ ᐱᔪᒪᔭᒥᖕᓂᒃ, ᐊᑕᓂᖅ ᐅᖃᖅᐳᖅ.”
11“ᖁᕕᐊᓱᒃᑲᑦᓯ ᓯᕆᓪᓗᓯᓗ, ᓇᒡᕚᖅᑕᕐᖕᓂᑦᓯᓐᓄᑦ ᐃᓄᖁᑎᒪ ᐱᖏᓐᓂᒃ, ᒥᓯᒃᑕᖅᐳᓯ ᐊᕐᖕᓇᓪᓗᒃᑎᑐᑦ ᐸᐅᕐᖓᒃᓴᓂᒃ ᓯᐊᒻᒪᖅᑎᕆᔪᑎᑐᑦ, ᓂᓪᓕᐊᓪᓗᓯᓗ ᕿᒻᒥᖅᔪᐊᑎᑐᑦ. 
12ᐊᓈᓁᑦ ᑲᓐᖑᓱᒃᑎᑕᐅᕕᒃᔪᐊᕈᒫᖅᐳᖅ, ᐃᓕᖕᓂᒃ ᕿᑐᕐᖓᖅᑖᓚᐅᖅᑐᖅ ᐃᓕᕋᒃᑯᑦᔨᓂᐊᖅᐳᖅ, ᑕᑯᒋᑦ, ᐃᓅᖃᑎᒌᒡᔪᐊᓂᑦ ᐃᓱᒪᓇᖏᓐᓂᖅᐹᖑᓕᕈᒫᖅᐳᖅ, ᓱᓇᖃᔪᐃᑦᑐᓐᖑᖅᓗᓂ, ᓄᓇᖓᓗ ᐸᓂᖅᓗᓂ ᓯᐅᕋᖅᔪᐊᑎᑐᑦ. 
13ᐊᑕᓂᕐᖕᒧᑦ ᓂᓐᖓᒡᕕᐅᓯᒪᓂᕐᖕᒥᖕᓄᑦ ᐃᓄᖃᕈᓐᓃᕈᒫᖅᐳᑦ ᓱᓇᖃᕈᓐᓃᖅᓗᓂᓗ, ᐹᐱᓘᓂᒥᒃ ᐊᖅᑯᓵᖅᑐᑦ ᑕᒪᕐᖕᒥᒃ ᑲᒪᓂᐊᕈᑎᒋᔪᒫᖅᐹᑦ ᑲᑉᐱᐊᓲᑎᒋᓗᒍᓗ ᓱᕋᒃᓯᒪᓂᖓᓄᑦ.
14ᐹᐱᓘᓂᒥᐅᑦ ᐊᕙᑕᖏᖅᓗᒋᑦ ᐱᑎᒃᓵᓕᖅᓯᒋᒃ ᖃᖅᔪᓯ ᐊᒥᐊᒃᑯᑦᑍᓕᓗᒋᑦ ᐊᑕᓂᕐᖕᒧᑦ ᐊᔪᖅᑐᓕᓚᐅᕐᖕᒪᑕ. 
15ᐊᕙᑖᓂᑦ ᓂᓪᓕᐊᓗᓯ ᐅᐸᓕᖅᓯᒋᒃ, ᓴᐱᓕᕈᑎᒃ ᐃᒻᒥᖕᓂᒃ ᑐᓂᑦᔪᑎᒋᓂᐊᕐᖕᒪᑕ, ᓇᐸᔪᖅᔪᐊᖏᑦ ᐅᕐᕈᔪᒫᖅᐳᑦ, ᐊᕙᓗᖅᔪᐊᖏᓪᓗ ᓱᕋᒡᓗᑎᒃ ᐊᑕᓂᐅᑉ ᐊᑭᓂᐊᕐᖕᓂᕆᖕᒪᒍ, ᐊᑭᓂᐊᖅᕕᒋᓕᖅᓯᐅᒃ ᑍᒫᓪᓗᐊᖅ ᐱᓂᐊᕐᖕᓂᕆᖃᑦᑕᖅᓯᒪᔭᖏᑎᑐᑦ ᐃᓕᑦᓯᓐᓄᑦ. 
16ᑲᓐᖓᖅᓱᐃᔩᑦ ᐲᔭᖅᓯᒋᒃ ᐹᐱᓘᓂᒥᑦ, ᐱᕈᖅᓰᕕᖕᒥ ᓇᑲᑎᕆᔪᑎᑐᑦ ᐃᕕᖕᓂᒃ, ᐅᓇᑕᕈᒪᔪᑦ ᐱᓪᓗᒋᑦ, ᐃᓅᖃᑎᑐᖃᑦᓯᓐᓄᑦ ᐅᑎᓕᕆᑦᓯ, ᓄᓇᑐᖃᑦᓯᓐᓄᓪᓗ ᕿᒫᓕᕆᑦᓯ.”
17“ᐄᓴᕅᓕᒥᐅᑦ ᓰᐱᑎᑐᑦ ᓯᐊᒻᒪᖅᓯᒪᕗᑦ ᓛᔭᓄᑦ ᒪᓕᑲᑕᒃᑕᐅᔪᑎᑐᑦ, ᓯᕗᓪᓕᖅᐹᖑᓪᓗᑎᒃ ᑖᒃᑯᓂᖓ ᑎᒍᓯᓚᐅᖅᐳᖅ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦ, ᑭᖑᓪᓕᖅᐹᖑᓪᓗᓂ ᓴᐅᓂᖅᑯᑦᑍᔪᑎᑐᑦ ᑍᒤᑦᑑᓯᒪᕗᖅ ᓂᐱᑯᓁᓴ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑦ. 
18ᑍᒤᒻᒪᑦ ᐃᒫᒃ ᕿᓚᖕᒥᐅᒐᓴᒡᔪᐃᑦ ᐊᑕᓂᖓ, ᐄᓴᕅᓕᒥᐅᑦ ᒎᑎᖓᑦ ᐅᖃᖅᐳᖅ: ᑕᑯᒋᑦ, ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓ ᓱᒋᐊᕐᖕᓂᐊᖅᐸᕋ ᓄᓇᖁᑎᖓᓗ, ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦᑎᑐᑦ. 
19ᐄᓴᕅᓕᒥᐅᑦ ᓄᓇᖁᑎᖏᓐᓄᑦ ᐅᑎᖅᑎᑦᓱᒫᖅᐸᒃᑲ, ᓂᕆᓇᓱᒡᕕᒃᓴᖃᕈᓐᓇᖅᓯᔪᒫᖅᐳᑦ ᖃᖅᑲᒥ ᑳᕐᒥᐅᓪᒥ ᐹᓴᓂᒥᓗ, ᐊᑭᐊᑦᑐᖅᓗᑎᒃ ᓂᕆᔪᒤᕈᒫᖅᐳᑦ, ᐃᕗᕅᒥ ᒋᓕᐊᑎᒥᓗ. 
20ᐅᓪᓗᓂ ᑍᒃᑯᓇᓂ, ᐊᑕᓂᖅ ᐅᖃᖅᐳᖅ, ᖃᐅᔨᓇᓱᐊᖅᑐᖃᕈᒫᖅᐳᖅ ᐄᓴᕅᓕᒥᐅᑦ ᐸᓯᔭᒃᓴᐅᓂᖏᓐᓂᒃ, ᑭᓯᐊᓂᓕ ᓇᓂᓯᔪᖃᕈᒫᓐᖏᓚᖅ, ᔫᑕᒥᐅᓪᓗ ᐊᔪᕐᖕᓂᖏᓐᓂᒃ ᖃᐅᔨᓇᓱᐊᖅᑐᖃᕈᒫᖅᐳᖅ ᓇᓂᓯᔪᖃᕈᒫᖏᓐᓂᕗᖅ, ᐊᒥᐊᒃᑰᔪᑦ ᐃᓱᒪᒋᔪᓐᓁᖅᕕᒋᔪᒫᕋᒃᑭᑦ.”
21“ᐅᓇᑕᕆᐊᖅᑕᐅᓕᑦ ᒥᕋᓮᒥᐅᑦ ᓄᓇᓕᖏᑦ, ᐱᑳᑦᒥᐅᓪᓗ ᒪᓕᒡᓗᒋᑦ ᑐᖁᕋᖅᑕᐅᓗᑎᒃ ᓄᖑᑕᐅᓕᑦ. ᐊᑕᓂᖅ ᐅᖃᖅᐳᖅ, ᑎᓕᓯᑦᔪᑎᓕᒫᒃᑲ ᐱᓂᐊᕈᑎᒋᓯᒋᒃ. 
22ᐅᓇᑕᖅᑐᑦ ᑐᓴᒐᒃᓴᑑᓕᖅᐳᑦ ᓄᓇᓕᓕᒫᓂ, ᐅᓇᑕᖅᑐᓄᓪᓗ ᓯᖁᑦᑎᖅᑕᐅᔪᑦ. 
23ᓄᓇᖅᔪᐊᕐᖕᒥᐅᓂᒃ ᓯᖁᑦᑎᕆᓚᐅᖅᑐᑦ ᑲᐅᑕᖅᑎᑐᑦ, ᓯᖁᒥᑕᐅᓯᒪᕗᖅ, ᐹᐱᓘᓂ ᓱᓇᖃᕈᓐᓃᖅᐳᖅ ᐃᓅᖃᑎᒌᒡᔪᐊᑦ ᓴᓂᐊᓂ. 
24ᐹᐱᓘᓂᒥᐅᑕᐅᔪᓯ ᐱᔭᐅᕕᒃᓴᑦᓯᓐᓂᒃ ᐋᖅᑭᒃᓯᓚᐅᕋᒪ ᖃᐅᔨᑎᓐᓇᓯ ᐱᔭᐅᔪᒫᖅᐳᓯ, ᓇᓂᔭᐅᓗᓯ ᑎᒍᔭᐅᔪᒫᖅᐳᓯ, ᐊᑕᓂᖅ ᐊᑭᕋᖅᑐᓚᐅᕋᑦᓯᐅᒃ. 
25ᐊᑕᓂᐅᑉ ᐅᓇᑕᐅᑎᓂ ᓴᖅᑭᑎᒻᒪᒋᑦ, ᓂᓐᖓᕕᒃᔪᐊᕐᖕᓂᕐᖕᒥᓄᓪᓗ ᓱᒋᐅᑎᓂ ᐊᑐᐃᓐᓇᕈᖅᐰᑦ, ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐱᓇᓱᐊᒐᒃᓴᖃᓕᕐᖕᒪᑦ ᑲᐅᓪᑎᐊᒥᐅᑦ ᓄᓇᖁᑎᖓᓐᓂ. 
26ᐅᖓᓯᒃᑐᓂᑦ ᐅᐸᒡᓗᒍ, ᐸᐅᕐᖓᒃᓴᒃᑯᕕᖏᑦ ᒪᑐᐃᖅᓯᐅᒃ, ᓂᐊᖂᔭᒃᓴᑎᑐᓪᓗ ᐹᐱᓘᓂᒥᐅᑦ ᐱᖑᐊᖅᔪᓕᐅᖅᓯᒪᑎᓯᐅᒃ, ᐊᒥᐊᒃᑯᖃᖏᓪᓗᒋᑦ ᓄᖑᑕᐅᓕᑦ. 
27ᐊᖑᓴᓪᓗᓐᖑᕋᑖᖅᑐᖁᑎᖏᑦ ᑐᖁᕋᖅᑕᐅᓕᑦ, ᑐᖁᓮᕕᖕᒧᐊᖅᑕᐅᓗᑎᒃ ᑲᑉᐱᐊᓐᓇᒦᒃ ᑖᒃᑯᓄᖓ ᐅᓪᓗᖅ ᓇᓪᓕᐅᓯᒪᖕᒪᑦ ᓱᒋᐊᖅᑕᐅᕕᒃᓴᖓᑦ!
28ᐹᐱᓘᓂᒥᑦ ᕿᒫᓂᑯᐃᑦ ᓮᐅᓂᒥ ᓄᓇᑖᕐᖕᓂᑯᐃᑦ ᐅᖃᐅᓯᖏᑦ ᑐᓵᓯᐅᒃ, ᐊᑕᓂᐅᑉ ᒎᑎᑦᑕ ᐊᑭᓂᐊᖅᕕᒋᕔᑦ, ᑐᒃᓯᐊᖅᕕᒡᔪᐊᖁᑎᓂ ᐱᑦᔪᑎᒋᓪᓗᒍ.
29ᐱᑎᒃᓵᖅᑏᑦ ᐹᐱᓘᓂᒧᑦ ᐱᑎᒃᓵᕆᐊᖅᑐᖁᔭᐅᓕᑦ, ᐊᕙᑕᖏᖅᑕᐅᓯᒪᓗᑎᒃ ᓯᓂᒃᑕᕆᐊᖅᕕᐅᓕᑦ, ᐊᑕᐅᓯᕐᖕᒥᒡᓘᓐᓃᑦ ᐊᓐᓇᒃᑐᖃᖅᑍᓕᓕ, ᐊᑭᓂᐊᖅᕕᐅᓕᑦ ᐱᓂᐊᕐᖕᓂᕆᖃᑦᑕᓚᐅᖅᑕᖏᑦ ᒪᓕᒡᓗᒋᑦ, ᐊᑕᓂᖅ ᐊᑭᕋᖅᑐᓚᐅᕐᖕᒪᑦᔪᒃ ᐄᓴᕅᓕᒥᐅᑦ ᐃᑦᔪᕐᖕᓁᓐᓂᖅᐹᖁᑎᖓᑦ. 
30ᑍᒤᒻᒪᑦ ᐃᓅᓱᒃᑐᖁᑎᖏᑦ ᑐᖁᕋᖅᑕᐅᔪᒫᖅᐳᑦ, ᐅᓇᑕᖅᑐᒃᓴᖁᑎᖏᓪᓗ ᑐᖁᑕᐅᓗᑎᒃ ᑕᒪᕐᖕᒥᒃ ᐅᓪᓗᖅ ᑕᒪᓐᓇ ᓇᓪᓕᐅᑎᒃᐸᑦ, ᐊᑕᓂᖅ ᐅᖃᖅᐳᖅ.
31ᑕᑯᒋᑦ ᐊᑭᕋᖅᑐᖅᐸᒋᑦ ᐱᔪᓐᓇᕋᓱᒋᓗᐊᓚᐅᕋᕕᑦ, ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ, ᐅᓪᓗᖅ ᓱᒋᐊᖅᑕᐅᕕᒃᓴᖅ ᓇᓪᓕᐅᑎᕗᖅ. 
32ᐱᔪᓐᓇᕋᓱᒋᓗᐊᓚᐅᖅᑐᖅ ᐅᕐᕈᔪᒫᖅᐳᖅ ᒪᑭᑎᑦᓯᔨᒃᓴᖃᕐᖕᓂᐊᓐᖏᓚᖅᓗ ᓄᓇᓕᖁᑎᖏᓐᓂ ᐃᑯᐊᓪᓔᔪᒫᖅᐳᖓ, ᐃᑯᐊᓚᔪᒧᓪᓗ ᖃᓂᒋᔭᖓᓃᑦᑐᓕᒫᑦ ᓄᖑᑕᐅᔪᒫᖅᐳᑦ.
33ᐃᒫᒃ ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ; ᐄᓴᕅᓕᒥᐅᑦ ᔫᑕᒥᐅᓪᓗ ᐅᖁᒤᒃᓴᕐᖕᓇᖅᑐᒦᑉᐳᑦ ᑎᒍᓯᔨᒋᓚᐅᖅᑕᖏᑕ ᑎᒍᒥᐊᕐᖕᒪᒋᑦ ᓴᒃᑯᑦᓱᒪᓇᒋᓪᓗ. 
34ᐱᐅᓕᔨᒃᓴᖓᑦ ᐱᔪᓐᓇᕐᖕᓂᖅᔪᐊᖃᖅᐳᖅ, ᐊᑎᖃᕋᒥ ᐊᑕᓂᕐᖕᒥᒃ ᐊᔪᒐᖃᖏᑦᑐᖅᔪᐊᕐᖕᒥᒃ. ᓴᐳᑦᔨᓇᓱᒡᓗᓂ ᐊᔪᐃᓐᓇᕈᓐᓇᖅᑐᖅ, ᓮᓕᑦᓯᐊᕐᖕᓂᕐᖕᒥᒃ ᑎᑭᑎᑦᓯᔪᒫᖅᐳᖅ ᓄᓇᖅᔪᐊᕐᖕᒧᑦ, ᐹᐱᓘᓂᒦᑦᑐᓪᓕ ᓮᓕᑦᓯᐊᕈᓐᓇᕈᒫᓐᖏᓚᑦ.
35ᐹᐱᓘᓂᒥᐅᑦ ᐅᓇᑕᖅᑕᐅᔪᒫᕐᖕᒪᑕ, ᐊᑕᓂᖅ ᐅᖃᖅᐳᖅ,
36ᐅᖃᖅᑎᖁᑎᖏᑦ ᓴᒡᓗᑐᔪᑦ ᑐᖁᑕᐅᔪᒫᖅᐳᑦ,
37ᕿᒻᒥᖅᔪᐊᑦ ᕿᒧᒃᓯᐅᑎᓪᓗ ᑐᖁᑕᐅᔪᒫᖅᐳᑦ,
38ᐃᒪᖁᑎᓕᒫᖏᑦ ᓴᓗᐊᕈᒫᖅᐳᑦ,
39ᓯᐅᕋᕐᖕᒥᐅᑕᓄᑦ ᖁᐱᕐᕈᓄᑦ ᕿᒻᒥᖓᔪᓄᓪᓗ ᐃᓂᒋᔭᐅᓕᕈᒫᖅᐳᖅ ᓄᓇᖓᑦ, ᑎᖕᒥᐊᖅᔪᐊᓄᓪᓗ ᐋᔅᑐᕆᓯᓄᑦ ᐃᓂᒋᔭᐅᓕᖅᓗᓂ, ᐃᓄᖃᕈᓐᓃᕈᒫᖅᐳᖅ ᑭᖑᕚᕇᓂᑦ ᑭᖑᕚᕇᓄᑦ. 
40ᒎᑎᐅᓪᓗ ᓄᖑᑕᐅᑎᑦᓯᓂᕆᓚᐅᖅᑕᖓᑐᑦ ᓱᑑᒪᒥᐅᓂᒃ ᒍᒨᕋᒥᐅᓂᒡᓗ, ᓄᓇᓖᑦ ᖃᓂᒋᔭᖓᓃᑦᑐᑦ ᐱᖃᓯᐅᑎᓗᒋᑦ, ᐊᑕᓂᖅ ᐅᖃᖅᐳᖅ, ᓄᓇᖃᖅᕕᐅᔪᓐᓃᕈᒫᖅᐳᖅ ᐃᓄᖃᐅᕈᓐᓃᖅᓗᓂᓗ.
41ᑕᑯᒋᑦ ᐅᓇᑕᖅᑐᒃᓴᒐᓮᑦ ᐅᓐᓄᐊᓪᓗᐊᑉ ᓇᓛᓂᑦ ᑎᑭᓕᖅᐳᑦ,
42ᐅᓇᑕᕆᐊᖅᑐᑦ ᓱᒋᐅᑦᓯᔭᖅᐳᑦ ᐱᑎᒃᓯᓂᒃ ᖃᓗᒋᐊᓂᒡᓗ
43ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑦ
44ᑕᑯᒋᑦ, ᓛᔭᑎᑐᑦ ᑕᕐᕆᓯᒪᕕᖕᒥᖕᓂᑦ ᔪᐊᕐᑕᓂᐅᑉ ᓯᓈᓂᑦ ᓴᖅᑭᑳᓪᓚᒃᑐᑎᑐᑦ ᓇᑎᕐᖕᓇᔪᖕᒧᑦ ᐃᕕᒃᓱᒐᖃᖅᑐᒧᑦ, ᐹᐱᓘᓂᒥᐅᑦ ᐊᖑᑦᓴᐅᑎᒋᔪᒫᖅᐸᒃᑲ ᕿᒫᑎᓪᓗᒋᑦ ᓄᓇᒥᖕᓂᑦ, ᑭᓇᒥᒃ ᑎᓕᔭᒃᓴᖃᖅᐳᖔ ᑍᒤᓕᐅᕈᓐᓇᖅᑐᒥᒃ? ᑭᓇ ᐅᕙᑦᑐᑦ ᑍᒤᑉᐹ, ᐅᕙᓐᓂᒃ ᐊᑭᓕᖃᕈᓐᓇᖅᑐᖅ? ᓰᐱᓕᕆᔨᑕᖃᖅᐹ ᐅᕙᓐᓂᒃ ᓴᐱᓯᓯᒪᔪᓐᓇᖅᑐᒦᒃ? 
45ᑍᒤᒻᒪᑦ ᑐᓴᓕᖅᓯᒋᒃ ᐊᑕᓂᐅᑉ ᐹᐱᓘᓂᒥᐅᓄᑦ ᐱᓂᐊᕐᖕᓂᕆᔪᒪᔭᖏᑦ, ᐃᓱᒪᒋᓯᒪᔭᖏᓪᓗ ᑲᐅᓪᑎᐊᒥᐅᓄᑦ, ᐱᕈᕋᑖᕐᖕᓂᑯᐃᑦ ᐊᒡᓛᑦ ᓰᐱᖁᑎᖏᑦ ᐅᓂᐊᖅᓗᒋᑦ ᐊᐅᓪᓚᕈᑎᔪᒫᖅᐰᑦ, ᓇᑎᕐᖕᓇᖅ ᐃᕕᒃᓱᒐᓕᒃ ᓂᕆᓇᓱᒡᕕᖓᑦ ᓯᖁᑦᑎᕐᖕᓂᐊᖅᐸᕋ ᐊᑭᓂᐊᖅᕕᒋᓗᒋᑦ. 
46ᐹᐱᓘᓂᒥᐅᑦ ᑎᒍᔭᐅᓂᕋᖅᑕᐅᓂᖓᑦ ᑐᓴᖅᑕᐅᒍᓂ ᓄᓇᖅᔪᐊᖅ ᓴᔪᒍᒫᖅᐳᖅ, ᕿᐊᓂᖓᓗ ᑐᓴᖅᑕᐅᔪᒫᖅᐳᖅ ᐃᓅᖃᑎᒌᒡᔪᐊᓄᑦ.”
