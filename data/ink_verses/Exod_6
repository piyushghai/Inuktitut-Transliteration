1ᐊᑕᓂᖅᓕ ᐅᖃᖅᐳᖅ ᒨᓯᓯᒧᑦ, “ᒫᓐᓇ ᑕᑯᓂᐊᖅᐳᑎᑦ ᐰᕈᒧᑦ ᖃᓄᐃᓕᐅᕐᖕᓂᕆᓂᐊᖅᑕᓐᓂᒃ; ᐱᔪᓐᓇᕐᖕᓂᖅᔪᐊᒥᓄᑦ ᐃᓄᖁᑎᒃᑲ ᐊᐅᓪᓚᖅᑎᓐᓂᐊᖅᐰᑦ, ᐱᔪᓐᓇᕐᖕᓂᖅᔪᐊᒥᓄᑦ ᓄᓇᒥᓂᑦ ᐊᐅᓪᓚᖅᑎᓐᓂᐊᖅᐰᑦ.” 
2ᒎᑎᓗ ᐅᖃᖅᐳᖅ ᒨᓯᓯᒧᑦ, “ᐅᕙᖓ ᐊᑕᓂᐅᕗᖓ. 
3ᓴᖅᑭᓚᐅᖅᐳᖓᓗ ᐂᕝᕙᕋᕼᐋᒧᑦ, ᐂᓴᑭᒧᓪᓗ, ᔧᑯᒧᓪᓗ, ᐊᔪᒐᖃᖏᑦᑑᓪᓗᖓ ᒎᑎᐅᒐᒪ, ᑭᓯᐊᓂᓕ ᐊᑕᓂᕐᖕᒥᒃ ᐊᑎᖃᕐᖕᓂᓐᓂᒃ ᐊᑎᕐᖕᒪᓗ ᐃᑦᔪᕐᖕᓁᓐᓂᖓᓂᒡᓗ ᓇᓗᓁᖅᓯᓚᐅᓐᖏᓚᖓ ᑖᒃᑯᓄᖓ. 
4ᑖᒃᑯᓄᖓᓗ ᐊᖏᕈᑎᖃᓚᐅᖅᐳᖓ, ᓄᓇᒥᒃ ᑬᓇᓂᒥᒃ ᑐᓂᓯᕕᒋᔪᒪᓪᓗᒋᑦ, ᑕᒪᑐᒥᖓ ᓄᓇᒥᒃ ᓂᐅᕐᕈᐊᖑᓪᓗᑎᒃ ᓇᔪᓚᐅᖅᑕᖓᓐᓂᒃ. 
5ᒫᓐᓇᓗ ᐄᓴᕅᓕᒥᐅᑦ ᑲᑉᐱᐊᓱᐊᑎᑕᐅᓂᕐᖕᒧᑦ ᐃᓗᖏᖅᓱᐊᓂᕆᔭᖏᑕ ᓂᐱᖏᑦ ᑐᓴᖅᓯᒪᕙᒃᑲ, ᐃᑦᔨᑉᑎᒥᐅᑦ ᓱᒃᑯᔨᐊᕆᓪᓗᒋᑦ ᓯᐊᓛᖃᕐᖕᓂᖏᓐᓄᑦ; ᐊᖏᕈᑎᒋᓯᒪᔭᕋᓗ ᐃᖅᑲᐅᒪᓕᖅᐸᕋ. 
6ᑍᒤᒻᒪᑦ ᐄᓴᕅᓕᒥᐅᓄᑦ ᐅᖃᓚᐅᕆᑦ ᐅᖃᖅᑕᐅᖁᔭᓐᓂᒃ, ‘ᐅᕙᖓ ᐊᑕᓂᐅᕗᖓ, ᐃᑦᔨᑉᑎᒥᐅᓪᓗ ᐅᖁᒤᒃᓴᖅᑎᑦᓯᓂᖏᓐᓂᑦ ᐊᐅᓪᓚᖅᑎᑦᓱᒪᕙᑦᓯ, ᓴᐳᑎᔪᒪᕙᑦᓯᓗ ᓯᐊᓛᕆᔭᐅᓂᑦᓯᓐᓂᑦ, ᐱᐅᓕᔪᒪᕙᑦᓯᓗ ᑕᓕᕐᖕᒧᑦ ᐱᔪᓐᓇᕐᖕᓂᖅᔪᐊᖃᖅᑐᒧᑦ ᓱᒋᐊᖅᓯᓂᕐᖕᒧᓪᓗ+ ᓴᓐᖏᔪᖅᔪᐊᒧᑦ, 
7ᐃᓄᖁᑎᑖᕆᓂᐊᖅᐸᑦᓯᓗ, ᐃᓕᑦᓯᓐᓄᓪᓗ ᒎᑎᒋᔭᐅᓂᐊᖅᐳᖓ; ᖃᐅᔨᓕᖁᓪᓗᓯ ᐅᕙᖓ ᐊᑕᓂᐅᒐᒪ ᒎᑎᒋᔭᓯ, ᐊᐅᓪᓚᖅᑎᑦᓯᔨᒋᓚᐅᖅᑕᓯ ᐃᑦᔨᑉᑎᒥᐅᑦ ᐅᖁᒤᒃᓴᖅᑎᑦᓯᓂᖏᓐᓂᑦ. 
8ᓄᓇᒧᓪᓗ ᑎᑭᑎᑦᓱᒪᕙᑦᓯ ᐊᖏᕈᑎᒋᓯᒪᓚᐅᖅᑕᓐᓄᑦ ᑐᓂᔪᒪᓪᓗᒍ ᐂᕝᕙᕋᕼᐋᒧᑦ, ᐂᓴᑭᒧᓪᓗ, ᔧᑯᒧᓪᓗ; ᑕᒪᓐᓇᓗ ᐃᓕᑦᓯᓐᓄᑦ ᑐᓂᓂᐊᖅᐸᕋ ᓄᓇᑖᕆᔭᐅᖁᓪᓗᒍ ᐃᓕᑦᓯᓐᓄᑦ. ᐅᕙᖓ ᐊᑕᓂᐅᒐᒪ.’” 
9ᒨᓯᓯᓗ ᑕᒪᑐᒥᖓ ᐅᖃᐅᓯᖃᖅᐳᖅ ᐄᓴᕅᓕᒥᐅᓄᑦ; ᑖᒃᑯᐊᓕ ᒨᓯᓯᒥᒃ ᓈᓚᓚᐅᓐᖏᓚᑦ, ᐊᓂᕐᖕᓂᕐᖕᒥᒍᑦ ᓯᖁᒥᑕᐅᓯᒪᓂᕐᖕᒧᑦ ᓱᒃᑯᔨᐊᖑᓪᓗᑎᒃ ᐋᓐᓂᖅᓯᖅᑕᐅᖃᑦᑕᕐᖕᓂᕐᖕᒧᑦ.
10ᑕᕝᕙ ᐊᑕᓂᖅ ᐅᖃᖅᐳᖅ ᒨᓯᓯᒧᑦ, 
11“ᐰᕈᒧᑦ ᐅᐸᒍᑎᓕᕆᑦ ᐃᑦᔨᑉᑎᒥᐅᑦ ᐊᖓᔪᖅᑳᖅᔪᐊᖓᓐᓄᑦ, ᐅᖃᐅᑎᓗᒍᓗ ᑖᑦᓱᒪ ᓄᓇᖓᓂᑦ ᐄᓴᕅᓕᒥᐅᑦ ᐊᐅᓪᓚᖅᑎᑕᐅᖁᓪᓗᒋᑦ.”
12ᒨᓯᓯᓕ ᐅᖃᖅᐳᖅ ᐊᑕᓂᕐᖕᒧᑦ, “ᑕᑯᒋᑦ, ᐄᓴᕅᓕᒥᐅᓄᑦ ᓈᓚᒃᑕᐅᓯᒪᓐᖏᓚᖓ; ᖃᓄᖅᓕ ᑕᕝᕙ ᐰᕈᒧᑦ ᓈᓚᒃᑕᐅᔪᓐᓇᕋᔭᖅᐳᖔ? ᐅᖃᓪᓚᑦᓯᐊᕈᓐᓇᖏᑦᑑᒐᒪ.”
13ᐊᑕᓂᖅᓕ ᐅᖃᖅᐳᖅ ᒨᓯᓯᒧᑦ ᐂᕈᓂᒧᓪᓗ, ᐱᔪᓐᓇᕐᖕᓂᕐᖕᒥᒡᓗ ᑐᓂᓯᕕᒋᓪᓗᒋᒃ ᐄᓴᕅᓕᒥᐅᓄᑦ ᐰᕈᒧᓪᓗ ᐃᑦᔨᑉᑎᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᐄᓴᕅᓕᒥᐅᓂᒃ ᐊᐅᓪᓚᖅᑎᑦᓯᖁᓪᓗᒋᒃ ᐃᑦᔨᑉᑎᐅᑉ ᓄᓇᖓᓂᑦ.
14ᐅᑯᐊ ᑕᕝᕙ ᑭᖑᕚᕇᖑᔪᑦ ᓇᓗᓁᖅᓯᒪᓂᖏᑦ: ᕉᐱᓂᐅᑉ ᐃᕐᖕᓂᖏᑦ ᐄᓴᕅᓕᐅᑉ ᐊᖓᔪᒃᓯᖅᐹᖁᑎᖓᑕ ᐅᑯᐊᖑᕗᑦ: ᕼᐊᓅᒃ, ᐸᓪᓗ, ᕼᐃᔭᕋᓐ, ᑳᕐᒥᓗ; ᑖᒃᑯᐊ ᑕᕝᕙ ᕉᐱᓂᐅᑉ ᕿᑐᕐᖓᖏᑦ. 
15ᓯᒥᐅᓂᐅᓪᓕ ᐅᑯᐊ ᐃᕐᖕᓂᕆᕔᑦ: ᔨᒧᐃᐅᓪ, ᔭᒥᓐ, ᐅᕼᐋᑦ, ᔭᑭᓐ, ᔪᕼᐊᕆ, ᓴᕼᐊᐅᓗ, ᐃᕐᖕᓂᖅᑖᕆᓚᐅᖅᑕᖏᑦ ᐊᕐᖕᓇᒥᑦ ᑬᓇᓂᒥᐅᑕᕐᖕᒥᑦ; ᑖᒃᑯᐊ ᑕᕝᕙ ᓯᒥᐅᓂᐅᑉ ᕿᑐᕐᖓᕆᔭᖏᑦ. 
16ᐅᑯᐊᓕ ᓕᕔᑉ ᐃᕐᖕᓂᖏᑕ ᐊᑎᖏᑦ ᑭᖑᕚᕇᒃᐸᓪᓕᐊᓯᒪᓂᖏᑦ ᒪᓕᒡᓗᒋᑦ: ᒌᕐᓲᓐ, ᑯᕼᐋᑦ, ᒥᕋᕆᓗ, ᓕᕔᓗ ᐊᕐᕌᒍᓂᒃ 137-ᓂᒃ ᐃᓅᓚᐅᖅᐳᖅ. 
17ᐅᑯᐊᓕ ᒌᕐᓲᓂᐅᑉ ᐃᕐᖕᓂᕆᕔᑦ: ᓕᑉᓂᓗ ᓯᒥᐂᓗ, ᑭᖑᕚᖃᖅᓗᑎᒡᓗ ᐅᓄᖅᑐᓂᒃ. 
18ᐅᑯᐊᓕ ᑯᕼᐊᑦᑎᐅᑉ ᐃᕐᖕᓂᕆᕔᑦ: ᐊᒪᕌᒻ, ᐃᔾᕼᐊᕆ, ᕼᐃᐸᕋᓐ, ᐊᑦᔧᐅᓪ, ᑯᕼᐋᑦᑎᓗ ᐃᓅᓚᐅᖅᐳᖅ ᐊᕐᕌᒍᓂᒃ 133-ᓂᒃ. 
19ᐅᑯᐊᓕ ᒥᕋᕆᐅᑉ ᐃᕐᖕᓂᕆᕔᑦ: ᒪᕼᐊᓔᓗ ᒧᓮᓗ. ᑖᒃᑯᐊ ᑕᕝᕙ ᓕᕔᑉ ᑭᖑᕚᕆᓚᐅᖅᐰᑦ.
20ᐊᒪᕌᒻᓗ ᓄᓕᐊᖅᑖᓚᐅᖅᐳᖅ ᐊᑖᑕᖓᑕ ᓇᔭᖓᓂᒃ ᔫᓯᐱᑎᒥᒃ ᑖᑦᓱᒨᓇᓗ ᕿᑐᕐᖓᖅᑖᓚᐅᖅᐳᖅ ᐂᕈᓂᒥᒃ ᒨᓯᓯᒥᒡᓗ, ᐊᒻᒪᕋᒻᓗ ᐃᓅᓚᐅᖅᐳᖅ ᐊᕐᕌᒍᓂᒃ 137-ᓂᒃ. 
21ᐅᑯᐊᓕ ᐃᔾᕼᐊᕆᐅᑉ ᐃᕐᖕᓂᕆᕔᑦ; ᑰᕋ, ᓂᑉᕼᐃᒡ, ᔨᒃᕆᓗ. 
22ᐅᑯᐊᓕ ᐊᑦᔧᐆᑉ ᐃᕐᖕᓂᕆᕔᑦ; ᒥᓮᐅᓪ, ᐃᐅᓪᓴᕚᓐ, ᓯᑎᕆᓗ.
23ᐂᕈᓂᓗ ᓄᓕᐊᓂᒃᐳᖅ ᐃᓕᓯᐸᒥᒃ, ᐊᒥᓇᑕᐱᐅᑉ ᐸᓂᖓᓂᒃ ᓈᓲᓂᐅᑉ ᓇᔭᖓᓂᒃ; ᑖᒃᑯᐊᒡᓗ ᕿᑐᕐᖓᖅᑖᓚᐅᖅᐳᒃ ᐅᑯᓂᖓ, ᓁᑖᑉ, ᐊᐱᕼᐅ, ᐃᓕᓯᕆ, ᐃᑕᒫᕐᓗ. 
24ᑰᕋᐅᓪᓕ ᐃᕐᖕᓂᖏᑦ ᐅᑯᐊᖑᕗᑦ; ᐊᓯᕆ, ᐃᐅᓪᑳᓇ, ᐊᐰᐊᓴᐸᓗ; ᑖᒃᑯᐊ ᑕᕝᕙ ᑰᕋᐅᑉ ᑭᖑᕚᕆᓚᐅᖅᑕᖏᑦ. 
25ᐃᓕᓯᕆᓕ ᐂᕈᓂᐅᑉ ᐃᕐᖕᓂᖓ ᓄᓕᐊᓂᓚᐅᖅᐳᖅ ᐳᑎᐅᓕᐅᑉ ᐸᓂᖏᑕ ᐃᓚᖓᓐᓂᒃ; ᑖᒃᑯᐊᒡᓗ ᕿᑐᕐᖓᖅᑖᓚᐅᖅᐳᒃ ᐱᓂᕼᐋᓯᒥᒃ. ᑖᒃᑯᐊ ᑕᕝᕙ ᐃᓚᒌᖑᔪᓄᑦ ᓂᐊᖁᕆᔭᐅᓚᐅᖅᑐᑦ ᑭᖑᕚᕆᔭᐅᓪᓗᑎᒡᓗ ᓕᕔᑎᓄᑦ.
26ᑖᒃᑯᖕᓄᖓ ᑕᕝᕙ ᐂᕈᓂᒧᑦ ᒨᓯᓯᒧᓪᓗ ᐊᑕᓂᖅ ᐅᖃᓚᐅᖅᐳᖅ: “ᐄᓴᕅᓕᒥᐅᑦ ᐃᓅᖃᑎᒌᑦ ᓄᓇᒥᑦ ᐃᑦᔨᑉᑎᒥᑦ ᐊᐅᓪᓚᖅᑎᓚᐅᖅᓯᒋᒃ.” 
27ᑖᒃᑯᐊᒡᓗ ᒨᓯᓯᒃᑯᒃ ᐂᕈᓂᒃᑯᒃ ᐰᕈᒧᑦ ᐃᑦᔨᑉᑎᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᐅᖃᕆᐊᖅᑐᓚᐅᖅᐴᒃ ᐄᓴᕅᓕᒥᐅᑦ ᓄᓇᒥᑦ ᐃᑦᔨᑉᑎᒥᑦ ᐊᐅᓪᓚᖅᑎᑕᐅᖁᓪᓗᒋᑦ.
28ᐊᑕᓂᐅᑉ ᒨᓯᓯ ᐅᖃᖅᕕᒋᒐᒥᐅᒃ ᐃᑦᔨᑉᑎᐅᑉ ᓄᓇᖓᓂ, 
29ᒨᓯᓯᒧᑦ ᐅᖃᓚᐅᖅᐳᖅ ᐃᒫᒃ, “ᐅᕙᖓ ᐊᑕᓂᐅᕗᖓ, ᐃᑦᔨᑉᑎᒥᐅᑉ ᐊᖓᔪᖅᑳᖅᔪᐊᖓᑦ ᐅᖃᐅᑎᒍᒃ ᐅᖃᐅᓯᕆᓚᐅᖅᑕᓕᒫᓐᓂᒃ ᐃᓕᖕᓄᑦ.” 
30ᒨᓯᓯᓕ ᐊᑕᓂᕐᖕᒧᑦ ᑭᐅᕗᖅ, “ᖃᐅᔨᒪᕗᑎᑦ ᐅᖃᕈᓐᓇᑦᓯᐊᖏᓐᓂᓐᓂᒃ, ᐊᖓᔪᖅᑳᖅᔪᐊᖅ ᐅᖃᐅᓯᕆᔭᓐᓂᒃ ᓈᓚᒃᑲᔭᕋᓗᐊᕐᖕᒫᑦ?”
