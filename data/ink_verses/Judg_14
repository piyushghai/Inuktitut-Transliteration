1ᐅᓪᓗᐃᑦ ᐃᓚᖓᓐᓂ ᓵᒻᓲᓂ ᑕᐅᓄᖓ ᑎᒻᓇᓕᐊᖅᐳᖅ, ᑎᒻᓇᒥᓗ ᑕᑯᓪᓗᓂ ᐱᓕᔅᑍᓂᒥᐅᑦ ᐊᕐᖕᓇᖏᑕ ᐃᓚᖓᓐᓂᒃ. 
2ᐊᖏᕐᕋᕋᒥᓗ ᐊᑖᑕᓂᓗ ᐊᓈᓇᓂᓗ ᐅᖃᐅᑎᕔᑦ, “ᐱᓕᔅᑍᓂᒥᐅᒥᒃ ᐊᕐᖕᓇᖅᑕᖃᖅᐳᖅ ᑎᒻᓇᒥ ᑕᑯᔭᓐᓂᒃ. ᐂᓚᐅᖅᓯᒃᑯᒃ ᓄᓕᐊᖅᑖᕆᓂᐊᕋᒃᑯ.”
3ᐊᑖᑕᖓᑕᓗ ᐊᓈᓇᖓᑕᓗ ᐊᐱᕆᕚ, “ᓇᓂᓯᓐᖏᓚᑏᑦ ᐊᕐᖕᓇᒥᒃ ᐃᓚᕕᑦ ᐸᓂᖏᓐᓂᑦ, ᐃᓅᖃᑎᑦᑎᓐᓂᒡᓘᓐᓃᑦ ᓇᓪᓕᐊᓐᓂᑦ? ᑍᒫᒃ ᑭᐱᓯᒪᖏᑦᑐᓂᑦ ᐱᓕᔅᑍᓂᒥᐅᑕᕐᖕᓂᑦ ᓄᓕᐊᓂᒋᐊᖃᖅᐲᑦ?”
4ᐊᑖᑕᖓᓕ ᐊᓈᓇᖓᓗ ᖃᐅᔨᒪᓚᐅᓐᖏᓚᒃ ᐊᑕᓂᕐᖕᒥᑦ ᑕᒪᓐᓇ ᐱᖕᒪᖔᑦ; ᑍᒤᑎᑦᓯᓚᐅᕐᖕᒪᑦ ᐱᕕᒃᓴᓕᐅᖅᓗᓂ ᐱᓕᔅᑍᓂᒥᐅᓂᒃ ᐊᑭᓂᐊᕈᑎᒃᓴᒧᑦ. ᑍᑦᓱᒪᓂ ᐱᓕᔅᑍᓂᒥᐅᑦ ᐊᐅᓚᑦᓯᓚᐅᕐᖕᒪᑕ ᐄᓴᕅᓕᒥᐅᓂᒃ.
5ᓵᒻᓲᓂ ᑕᐅᓄᓐᖓᓚᐅᖅᐳᖅ ᑎᒻᓇᒧᑦ ᐊᑖᑕᓂᓗ ᐊᓈᓇᓂᓗ ᐱᖃᑎᒋᓪᓗᒋᒃ ᑍᑯᓐᖓᐅᓪᓗᑎᒃ ᐱᕈᖅᓰᕕᒃᑰᓚᐅᖅᐳᑦ ᑎᒻᓇᒥ, ᑐᓵᓕᖅᐳᖅᓗ ᐱᕈᕋᑖᒥᒃ ᓛᔭᒥᒃ ᓂᓪᓕᐊᔪᒥᒃ. 
6ᑕᕝᕔᓐᓇᖅ ᐊᑕᓂᐅᑉ ᐊᓂᕐᖕᓂᖓᑕ ᐱᔪᓐᓇᕐᖕᓂᖅᔪᐊᖃᖅᓗᓂ ᑎᑭᑉᐹ, ᓛᔭᓗ ᐊᓕᒃᑐᖅᓗᒍ ᓲᖅᓗ ᒎᑦᓯᐅᑉ ᓄᕐᕋᖏᑦ ᐊᓕᒃᑐᖅᑕᐅᕙᖕᒪᑕ; ᓱᓇᒥᒃ ᑎᒍᒥᐊᓚᐅᓐᖏᓚᖅ, ᐊᑖᑕᓂᓕ ᐊᓈᓇᓂᓗ ᐱᓂᐊᕐᖕᓂᕐᖕᒥᓂᒃ ᐅᖃᐅᑎᓚᐅᓐᖏᓛᒃ.
7ᑕᐅᓄᖓᓗ ᐂᓚᐅᖅᐳᖅ ᐊᕐᖕᓇᒧᑦ ᐅᖃᖃᑎᒋᓪᓗᒍᓗ, ᑖᑦᓱᒪᓗ ᓵᒻᓲᓂ ᖁᕕᐊᓱᒃᑎᑉᐹ. 
8ᑭᖑᓂᖓᒍᓪᓕ ᓵᒻᓲᓂ ᐅᑎᖅᐳᖅ ᐂᓕᖅᓗᒍ; ᑍᑯᖓᓗ ᐂᓕᖅᓗᓂ ᐊᖅᑯᑎᐅᑉ ᓯᓚᑖᓄᐊᖅᐳᖅ ᑕᑯᔭᖅᑐᖅᓗᓂ ᓛᔭᒥᒃ ᑐᖁᓚᐅᖅᑕᒥᓂᒃ, ᑕᑯᓪᓗᓂᓗ ᑲᑎᓐᖓᔪᓂᒃ ᐃᒍᑦᓴᕐᖕᓂᒃ ᓛᔭᐅᑉ ᑐᖁᖓᔫᑉ ᑎᒥᖓᑕ ᐃᓗᐊᓃᑦᑐᓂᒃ, ᕼᐊᓂᒥᒡᓗ. 
9ᕼᐊᓂᒥᒡᓗ ᐊᒡᒐᖕᒥᓄᑦ ᖃᓗᓯᕗᖅ ᓂᕆᓕᖅᓗᒍᓗ ᐱᓱᒡᓗᓂ. ᐊᑖᑕᒥᓄᐊᕋᒥ ᐊᓈᓇᒥᓄᓪᓗ, ᐂᑦᑐᖅᐹᒃ ᓂᕆᓪᓗᑎᒡᓗ, ᐅᖃᐅᑎᓇᒋᒃ ᕼᐊᓂ ᓛᔭᐅᑉ ᑐᖁᖓᔫᑉ ᑎᒥᖓᓂᑦ ᐱᓚᐅᕐᖕᒪᖔᕐᖕᒥᐅᒃ.
10ᐊᑖᑕᖓᓗ ᐊᕐᖕᓇᐅᑉ ᐃᒡᓗᖓᓄᐊᓚᐅᖅᐳᖅ, ᓵᒻᓲᓂᓗ ᓂᕆᕕᒃᔪᐊᖅᑎᑦᓯᓚᐅᖅᐳᖅ ᑍᑲᓂ; ᑍᒫᒃ ᐅᕕᒃᑬᑦ ᐊᖑᑏᑦ ᐱᐅᓯᖃᓚᐅᕐᖕᒪᑕ. 
11ᐃᓄᐃᓪᓗ ᑕᑯᒐᒥᑦᔪᒃ, ᑎᓕᓯᓚᐅᖅᐳᑦ ᐅᕕᒃᑲᓂᒃ ᐊᖑᑎᓂᒃ 30-ᓂᒃ ᓇᔪᖅᑎᒋᓂᐊᖅᑕᖏᓐᓂᒃ. 
12ᓵᒻᓲᓂᐅᑉ ᐅᖃᐅᑎᕔᑦ, “ᐅᖃᐅᑎᓚᐅᖅᓚᑦᓯ ᐅᖃᓐᖑᐊᕈᓯᕐᖕᒥᒃ; ᑐᑭᖓ ᖃᐅᔨᔪᓐᓇᕈᑦᓯᐅᒃ ᐅᖃᐅᑎᓗᖓ, ᑐᑭᖓ ᖃᐅᔨᒍᑦᓯᐅᒃ, ᓂᕆᕕᒃᔪᐊᕐᖕᓂᑦᑕ ᐅᓪᓗᐃᑦ ᐊᑯᓐᓂᖓᓂ, ᑐᓂᓂᐊᖅᐸᑦᓯ ᐃᓘᓐᓇᓯ ᖃᓪᓗᓈᖅᑕᑦᓯᐊᓂᒃ 30-ᓂᒃ ᐊᓐᓄᕌᓂᒃ 30-ᓂᒡᓗ ᐊᓐᓄᕌᓂᒃ ᓂᕆᕕᒃᔪᐊᖅᑐᖅᓯᐅᑎᓂᒃ. 
13ᖃᓄᖅᓕ ᑐᑭᖃᕐᖕᒪᖔᑦ ᐅᖃᐅᑎᔪᓐᓇᖏᒃᑯᑦᓯᓐᖓ, ᑕᕝᕙ ᐅᕙᓐᓄᑦ ᑐᓂᓯᔭᕆᐊᖃᕐᖕᓂᐊᖅᐳᓯ ᖃᓪᓗᓈᖅᑕᑦᓯᐊᓂᒃ 30-ᓂᒃ ᐊᓐᓄᕌᓂᒡᓗ 30-ᓂᒃ ᓂᕆᕕᒡᔪᐊᖅᑐᖅᓯᐅᑎᓂᒃ.”
14ᑕᕝᕙ ᐅᖃᐅᑎᕔᑦ,
15ᐅᓪᓗᐃᑦ 7-ᖓᓐᓂ ᐅᖃᓚᐅᖅᐳᑦ ᓵᒻᓲᓂᐅᑉ ᓄᓕᐊᖓᓄᑦ, “ᐅᐃᑦ ᓯᓔᕐᕆᓗᒍ ᐅᖃᐅᑎᓚᐅᕈᒃ ᐅᖃᖑᐊᕈᓯᐅᑉ ᑐᑭᖓᓂ. ᑍᒤᓕᐅᖏᒃᑯᕕᑦ, ᐊᑖᑕᕕᑦ ᐃᓪᓗᖓ ᐃᑯᐊᓪᓚᖕᓂᐊᖅᐸᕗᑦ ᐃᑯᐊᓪᓚᖃᑕᐅᓗᑎᑦ, ᕾᖁᔨᓚᐅᖅᐱᓰᒃ ᑎᒡᓕᒍᒪᓪᓗᓯᒃ ᐅᕙᑦᑎᓐᓂᑦ?”
16ᓵᒻᓲᓂᐅᑉ ᓄᓕᐊᖓ ᓵᖓᓂ ᕿᐊᓪᓗᓂ ᐅᖃᐅᑎᕚ, “ᐆᒥᒋᒐᕕᖓ ᓇᒡᓕᒋᓇᖓ; ᓄᓇᖅᑲᑎᒃᑲ ᐅᖃᓐᖑᐊᕈᓯᕐᖕᒥᒃ ᐅᖃᐅᑎᓚᐅᖅᐸᑎᑦ ᑐᑭᖓᓂᒡᓘᓐᓃᑦ ᐅᖃᐅᑎᓚᐅᖏᓐᓇᕕᖓ!”
17ᕿᐊᑦᔪᑎᒋᓚᐅᖅᐹᓕ ᐅᓪᓗᓂᒃ 7-ᓂᒃ ᓂᕆᕕᒃᔪᐊᕐᖕᓇᐅᑎᓪᓗᒍ. ᐅᓪᓗᐃᓪᓕ 7-ᖓᓂ ᐅᖃᐅᑎᓚᐅᖅᐹ ᐅᖃᓐᖑᐊᕈᓯᐅᑉ ᑐᑭᖓᓂᒃ, ᐊᒃᓱᕉᑎᓚᐅᕐᖕᒪᒍ ᑍᒪᓐᖓᑦ, ᐊᕐᖕᓇᐅᑉ ᓄᓇᖃᑎᓂ ᐅᖃᐅᑎᓚᐅᖅᐰᑦ. 
18ᐊᖑᑎᓪᓗ ᐃᒡᓗᒐᓴᒡᔪᐊᕐᖕᒥᐅᑦ ᐅᖃᐅᑎᓚᐅᖅᐹᑦ ᐅᓪᓗᐃᑦ 7-ᖓᓂ, ᓯᕿᓂᖅ ᓂᐱᓚᐅᖅᑎᓐᓇᒍ ᓱᓕ,
19ᑕᕝᕔᓐᓇᖅ ᐊᑕᓂᐅᑉ ᐊᓂᕐᖕᓂᖓᑕ ᐱᔪᓐᓇᖅᑐᖅᔪᐊᖑᓪᓗᓂ ᑎᑭᑉᐹ, ᑕᐅᓄᖓᓗ ᐂᕗᖅ ᐊᓯᑭᓗᓂᒧᑦ, ᑕᕝᕙᓂᓗ ᐊᖑᑎᓂᒃ 30-ᓂᒃ ᐃᒡᓗᒐᓴᒡᔪᐊᕐᖕᒥᐅᓂᒃ ᑐᖁᑦᓯᓪᓗᓂ, ᐊᓐᓄᕅᔭᖅᐰᑦ, ᐊᓐᓄᕌᓪᓗ ᑐᓂᓪᓗᒋᑦ ᐊᖑᑎᓄᑦ ᐅᖃᓐᖑᐊᕈᓯᐅᑉ ᑐᑭᖓᓂᒃ ᓇᓚᐅᑦᓯᓚᐅᖅᑐᓄᑦ. ᐊᒃᓱᐊᓗᒃ ᓂᓐᖓᐅᒪᓪᓗᓂ ᐊᑖᑕᒥ ᐃᒡᓗᖓᓄᑦ ᐅᑎᖅᐳᖅ. 
20ᓵᒻᓲᓂᐅᓪᓗ ᓄᓕᐊᖓ ᑐᓂᔭᐅᕗᖅ ᐊᖑᒻᒧᑦ ᐃᓚᒋᓚᐅᖅᑕᖓᓄᑦ ᑲᑎᑎᑕᐅᓪᓗᓂ ᓵᒻᓲᓂᐅᑉ ᐊᖑᑎᖁᑎᒋᓚᐅᖅᑕᖓᓄᑦ.
