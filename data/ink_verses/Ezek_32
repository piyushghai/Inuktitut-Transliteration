1ᐊᐅᓪᓚᖅᑎᑕᐅᓯᒪᓂᑦᑕ ᐊᕐᕌᒍᐃᑦ 12-ᖏᓕᖅᑕᖓᓐᓂ, ᑕᖅᑮᑦ 12-ᖓᓐᓂ, ᐅᓪᓗᖏᑕ ᓯᕗᓪᓕᖅᐹᖓᓐᓂ, ᐊᑕᓂᐅᑉ ᐅᖃᐅᓯᖓᑕ ᑎᑭᑉᐹᖓ ᐅᖃᖅᓗᓂ: 
2“ᐃᓅᑉ ᐃᕐᖕᓂᖓ ᐃᑦᔨᑉᑎᒥᐅᑦ ᐊᖓᔪᖅᑳᖅᔪᐊᖓ ᐰᕈ ᐅᒡᒍᐊᕈᑎᒥᒃ, ᐅᖃᐅᑎᒍᒃ: ᓛᔭᑎᑑᕋᓱᒋᓯᒪᕗᑎᑦ ᐃᓅᖃᑎᒌᒡᔪᐊᓄᑦ, ᑐᕌᒍᓂᑐᓪᓕ ᑍᒤᑉᐳᑎᑦ; ᑰᖕᒥ ᓯᖅᐹᕿᔭᖅᑎᑦᓯᕗᑎᑦ, ᐃᑎᒐᖕᓄᑦ ᐃᒪᖅ ᐃᓱᖅᓯᑎᓪᓗᒍ, ᑰᒃ ᓴᓗᒤᓕᑎᑉᐸᑦ. 
3ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᓄᓗᐊᓂᒃ ᐃᒋᑦᓯᕕᒋᔪᒫᖅᐸᒋᑦ ᐃᓄᒐᓴᒡᔪᐊᑦ ᑕᑯᓐᓇᖅᑎᓪᓗᒋᑦ; ᓄᓗᐊᖅᓯᒪᑎᓪᓗᑎᓪᓗ ᓄᓇᒧᑦ ᖃᑭᑦᓱᒫᖅᐸᒋᑦ. 
4ᓄᓇᒧᑦ ᐃᐱᕅᓐᓇᕈᒫᖅᐸᒋᑦ, ᒪᓂᖅᑲᒧᑦ ᕿᒤᓐᓇᖅᓗᑎᑦ, ᑎᖕᒥᐊᓕᒫᓄᑦ ᐃᓂᒋᔭᐅᓕᕈᒫᖅᐳᑎᑦ, ᐆᒪᔪᓄᓪᓗ ᓄᓇᖅᔪᐊᕐᖕᒦᑦᑐᓄᑦ ᓂᕿᒋᔭᐅᓕᕈᒫᖅᐳᑎᑦ. 
5ᑎᒦᑦ ᖃᖅᑲᓄᑦ ᓯᐊᒻᒪᖅᑕᐅᑎᑦᓱᒫᖅᐸᕋ, ᓇᖅᓮᓪᓗ ᓈᔭᐅᑎᓪᓗᒋᑦ ᓂᕿᕕᓂᕐᖕᓄᑦ. 
6ᐊᐅᑦ ᓄᓇᒧᑦ ᑯᕕᔪᒫᖅᐸᕋ ᖃᖅᑲᓄᓪᓗ ᐊᒡᓛᑦ; ᑰᓪᓗ ᐊᐅᖏᓐᓇᐅᓕᕈᒫᖅᐳᑦ ᐃᓕᖕᓂᑦ. 
7ᐃᓕᖕᓂᒃ ᐊᓯᕈᐃᓕᕈᒪ, ᕿᓚᒃ ᑕᓕᑎᑦᓱᒫᖅᐸᕋ, ᐅᓪᓗᕆᐊᓪᓗ ᑖᖅᓯᓗᑎᒃ; ᓯᕿᓂᖅ ᓄᕗᔭᓄᑦ ᑕᓕᑎᑦᓱᒫᖅᐸᕋ, ᑕᖅᑭᖅᓗ ᖃᐅᒪᔪᓐᓁᖅᓗᓂ. 
8ᕿᓚᖕᒥ ᖃᐅᒪᔪᓕᒫᑦ ᐃᓕᖕᓄᑦ ᑖᖅᓯᔪᒫᖅᐳᑦ, ᓄᓇᒋᔧᓪᓗ ᑖᖅᓯᑎᑦᓱᒫᖅᐸᕋ, ᐊᑕᓂᖅ ᒎᑎ ᐅᖃᖅᐳᖅ.
9ᐃᓅᖃᑎᒌᒡᔪᐊᑦ ᐅᓄᖅᑐᑦ ᐃᓱᒫᓗᓕᖅᑎᑦᓱᒫᖅᐸᒃᑲ, ᐃᓅᖃᑎᒌᒡᔪᐊᓂᑦ ᐊᐅᓪᓚᐅᑎᓕᕈᒃᑭᑦ, ᓄᓇᓕᒡᔪᐊᓄᑦ ᖃᐅᔨᒪᓚᐅᖅᓯᒪᓐᖏᑕᕐᖕᓄᑦ. 
10ᐃᓅᖃᑎᒌᒡᔪᐊᓄᑦ ᑲᒪᓂᐊᕈᑕᐅᔪᒫᖅᐳᑎᑦ, ᐊᖓᔪᖅᑳᖅᔪᐊᖏᑦ ᑲᑉᐱᐊᓱᖕᓂᕐᖕᒧᑦ ᓴᔪᒍᒫᖅᐳᑦ ᐱᑦᔪᑎᒋᓗᑎᑦ, ᓴᕕᒡᔪᐊᕋ ᓴᓂᒧᑦ ᓱᓗᕋᖅᑕᖅᑎᓕᕈᒃᑯ ᑖᒃᑯᐊ ᓯᕗᕌᓐᓂ; ᓴᔪᓕᕈᒫᖅᐳᑦ, ᐊᑐᓂᑦ ᑐᖁᑕᐅᓂᐊᕋᓱᒋᓗᑎᒃ, ᑐᖁᕕᒃᓮᑦ ᐅᓪᓗᖅ ᓇᓪᓕᐅᑎᒃᐸᑦ.
11ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑦᑕ ᓴᕕᒡᔪᐊᖓᓄᑦ ᑎᑭᑕᐅᔪᒫᖅᐳᑎᑦ. 
12ᐊᔪᖏᑦᑐᖅᔪᐊᑦ ᓴᕕᒡᔪᐊᖏᓐᓄᑦ ᐃᓄᒋᐊᒃᑐᖅᔪᐊᖁᑎᑦᑎᑦ ᑐᖁᕋᖅᑕᐅᑎᑦᓱᒫᖅᐸᒃᑲ, ᐃᓅᖃᑎᒌᒡᔪᐊᓂᑦ ᓂᑲᒋᔭᖃᖏᓐᓂᖅᐹᓄᑦ. ᐃᑦᔨᑉᑎᒥᐅᑦ ᐅᐱᓐᓇᐅᑎᖏᓐᓂᒃ ᓵᓚᖃᕈᒫᖅᐳᑦ, ᐃᓄᒐᓴᒡᔪᐊᓪᓗ ᓄᖑᑕᐅᔪᒫᖅᐳᑦ ᑐᖁᑕᐅᓗᑎᒃ. 
13ᐆᒪᔪᖁᑎᓕᒫᓯ ᐃᒥᖅᕕᒋᕙᒃᑕᖏᑕ ᖃᓂᒋᔮᓂ ᑐᖁᕋᕈᒫᖅᐸᒃᑲ; ᐃᓄᖕᓄᑦ ᐆᒪᔪᓄᓪᓗ ᑐᓪᓕᕋᖅᑕᐅᓗᓂ ᐃᒪᖅ ᐃᓱᖅᓯᑎᑕᐅᕙᒍᓐᓃᕈᒫᖅᐳᖅ. 
14ᑕᕝᕙ ᐃᒪᖏᑦ ᑲᑭᐊᒃᓯᔪᒫᖅᐳᑦ, ᑰᖁᑎᖏᓪᓗ ᐅᖅᓱᑎᑐᑦ ᑰᓕᕈᒫᖅᐳᑦ, ᐊᑕᓂᖅ ᒎᑎ ᐅᖃᖅᐳᖅ. 
15ᐃᑦᔨᑉᑎᒥᐅᑦ ᓄᓇᖓᑦ ᓱᓁᕈᑎᑎᒃᑯᒃᑯ ᑕᕝᕙᓃᑦᑐᓕᒫᓪᓗ ᓄᖑᓪᓗᑎᒃ ᑐᖁᑕᐅᓯᒪᓕᖅᐸᑕ, ᑕᕝᕙ ᖃᐅᔨᓕᕈᒫᖅᐳᑦ ᐅᕙᖓᐅᒐᒪ ᐊᑕᓂᖅ. 
16ᑕᒪᓐᓇ ᐅᒡᒍᐊᕈᑎᐅᓗᓂ ᐃᓐᖏᕈᓯᐅᓕᕈᒫᖅᐳᖅ; ᐃᓅᖃᑎᒌᒡᔪᐊᑦ ᐊᕐᖕᓇᖏᑕ ᐃᓐᖏᕈᓯᕆᓕᕈᒫᖅᐹᑦ ᐅᒍᐊᖅᓗᑎᒃ ᐃᑦᔨᑉᑎᒥᒃ, ᐃᓄᒐᓴᓕᒫᖏᓐᓂᒡᓗ, ᐃᓐᖏᐅᑎᖃᖅᓗᑎᒃ, ᐊᑕᓂᖅ ᒎᑎ ᐅᖃᖅᐳᖅ.”
17ᐊᐅᓪᓚᖅᑎᑕᐅᓯᒪᓂᑦᑕ ᐊᕐᕌᒍᐃᑦ 12-ᒋᓕᖅᑕᖓᓐᓂ, ᑕᖅᑮᑦ ᓯᕗᓪᓕᖅᐹᖓᑕ, ᐅᓪᓗᖏᑕ 15-ᖓᓐᓂ, ᐊᑕᓂᐅᑉ ᐅᖃᐅᓯᖓᑕ ᑎᑭᑉᐹᖓ, ᐅᖃᖅᓗᓂ: 
18“ᐃᓅᑉ ᐃᕐᖕᓂᖓ, ᐃᑦᔨᑉᑎᒥᐅᑦ ᐃᓄᒐᓴᒡᔪᐊᖏᑦ ᕿᐊᑦᔪᑎᒋᒃᑭᑦ, ᑐᖁᖓᔪᓪᓗ ᐃᓂᖓᓄᑦ ᐂᑎᓪᓗᒋᑦ, ᐃᓅᖃᑎᒌᒡᔪᐊᓄᑦ ᐱᔪᓐᓇᖅᑐᖅᔪᐊᖑᓚᐅᖅᑐᓄᑦ, ᓄᓇᖅᔪᐊᑉ ᐊᑖᓃᓕᖅᑐᓄᑦ, ᑐᖁᖓᔪᑦ ᐃᓂᖓᓂ: 
19ᐅᖃᐅᑎᓗᒋᓪᓗ, ‘ᑕᑯᒥᓇᕐᖕᓂᖅᓴᐅᓇᓱᒋᕕᓰ ᐊᓯᑦᓯᓐᓂᑦ? ᑐᖁᖓᔪᑦ ᐃᓂᖓᓄᐊᓕᕆᑦᓯ ᐃᓕᔭᐅᖃᑎᖃᖅᓗᓯ ᑭᐱᓯᒪᖏᑦᑐᓂᒃ.’
20ᑐᖁᖃᑕᐅᔪᒫᖅᐳᑦ ᐅᓇᑕᖅᑐᓂ ᓴᕕᒡᔪᐊᕐᖕᒧᑦ ᑐᖁᑕᐅᔪᓄᑦ, ᐃᓄᒋᐊᒃᑐᖅᔪᐊᓪᓗ ᐃᓚᒋᓗᒋᑦ ᑐᖁᑕᐅᔪᒫᖅᐳᑦ. 
21ᐱᓯᑎᐅᓂᖅᐹᖑᓚᐅᖅᑐᓂᒃ ᐅᖃᐅᓯᐅᔪᒫᖅᐳᑦ, ᑕᐱᕆᓚᐅᖅᑕᑎᒃ ᐃᓚᒋᓗᒋᑦ, ᑐᖁᖓᔪᑦ ᐃᓂᖓᓂᑦ: ‘ᐊᖅᑲᓚᐅᖅᐳᑦ, ᓇᓪᓚᖓᓕᖅᓗᑎᒃ, ᑭᐱᓯᒪᖏᑦᑐᑦ ᐃᓚᒋᓗᒋᑦ, ᓴᕕᒡᔪᐊᒧᑦ ᑐᖁᑕᐅᓯᒪᔪᑦ.’
22ᐊᓯᕆᐊᒥᐅᑦᑕᐅᖅ ᑕᒫᓃᒃᑭᕗᑦ, ᐃᓚᓕᒫᖏᓪᓗ, ᐃᓗᕕᖅᑕᐅᖃᑕᐅᓯᒪᕗᑦ, ᑐᖁᑕᐅᓯᒪᔪᓕᒫᑦ, ᓴᕕᒡᔪᐊᒧᑦ ᑐᖁᑕᐅᓯᒪᔪᑦ; 
23ᐃᓗᕕᖅᓯᒪᕗᑦ ᑐᖁᖓᔪᑦ ᓇᔪᖅᑕᖏᑦᑕ ᐃᑎᓂᖅᐹᖓᓐᓂ, ᐃᓚᓕᒫᖏᓪᓗ ᑕᒫᓂ ᐃᓗᕕᖃᖃᑕᐅᕗᑦ; ᑐᖁᑕᐅᓯᒪᔪᓕᒫᑦ, ᓴᕕᒡᔪᐊᒧᑦ ᑐᖁᑕᐅᓯᒪᔪᑦ, ᑲᑉᐱᐊᓱᒃᑎᑦᓯᖃᑦᑕᓚᐅᖅᑐᑦ ᓄᓇᖅᔪᐊᕐᖕᒥ ᐃᓅᑎᓪᓗᒋᑦ.
24ᐃᓛᒥᐅᑦᑕᐅᖅ ᑕᕝᕙᓃᒃᑭᕗᑦ ᐃᓚᓕᒫᕕᓂᖏᓪᓗ ᐊᕙᑖᓂ ᐃᓗᕕᖅᓯᒪᒋᕗᑦ; ᑐᖁᑕᐅᓯᒪᔪᓕᒫᑦ ᓴᕕᒡᔪᐊᒧᑦ ᑐᖁᑕᐅᓯᒪᔪᑦ, ᑭᐱᓯᒪᖏᑦᑐᓄᑦ ᐃᓚᒋᔭᐅᓕᖅᐳᑦ ᓄᓇᐅᑉ ᐊᑖᓂ, ᐃᓅᓪᓗᑎᒃ ᑲᑉᐱᐊᓱᒃᑎᑦᓯᕙᓚᐅᖅᑐᑦ ᐃᓅᖃᑎᒥᖕᓂᒃ, ᑲᓐᖑᓲᑎᒃᓴᒥᖕᓂᒃ ᓇᔪᖅᑎᖃᖅᓗᑎᒃ ᑐᖁᖓᔪᓄᑦ ᐃᓚᒋᔭᐅᕗᑦ. 
25ᐃᓛᒥᒥᐅᑦ ᑐᖁᖓᔪᓃᖃᑕᐅᕗᑦ ᐅᓇᑕᖅᑐᓂ ᑐᖁᑕᕕᓂᕐᖕᓂ ᐃᓚᓕᒫᕕᓂᓂ ᐃᓚᒋᓪᓗᒋᑦ, ᐊᕙᑖᓂ ᐃᓗᕕᖅᓯᒪᖃᑕᐅᕗᑦ ᑖᒃᑯᓄᖓ ᑭᐱᓯᒪᖏᑦᑐᓄᑦ ᐃᓚᒋᔭᐅᓪᓗᑎᒃ, ᐅᓇᑕᖅᑐᓂ ᑐᖁᑕᐅᔪᕕᓃ; ᐃᓅᓪᓗᑎᒃ ᑲᑉᐱᐊᓱᒃᑎᑦᓯᖃᑦᑕᓚᐅᖅᑐᑦ ᐃᓅᖃᑎᒥᖕᓂᒃ, ᑲᓐᖑᓲᑎᒃᓴᒥᖕᓂᒃ ᓇᔪᖅᑎᖃᖅᓗᑎᒃ ᑐᖁᓯᒪᔪᓄᑦ ᐃᓚᒋᔭᐅᕗᑦ; ᐃᓂᖃᖅᓗᑎᒃ ᑐᖁᑕᐅᓯᒪᔪᑦ ᐊᑯᕐᖓᓐᓂ.
26ᒪᓯᑭᒃᑯᑦ ᑐᐸᐅᓪᒥᐅᓪᓗ ᑕᕝᕙᓃᒃᑭᕗᑦ, ᐅᓇᑕᖅᑎᖁᑎᕕᓂᖏᑦ ᐃᓗᕕᖅᑕᐅᓯᒪᒋᕗᑦ ᓇᓂᓕᒫᖅ, ᑭᐱᓯᒪᖏᑦᑐᓄᑦ ᐃᓚᒋᔭᐅᓪᓗᑎᒃ, ᓴᕕᒡᔪᐊᒧᑦ ᑐᖁᑕᐅᓯᒪᔪᓄᑦ; ᐃᓅᓪᓗᑎᒃ ᑲᑉᐱᐊᓱᒃᑎᑦᓯᖃᑦᑕᖅᓯᒪᔪᑦ ᐃᓅᖃᑎᒥᖕᓂᒃ. 
27ᐅᐱᒋᔭᐅᓪᓗᑎᒃ ᐃᓗᕕᖅᑕᐅᓂᑰᓐᖏᓚᑦ ᓯᕗᓕᑦᑕ ᐊᔪᖏᑦᑐᖅᔪᐊᖁᑎᒋᓚᐅᖅᑕᖏᑕ ᐃᓗᕕᖅᑕᐅᓯᒪᓂᖏᑎᑐᑦ, ᑖᒃᑯᐊ ᐅᓇᑕᐅᑎᖏᑦ ᐃᓗᕕᖅᑕᐅᖃᑕᐅᓯᒪᕗᑦ, ᓴᕕᒡᔪᐊᕕᓂᖏᓪᓗ ᓂᐊᖁᖏᑕ ᐊᑖᓃᓪᓗᑎᒃ, ᓴᐴᓗᑕᖏᓪᓗ ᓴᐅᓂᖏᑕ ᖄᖓᓃᓪᓗᑎᒃ; ᐊᔪᖏᑦᑐᖅᔪᐊᖑᓚᐅᕋᒥᒃ ᓯᕘᕋᒋᔭᐅᖃᑦᑕᓚᐅᖅᑐᑦ ᐃᓅᔪᓄᑦ.
28ᑍᒫᒃᑕᐅᖅ ᐃᓕᑦᓯ ᑐᖁᕋᖅᑕᐅᔪᒫᖅᐳᓯ ᑭᐱᓯᒪᖏᑦᑐᓄᓪᓗ ᐃᓗᕕᖅᑕᐅᓯᒪᖃᑕᐅᓗᓯ, ᓴᕕᒡᔪᐊᒧᑦ ᑐᖁᑕᐅᓚᐅᖅᑐᕕᓂᕐᖕᓄᑦ ᐃᓚᒋᔭᐅᓗᓯ. 
29ᐄᑐᒥᐅᑦ ᑕᕝᕙᓃᖃᑕᐅᒋᕗᑦ, ᐊᖓᔪᖅᑳᖅᔪᐊᕕᓂᖏᑦ ᐊᖓᔪᖄᖁᑎᖏᓪᓗ ᐃᓚᒋᓪᓗᒋᑦ, ᑖᒃᑯᐊ ᐊᔪᖏᑦᑐᖅᔪᐊᖑᓚᐅᖅᑐᑦ ᓴᕕᒡᔪᐊᒧᑦ ᑐᖁᑕᐅᔪᕕᓂᕐᖕᓄᑦ ᐃᓗᕕᖅᑕᐅᓯᒪᖃᑕᐅᓕᖅᐳᑦ; ᑭᐱᓯᒪᖏᑦᑐᓄᑦ ᐃᓚᒋᔭᐅᓪᓗᑎᒃ, ᑐᖁᓯᒪᔪᑦ ᐃᓂᖓᓃᖃᑕᐅᓕᖅᐳᑦ.
30ᐅᓐᓄᐊᑉ ᓇᓛᓂᒥᐅᑦ ᐊᖓᔪᖅᑳᕕᓂᓕᒫᖏᑦ ᑕᕝᕙᓃᒃᑭᕗᑦ ᐊᑕᖏᖅᓗᑎᒃ, ᓮᑐᓂᒥᐅᓕᒫᓪᓗ ᑲᓐᖑᓲᑎᒃᓴᖃᖅᓗᑎᒃ ᑐᖁᑕᐅᓚᐅᖅᑐᕕᓂᕐᖕᓄᑦ ᐃᓚᒋᔭᐅᕗᑦ, ᐱᔪᓐᓇᕐᖕᓂᓕᒫᒥᖕᓄᑦ ᑲᑉᐱᐊᓱᒃᑎᑦᓯᖃᑦᑕᐅᓚᐅᖅᑐᑦ; ᑭᐱᓯᒪᖏᑦᑐᓄᑦ ᐃᓚᒋᔭᐅᕗᑦ ᓴᕕᒡᔪᐊᓄᑦ ᑐᖁᑕᐅᓯᒪᔪᓄᑦ, ᑲᓐᖑᓲᑎᒃᓴᒥᖕᓂᒃ ᓇᒃᓴᖅᓗᑎᒃ ᑐᖁᓯᒪᔪᑦ ᐃᓂᖓᓃᖃᑕᐅᓕᖅᐳᑦ.
31ᐰᕉᑉ ᑖᒃᑯᐊ ᑕᑯᒍᓂᒋᑦ, ᖁᕕᐊᓱᖕᓂᖅᓴᐅᓕᕈᒫᖅᐳᖅ ᐃᓄᒐᓴᒡᔪᐊᖁᑎᓂ ᐃᓚᒋᓗᒋᑦ, ᐰᕈᓗ ᐅᓇᑕᖅᑐᒃᓴᖁᑎᓕᒫᖏᓪᓗ, ᓴᕕᒡᔪᐊᒧᑦ ᑐᖁᑕᐅᓯᒪᔪᓄᑦ ᐃᓚᒋᔭᐅᓗᑎᒃ, ᐊᑕᓂᖅ ᒎᑎ ᐅᖃᖅᐳᖅ.
32ᑲᑉᐱᐊᓱᒃᑎᑦᓯᖃᑦᑕᓚᐅᕐᖕᒪᑦ ᐃᓅᔪᓂᒃ; ᑍᒤᒻᒪᑦ ᑭᐱᓯᒪᖏᑦᑐᑦ ᐃᓚᒋᓗᒋᑦ ᑐᖁᖓᔪᑦ ᐃᓂᖓᓃᖃᑎᒋᔪᒫᖅᐰᑦ, ᓴᕕᒡᔪᐊᒧᑦ ᑐᖁᑕᐅᓯᒪᔪᑦ ᐃᓚᒋᓗᒋᑦ, ᐰᕈ ᐃᓄᒋᐊᒃᑐᖅᔪᐊᖁᑎᓕᒫᖏᓪᓗ, ᐊᑕᓂᖅ ᒎᑎ ᐅᖃᖅᐳᖅ.”
