1ᐅᓪᓗᑦ ᐃᓚᖓᓐᓂᒃ ᔩᓱᓯ ᑕᓯᐅᑉ ᒋᓂᓴᕇᑎᐅᑉ ᓯᓈᓂ ᓇᖏᖅᑎᓪᓗᒍ, ᐃᓄᐃᑦ ᐃᓂᖃᕈᓐᓃᖅᑎᓕᖅᐹᑦ ᐃᒪᐅᑉ ᑭᒡᓕᖓᓂ, ᑐᓴᕈᒪᓪᓗᑎᒃ ᒎᑎᐅᑉ ᐅᖃᐅᓯᖏᓐᓂᒃ. 
2ᐅᒥᐊᖕᓂᒃ ᒪᕐᕉᖕᓂᒃ ᑕᑯᕗᖅ ᓄᓇᒧᑦ ᑐᓚᒃᑑᖕᓂᒃ, ᐃᓄᖏᓪᓗ ᐃᖃᓗᒃᓯᐅᖅᑏᑦ ᓄᓇᒧᑦ ᓂᐅᓪᓗᑎᒃ ᓄᓗᐊᒥᖕᓂᒡᓗ ᐃᕐᕈᖅᑐᐃᓕᖅᑐᓂᒃ. 
3ᔩᓱᓯ ᐅᒥᐊᑉ ᐂᑉᐸᖓᓄᑦ ᐃᑭᕗᖅ, ᓮᒨᓂᐅᑉ ᐅᒥᐊᖓᓄᑦ, ᐅᒥᐊᖅᓗ ᓵᕕᒋᐊᒃᑲᓐᓂᖁᕚ, ᖄᖓᓄᓪᓗ ᐃᖏᓪᓗᓂ ᐃᓄᐃᑦ ᐊᔪᕆᖅᑐᖅᐰᑦ ᐅᒥᐊᒥᑦ.
4ᐅᖃᓪᓚᒌᕋᒥ ᓮᒨᓂ ᐅᖃᐅᑎᕚ, “ᓵᕕᒃᑲᓐᓂᖅᓗᑎᑦ ᐃᑎᔪᒧᑦ, ᐃᖃᓗᒃᓯᐅᖅᑎᐅᖃᑎᑎᓪᓗ ᐃᓚᒋᓗᒋᑦ ᓄᓗᐊᓯ ᓂᖏᑎᓕᖅᓯᐅᒃ ᐃᖃᓗᒐᓱᒃᓗᓯ.”
5ᓮᒨᓂᐅᑉ ᑭᐅᕚ, “ᐊᔪᕆᖅᑐᐃᔩ, ᐅᓐᓄᐊᓕᒫᖅ ᐃᖃᓗᒐᓱᓚᐅᕋᓗᐊᖅᐳᒍᑦ ᐃᖃᓗᓚᐅᕋᑕᓗ! ᐅᖃᐅᓰᓪᓕ ᒪᓕᒡᓗᒍ ᓄᓗᑦᔨᕐᖕᓂᐊᖅᐳᖓ.” 
6ᓄᓗᑦᔨᕋᒥᒡᓗ; ᐅᓄᖅᑐᐊᓗᖕᓂᒃ ᐃᖃᓗᒃᐳᑦ, ᓄᓗᐊᖏᑦ ᐊᒡᓛᑦ ᐊᓕᖕᓂᐅᓴᓕᖅᓗᑎᒃ, 
7ᐅᒥᐊᖑᖃᑎᑎᒡᓗ ᓄᓗᕋᖅᐰᑦ ᐃᑲᔪᕆᐊᖅᑕᐅᔪᒪᓪᓗᑎᒃ. ᕾᖕᒪᑕᓗ ᐅᒥᐊᒃ ᐊᑐᓂᑦ ᐅᓯᓕᖅᓱᖅᐹᑦ ᑕᑕᓪᓗᒋᒃ ᐅᒥᐊᖏᓪᓗ ᑭᕕᒻᒪᓕᖅᓗᑎᒃ. 
8ᓮᒨᓂ ᐲᑦᑐᕉᓯ ᑕᒪᑐᒥᖓ ᑕᑯᒐᒥ, ᔩᓱᓯᐅᑉ ᓵᖓᓄᑦ ᓰᖅᑯᖅᐳᖅ, ᐅᖃᖅᓗᓂᓗ, “ᕿᒪᓚᐅᓐᖓ ᐊᑕᓃᖅ ᐱᐅᖏᑦᑐᐊᓘᒐᒪ.”
9ᓮᒨᓂᓗ ᐃᓚᒋᔭᓕᒫᖏᓪᓗ ᑲᒪᔪᐊᓘᕗᑦ, ᐃᖃᓗᒃᑕᑎᒃ ᐅᓄᖅᑐᐊᓘᓂᖏᑦ ᐱᑦᔪᑎᒋᓪᓗᒋᑦ; 
10ᑍᒤᓚᐅᕆᕗᓪᓗ ᐃᓚᒋᔭᖏᑦ ᔧᒥᓯ ᔪᐊᓇᓯᓗ, ᔨᐱᑎᐅᑉ ᐃᕐᖕᓂᖏᒃ, ᔩᓱᓯᐅᑉ ᓮᒨᓂ ᐅᖃᐅᑎᕚ, “ᑲᑉᐱᐊᓱᖕᓇᒃ; ᒫᓐᓇᒥᑦ ᐱᒋᐊᖅᓗᑎᑦ ᐃᓄᖕᓂᒃ ᐃᖃᓗᒃᓯᐅᖅᑎᐅᓂᐊᓕᖅᐳᑎᑦ.”
11ᐅᒥᐊᑎᒡᓗ ᑐᓚᒃᑎᓐᓇᒥᒋᑦ ᓄᓇᒧᑦ, ᓱᓇᓕᒫᑎᒃ ᐃᐸᕅᓐᓇᖅᓗᒋᑦ ᔩᓱᓯ ᒪᓕᓕᖅᐹᑦ.
12ᓄᓇᓕᖕᓃᑎᓪᓗᒍ ᔩᓱᓯ, ᐊᖑᒻᒥᒃ ᕾᔪᖃᖅᐳᖅ ᑲᑉᐱᐊᒋᔭᐅᔪᒥᒃ ᐸᖅᑎᖅᑐᒥᒃ; ᑖᑦᓱᒪ ᔩᓱᓯ ᑕᑯᒐᒥᐅᒃ ᓵᖓᓄᑦ ᐹᒻᒪᒃᐳᖅ, ᕿᓄᕕᒋᓪᓗᒍᓗ, “ᐊᑕᓃᖅ ᐱᔪᒪᒍᕕᑦ, ᓴᓗᒻᒪᕈᓐᓇᕋᓗᐊᖅᐸᕐᖕᒪ.”
13ᔩᓱᓯᓗ ᐃᓴᒃᓗᓂ ᐊᒃᑐᖅᐹ, ᐅᖃᐅᑎᓪᓗᒍᓗ, “ᐱᔪᒪᕗᖓ; ᓴᓗᒻᒪᓕᕆᑦ,” ᑕᕝᕔᓐᓇᖅᓗ ᐸᖅᑎᕈᓐᓃᖅᐳᖅ. 
14ᔩᓱᓯᐅᓪᓗ ᐃᓂᖅᑎᖅᐹ, ᑭᓇᑐᐃᓐᓇᕐᖕᒧᑦ ᐅᖃᖁᓇᒍ; ᐅᖃᐅᑎᕚ, “ᑐᓂᕐᕈᓯᖅᑎᑦᓯᔨᒧᑦ ᐅᐸᒍᑎᓕᕆᑦ ᖃᐅᔨᓴᕐᖕᓂᐊᕐᖕᒪᑎᑦ, ᑐᓂᕐᕈᑎᒃᓴᒥᒡᓗ ᐋᖅᑭᒃᑕᐅᓂᕐᖕᓄᑦ ᑐᓂᕐᕈᓯᓗᑎᑦ, ᒨᓯᓯᐅᑉ ᐱᖁᔨᓂᖓ ᒪᓕᒡᓗᒍ, ᐃᓄᖕᓄᑦ ᖃᐅᔨᑦᔪᑕᐅᖁᓪᓗᒍ ᐋᖅᑭᒃᑕᐅᓂᕐᖕᓂᒃ.”
15ᐊᖏᓂᖅᓴᒥᒡᓕ ᑐᓴᐅᒪᔭᐅᓕᖅᐳᖅ ᐅᖓᓯᒃᑐᒥᑦ ᐊᒡᓛᑦ; ᐃᓄᒐᓴᒡᔪᐊᓪᓗ ᐅᓄᖅᑐᑦ ᕾᕗᑦ ᑐᓴᕈᒪᓪᓗᑎᒃ ᐋᖅᑭᒃᑕᐅᔪᒪᓪᓗᑎᒃᓗ ᐋᓐᓂᐊᒥᖕᓂᑦ. 
16ᔩᓱᓯᓕ ᑖᒃᑯᓇᓐᖓᑦ ᕿᒪᕉᑎᕗᖅ ᐃᓄᖃᖏᑦᑐᒧᑦ ᑐᒃᓯᐊᕈᒪᓪᓗᓂ.
17ᐅᓪᓗᐃᑦ ᑖᒃᑯᐊ ᐃᓚᖓᓐᓂ, ᔩᓱᓯ ᐊᔪᕆᖅᑐᐃᑎᓪᓗᒍ, ᐹᕋᓰᑦ ᐱᖁᔭᓂᒡᓗ ᐃᓕᓮᔩᑦ ᑕᕝᕙᓃᖃᑕᐅᓚᐅᕆᕗᑦ, ᑕᕝᕗᓐᖓᖅᓯᒪᓪᓗᑎᒃ ᓄᓇᓕᖕᓂᑦ ᒐᓕᓕᐊᒦᑦᑐᓕᒫᓂᑦ, ᔫᑎᐊᒥᓪᓗ, ᔪᕉᓴᓚᒥᓪᓗ; ᐊᑕᓂᐅᓪᓗ ᐱᔪᓐᓇᕐᖕᓂᖓ ᓇᔫᑎᖕᒪᑦ ᑖᑦᓱᒪᓂ, ᖃᓂᒪᔪᑦ ᐋᖅᑭᒃᑕᐅᓚᐅᖅᐳᑦ. 
18ᐃᓄᐃᓪᓗ ᑕᕝᕗᓐᖓᐅᑦᔨᕗᑦ ᐊᖑᒻᒥᒃ ᓄᑭᖃᖏᑦᑐᒥᒃ ᐃᒡᓕᕐᖕᒦᑎᓪᓗᒍ ᐊᑭᕋᖅᑕᐅᔪᒥᒃ, ᑖᓐᓇ ᐃᒡᓗᒧᑦ ᐃᑎᕈᒪᒐᓗᐊᖅᐹᑦ ᔩᓱᓯᒧᐊᕈᒪᓪᓗᒍ. 
19ᐃᓄᒋᐊᓗᐊᕐᖕᓂᖓᓄᓪᓕ ᐃᑎᕈᓐᓇᖏᓐᓇᒥᒃ, ᐃᒡᓘᑉ ᖄᖓᓄᐊᕈᑎᕚᑦ, ᐃᒡᓗ ᖁᓛᒍᑦ ᐊᖕᒪᖅᓗᒍ ᓂᖏᑎᑉᐹᑦ ᐃᓄᐃᑦ ᐊᑯᕐᖓᓐᓄᑦ, ᔩᓱᓯᐅᑉ ᓵᖓᓄᑦ. 
20ᔩᓱᓯᓗ ᖃᐅᔨᒐᒥ ᑖᒃᑯᐊ ᐅᒃᐱᕐᖕᓂᕐᖕᒧᑦ ᑲᔪᓯᓂᖃᕐᖕᒪᑕ, ᐊᖑᑦ ᓇᓚᔪᖅ ᐅᖃᐅᑎᕚ, “ᐃᓚᓐᓈᒃ, ᐱᐅᖏᑦᑐᓕᓂᑎᑦ ᐃᓱᒪᒋᔭᐅᔪᓐᓁᖅᐳᑦ.”
21ᑕᕝᕙ ᐱᖁᔭᓂᒃ ᐃᓕᓮᔩᑦ ᐹᕋᓰᓪᓗ, ᐊᐱᕆᓕᖅᐳᑦ, ᐅᖃᖅᓗᑎᒃ, “ᓱᖕᒪᓄᓇ ᒎᑎᒥᒃ ᐅᖃᕐᖕᓂᖅᓘᑎᖃᖅᐹ? ᒎᑎᓕ ᑭᓯᒥ ᐱᐅᖏᑦᑐᓕᓂᕐᖕᓂᒃ ᐃᓱᒪᒋᔪᓐᓁᖅᓯᔪᓐᓇᖅᑐᑑᕗᖅ.”
22ᔩᓱᓯᐅᓪᓕ ᐊᐱᖅᓲᑎᒋᔭᖏᑦ ᖃᐅᔨᒐᒥᒋᑦ ᐅᖃᐅᑎᕔᑦ, “ᓱᖕᒪᑦ ᑍᒫᒃ ᐆᒻᒪᑎᑦᓯᓐᓂ ᐊᐱᖅᓲᑎᖃᖅᐱᓰ? 
23ᓇᓪᓕᐊᑦ ᐱᔭᕆᐊᑭᓐᓂᖅᓴᐅᕚ? ᐅᖃᕈᒪ, ‘ᐱᐅᖏᑦᑐᓕᓂᑎᑦ ᐃᓱᒪᒋᔭᐅᔪᓐᓁᖅᐳᑦ,’ ᐅᕝᕙᓘᓐᓃᑦ ᐅᖃᕈᒪ, ‘ᒪᑭᓪᓗᑎᑦ ᐱᓱᓕᕆᑦ?’ 
24ᖃᐅᔨᖁᓪᓗᓯ ᐃᓅᑉ ᐃᕐᖕᓂᖓ ᐱᔪᓐᓇᕐᖕᓂᖃᖅᑎᑕᐅᖕᒪᑦ ᓄᓇᖅᔪᐊᕐᖕᒥ ᐱᐅᖏᑦᑐᓕᓃᑦ ᐃᓱᒪᒋᔪᓐᓁᖅᓗᒋᑦ.” ᑕᕝᕙ ᓄᑭᖃᖏᑦᑐᒧᑦ ᐅᖃᖅᐳᖅ, “ᐅᖃᐅᑎᕙᒋᑦ ᒪᑭᑦᑎᑦ, ᓇᓪᓚᖓᕖᑦ ᑎᒍᓗᒍ, ᐊᖏᕐᕋᓕᕆᑦ.”
25ᑕᕝᕔᓐᓇᖅᓗ ᒪᑭᑉᐳᖅ ᐃᓄᐃᑦ ᑕᒃᑯᐊᓂ, ᓇᓚᕕᒋᔭᓂ ᑎᒍᓪᓗᒍ ᐊᖏᕐᕋᓕᖅᐳᖅ, ᒎᑎ ᓂᖅᑐᖅᓗᒍ. 
26ᑕᕝᕙᓃᑦᑐᓕᒫᓪᓗ ᑲᒪᒻᒪᕆᓕᖅᐳᑦ, ᑲᑉᐱᐊᓱᒡᓗᑎᒡᓗ, ᒎᑎ ᓂᖅᑐᖅᓗᒍ ᐅᖃᖅᐳᑦ, “ᐅᓪᓗᒥ ᑕᑯᓚᐅᖅᓯᒪᓐᖏᑕᑦᑎᓐᓂᒃ ᑕᑯᕗᒍᑦ.”
27ᑕᒪᑐᒪ ᑭᖑᕐᖓᒍᑦ ᔩᓱᓯ ᐊᓂᕗᖅ, ᑕᑯᓪᓗᓂᓗ ᕉᒪᒥᐅᑦ ᑮᓇᐅᔧᖅᑎᑦᓯᔨᖁᑎᖓᓂᒃ, ᓕᕔᒥᒃ ᐊᑎᓕᖕᒥᒃ, ᑮᓇᐅᔧᖅᑎᑦᓯᕕᖕᒥ ᐃᒃᓯᕙᔪᒥᒃ; ᔩᓱᓯᐅᓪᓗ ᐅᖃᐅᑎᕚ, “ᒪᓕᓐᖓ.” 
28ᓕᕔᓗ ᓂᑯᕕᑉᐳᖅ, ᓱᓇᓕᒫᓪᓗ ᕿᒪᒡᓗᒋᑦ, ᔩᓱᓯ ᒪᓕᒃᓴᖅᐹ.
29ᓕᕔᓗ ᐃᒡᓗᒥᓂ ᓂᕆᕕᒡᔪᐊᖅᑎᑦᓯᕗᖅ ᔩᓱᓯ ᓂᕆᔭᖅᑐᖁᓪᓗᒍ; ᕉᒪᒥᐅᓪᓗ ᑮᓇᐅᔧᖅᑎᑦᓯᔨᖁᑎᖏᑦ ᐅᓄᖅᑐᑦ, ᐃᓄᐃᓪᓗ ᐊᓯᖏᑦ ᑕᕝᕙᓂ ᓂᕆᔭᖅᑐᖅᓯᒪᕗᑦ. 
30ᐹᕋᓰᓪᓗ ᐱᖁᔭᓂᒡᓗ ᐃᓕᓮᔩᑦ ᑕᕝᕙᓃᑦᑐᑦ ᔩᓱᓯᐅᑉ ᐃᓕᓐᓂᐊᖅᑎᖏᓐᓄᑦ ᐅᖃᖅᐳᑦ ᓈᒻᒪᒃᓴᕋᑎᒃ, “ᓱᖕᒪᑦ ᕉᒪᒥᐅᑦ ᑮᓇᐅᔧᖅᑎᑦᓯᔨᖁᑎᖏᑦ ᐱᐅᖏᑦᑐᓕᔪᓪᓗ ᓂᕆᖃᑎᒋᕕᓯᐅᒃ?”
31ᔩᓱᓯᐅᑉ ᑭᐅᕔᑦ, “ᐃᓄᐃᑦ ᐋᓐᓂᐊᖏᑦᑐᑦ ᐋᓐᓂᐊᓯᐅᑎᒥᑦ ᑲᒪᒋᔭᐅᔭᕆᐊᖃᓐᖏᓚᑦ, ᖃᓂᒪᔪᓪᓕ ᑭᓯᒥ; 
32ᐃᓱᐊᖅᑐᑦ ᕾᖁᔭᖅᑐᖅᓯᒪᓐᖏᓚᒃᑲ, ᐱᐅᖏᑦᑐᓕᔪᓪᓕ ᕾᖁᔭᖅᑐᖅᐸᒃᑲ ᓵᒋᐊᖁᓪᓗᒋᑦ.”
33ᑖᒃᑯᐊᓗ ᔩᓱᓯᒧᑦ ᐅᖃᖅᐳᑦ, “ᔪᐊᓇᓯᐅᑉ ᐃᓕᓐᓂᐊᖅᑎᖏᑦ ᓂᕆᑦᑍᓕᕙᒃᐳᑦ ᐊᑯᓔᑦᑐᒥᒃ ᑐᒃᓯᐊᖅᓗᑎᒡᓗ, ᐹᕋᓰᓪᓗ ᐃᓕᓐᓂᐊᖅᑎᖏᑦ ᑍᒤᑉᐸᒃᑭᕗᑦ, ᐃᓕᓐᓂᐊᖅᑎᑎᓪᓕ ᓂᕆᕗᑦ ᐃᒥᖅᓗᑎᒡᓗ.”
34ᔩᓱᓯᐅᓪᓗ ᐅᖃᐅᑎᕔᑦ, “ᑲᑎᑎᑕᐅᔪᓄᑦ ᓂᕆᔭᖅᑐᖅᓯᒪᔪᑦ ᓂᕆᑦᑍᓕᑎᑦᓱᓐᓇᖅᐱᓯᐅᒃ? ᐅᐃᒃᓴᖅ ᑕᕝᕙᓃᑦᑎᓪᓗᒍ? 
35ᐅᓪᓗᐃᑦ ᓇᓪᓕᐅᑎᔪᒫᖅᐳᑦ ᐅᐃᒃᓴᒥᒃ ᐊᖅᓵᖅᑕᐅᕕᖓᑦ, ᑕᕝᕙ ᑕᒪᓐᓇ ᓇᓪᓕᐅᑎᒃᐸᑦ ᓂᕆᑦᑍᓕᓕᕈᒫᖅᐳᑦ.”
36ᔩᓱᓯᐅᓪᓗ ᐊᑦᔨᐅᔪᒥᒃ ᐅᖃᐅᑎᕔᑦ: “ᐊᓕᒃᓯᔪᖃᖅᐸᓐᖏᓚᖅ ᐊᓐᓄᕌᒥᒃ ᓄᑖᒥᒃ, ᐊᓐᓄᕌᑐᖃᕐᖕᒧᓪᓗ ᐃᓚᓕᐅᑎᓗᒍ; ᑍᒤᒃᑯᓂ, ᐊᓐᓄᕌᖅ ᓄᑖᖅ ᓱᕋᑐᐃᓐᓇᕐᖕᓂᐊᖅᐹ, ᑖᓐᓇᓗ ᐊᓐᓄᕌᑉ ᓄᑖᑉ ᐃᓚᖓ ᐊᓐᓄᕌᑐᖃᐅᑉ ᐊᑦᔨᒋᑦᔮᓇᓂᐅᒃ. 
37ᕔᓂᒥᒡᓗ ᓄᑖᒥᒃ ᐃᒻᒥᖅᓱᐃᔪᖃᖅᐸᓐᖏᓚᖅ ᕿᓯᖕᓄᑦ ᕔᓂᖃᐅᑎᑐᖃᕐᖕᓄᑦ; ᑍᒤᒃᑯᓂ, ᕿᓯᒃ ᕔᓂᖃᐅᑎᑐᖃᖅ ᖄᕐᖕᓂᐊᖅᐳᖅ, ᕔᓂᓗ ᑯᕕᓗᓂ, ᕔᓂᖃᐅᑎᓗ ᐊᓯᕈᖅᑕᐅᒐᔭᖅᐳᖅ. 
38ᕔᓂᓕ ᓄᑖᖅ ᕿᓯᖕᓄᑦ ᓄᑖᓄᑦ ᐃᒻᒥᖅᓲᑎᔭᐅᔪᒃᓴᐅᕗᖅ. 
39ᕔᓂᑐᖃᕐᖕᒥᒃ ᐱᕙᒃᑐᑦ ᓄᑖᒥᒃ ᕔᓂᒥᒃ ᐱᔪᒪᕙᓐᖏᓚᑦ; ᐅᖃᖅᐸᒡᓗᑎᒡᓗ, ‘ᐱᑐᖃᖅ ᒪᒪᕐᖕᓂᖅᓴᐅᕗᖅ.’”
