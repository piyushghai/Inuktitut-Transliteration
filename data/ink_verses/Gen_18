1ᐊᑕᓂᖅᓗ ᓴᖅᑭᑉᐳᖅ ᐂᕝᕙᕋᕼᐋᒻᒧᑦ ᓇᐹᖅᑐᖃᖅᑐᒥ ᐆᒃᓂᒃ ᑍᔭᐅᔪᓂ ᒪᒻᕆᒥᒃ, ᐃᒃᓯᕙᑎᓪᓗᒍ ᑐᐱᖓᑕ ᐹᖓᓂ ᐅᓪᓘᑉ ᐅᖅᑰᓂᖅᐹᖓ ᓇᓪᓕᐅᑎᓯᒪᑎᓪᓗᒍ. 
2ᑕᑯᓴᕋᒥᓗ ᑕᑯᕗᖅ, ᐊᖑᑎᓂᒃ ᐱᖓᓱᓂᒃ ᓇᖏᖅᑐᓂᒃ ᖃᓂᒋᔭᒥᓂ; ᑖᒃᑯᐊᓗ ᑕᑯᑐᐊᕋᒥᒋᑦ, ᐅᓪᓚᒃᓯᕗᖅ ᑐᐱᕐᖕᒥᓂᑦ ᐸᕐᕆᐊᖅᓗᒋᑦ, ᐅᑯᓪᓗᓂᓗ ᑮᓇᓂ ᓄᓇᒧᑦ ᐊᒃᑐᖅᑎᓪᓗᒍ, 
3ᐅᖃᖅᐳᖅᓗ, “ᐊᑕᓂᕋ ᐃᓕᖕᓄᑦ ᖁᕕᐊᒋᔭᐅᒍᒪ ᓵᖕᓂ, ᐱᔩᑦ ᖄᖏᑐᐃᓐᓇᖅᑍᓕᒍᒃ. 
4ᐃᒥᕐᖕᒥᒃ ᒥᑭᔪᒥᒃ ᕾᑦᓯᓂᐊᕋᒪ, ᐃᑎᒐᑦᓯ ᐅᐊᓴᐅᑎᒃᓴᖓᓂᒃ, ᓇᐹᖅᑑᓪᓗ ᐊᑖᓂ ᑕᕾᖅᓯᖅᓗᓯ. 
5ᐂᒃᓯᕐᖕᓂᐊᖅᐳᖓ ᓂᐊᖂᔭᓂᒃ ᒥᑭᔪᓂᒃ, ᐃᓱᐊᖅᓯᑦᓯᐊᕐᖕᓂᐊᕋᑦᓯ, ᑭᖑᓂᖓᒍᑦ ᖄᖏᕈᓐᓇᕐᖕᓂᐊᖅᐳᓯ, ᐱᔨᑦᓯᓐᓄᑦ ᑎᑭᓐᓇᑦᓯ.”
6ᐂᕝᕙᕋᕼᐋᒻᓗ ᑐᐊᕕᖅᓗᓂ ᑐᐱᕐᖕᒥᓄᐊᕋᒥ ᓵᕋᒧᑦ ᐅᖃᖅᐳᖅ, “ᑐᐊᕕᖅᓗᑎᑦ, ᓂᐊᖂᔭᒃᓴᑦᓯᐊᒥᒃ ᐃᖑᑦᑎᓵᕆᑦ ᐆᒃᑑᑎᓂᒃ ᐱᖓᓱᓂᒃ; ᐆᑦᓯᓗᑎᓪᓗ.” 
7ᐂᕝᕙᕋᕼᐋᒻᓗ ᐅᓪᓚᒡᓗᓂ ᐆᒪᔪᖁᑎᒥᓄᐊᖅᐳᖅ ᓂᕈᐊᖅᓗᓂᓗ ᓄᕐᕋᕐᖕᒥᒃ, ᐊᕿᑦᑐᒥᒃ ᐱᐅᔪᒥᒃ ᐱᔨᒥᓄᓪᓗ ᑐᓂᕚ, ᑖᑦᓱᒪᓗ ᑐᐊᕕᖅᓗᓂ ᓂᕿᓕᐊᕆᕚ. 
8ᓰᓯᓕᐊᕆᓯᒪᔪᒥᒡᓗ ᐱᕗᖅ, ᐃᒻᒧᖕᒥᒡᓗᑦᑕᐅᖅ, ᐃᒻᒧᒃᓯᐅᒐᐅᓪᓗ ᓄᕐᕋᖓ ᐃᒐᔭᐅᕋᑖᖅᑐᖅ, ᑖᒃᑯᐊᓗ ᒪᓂᕔᑦ ᑖᒃᑯᓄᖓ; ᓇᐹᖅᑑᓪᓗ ᐊᑖᓂ ᓇᖕᒥᓂᖅ ᐱᔨᑦᓯᕋᖅᐰᑦ, ᑖᒃᑯᐊᓗ ᓂᕆᑎᓪᓗᒋᑦ.
9ᑖᒃᑯᐊᓗ ᐅᖃᐅᑎᕚᑦ, “ᓇᐅᒡᓕ ᓄᓕᐊᑦ ᓵᕋ?”
10ᑖᒃᑯᐊᓗ ᐃᓚᖓᑦᑕ ᐅᖃᐅᑎᕚ, “ᐱᕕᒃᓴᖅ ᓇᓪᓕᐅᑎᒃᐸᑦ ᐅᑎᓛᕆᕗᖓ, ᓄᓕᐊᓪᓗ ᓵᕋ ᐃᕐᖕᓂᖅᑖᓛᖅᐳᖅ.”
11ᐂᕝᕙᕋᕼᐋᒻᓗ ᓵᕋᓗ ᐃᓄᑐᖃᒻᒪᕆᐅᓕᓚᐅᕐᖕᒪᑎᒃ; ᓵᕋᐅᓪᓗ ᐊᒡᓛᑦ ᑕᕿᑕᒫᑦ ᐊᐅᓈᖃᑦᑕᕐᖕᓂᖓ ᓄᖅᑲᖓᓕᓚᐅᖅᐳᖅ. 
12ᑍᒤᒻᒪᑦ ᓵᕋ ᐃᓗᒥᒍᑦ ᐃᔪᕈᓱᓕᖅᐳᖅ, ᐅᖃᖅᓗᓂᓗ, “ᒫᓐᓇ ᓂᖏᐅᖑᓕᕋᒪ ᐅᐃᒐᓗ ᐃᑦᑑᓕᖅᓗᓂ, ᓱᓕ ᓄᓕᐊᕐᖕᓂᕐᖕᒥᒃ ᐊᓕᐊᓁᒍᓱᒍᓐᓇᖅᐳᖔ?”
13ᑕᕝᕙ ᐊᑕᓂᐅᑉ ᐂᕝᕙᕋᕼᐋᒻ ᐅᖃᐅᑎᕚ, “ᖃᓄᐃᒻᒪᑦ ᓄᓕᐊᑦ ᓵᕋ ᑕᒪᑐᒥᖓ ᐃᔪᕈᓱᒃᐸ ᐅᖃᖅᓗᓂᓗ, ‘ᕿᑐᕐᖓᖅᑖᕈᓐᓇᕋᓗᐊᖅᐳᖔ ᐃᓄᑐᖄᓘᓕᖅᓗᖓ?’ 
14ᐊᑕᓂᕐᖕᒧᑦ ᐊᔪᕐᖕᓇᓗᐊᖅᑐᖃᖅᐹ? ᐅᖃᖅᑲᐅᒐᒪ, ᐱᕕᒃᓴᖅ ᓈᒻᒪᒃᓯᒃᐸᑦ ᐅᑎᓛᕆᕗᖓ, ᓵᕋᓗ ᐃᕐᖕᓂᖃᓕᓛᖅᐳᖅ.”
15ᓵᕋᓗ ᒥᓯᐊᖅᐳᖅ. ᐅᖃᖅᓗᓂᓗ, “ᐃᔪᕈᓱᓚᐅᖏᑦᑐᖓ.” ᑲᑉᐱᐊᓱᓚᐅᕋᒥ.
16ᐊᖑᑎᓪᓗ ᑖᒃᑯᐊ ᑕᕝᕙᓐᖓᑦ ᐱᓱᓯᕗᑦ, ᓱᑑᒪᐅᓪᓗ ᓇᓛᓄᑦ ᑕᑯᓐᓈᖅᓗᑎᒃ; ᐂᕝᕙᕋᕼᐋᒻᓗ ᐃᓚᒋᕔᑦ ᖃᓂᐅᖅᓗᒋᑦ ᐊᐅᓪᓚᖅᕕᒋᔭᖏᓐᓄᑦ. 
17ᐊᑕᓂᖅᓗ ᐅᖃᖅᐳᖅ, “ᐱᓇᓱᐊᕈᒪᔭᓐᓂᒃ ᐂᕝᕙᕋᕼᐋᒧᑦ ᐊᓐᖏᒍᑦᔨᓂᐊᓐᖏᓚᖓ. 
18ᖃᐅᔨᒪᒐᒪ ᐂᕝᕙᕋᕼᐋᒻ ᑭᖑᕚᒃᓴᖏᑦ ᐃᓄᒐᓴᒡᔪᐊᓐᖑᕈᒫᕐᖕᒪᑕ ᐱᔪᓐᓇᖅᑐᖅᔪᐊᖑᓗᑎᒡᓗ, ᑖᑦᓱᒨᓇᓗ ᐃᓅᖃᑎᒌᒡᔪᐊᑦ ᓮᒻᒪᖅᑎᑦᓱᒫᖅᐸᒃᑲ. 
19ᐊᓐᖏᒍᑎᓂᐊᓐᖏᓚᕋ, ᓂᕈᐊᖅᓯᒪᒐᒃᑯ, ᐱᖁᔨᔪᒫᕐᖕᒪᑦ ᕿᑐᕐᖓᒥᓂᒃ ᐃᓚᒥᓂᒡᓗ ᐊᑕᓂᐅᑉ ᐊᖅᑯᑎᖓᓃᖁᓪᓗᒋᑦ ᐃᓱᐊᖅᑐᓕᓂᒃᑯᑦ ᐊᑦᔨᒌᒃᑎᑦᓯᓂᒃᑯᓪᓗ; ᐊᑕᓂᖅ ᑐᓂᓯᖁᓪᓗᒍ ᐂᕝᕙᕋᕼᐋᒧᑦ ᐊᖏᕈᑎᒋᓯᒪᔭᒥᓂᒃ ᑖᑦᓱᒧᖓ.”
20ᑕᕝᕙ ᐊᑕᓂᖅ ᐅᖃᖅᐳᖅ, “ᓂᐱᖃᕈᑕᐅᒻᒪᕆᓕᕐᖕᒪᑎᒃ ᓱᑑᒪ ᒍᒨᕋᓗ, ᐊᔪᖅᑐᓕᓂᕋᖅᑕᐅᓪᓗᑎᒃ ᐱᐅᖏᑦᑐᖅᔪᐊᓂᒃ. 
21ᑖᒃᑯᖕᓄᖓ ᐊᖅᑲᕆᐊᖃᖅᐳᖓ ᓂᐱᖃᕈᑕᐅᓂᖏᒃ ᑐᓴᖅᓯᒪᔭᒃᑲᒃ ᓱᓕᖕᒪᖔᑕ; ᑍᒤᖏᑉᐸᑕᓘᓐᓃᑦ ᖃᐅᔨᓂᐊᕋᒪ.”
22ᑕᕝᕙ ᐊᖑᑎᑦ ᑕᕝᕙᓐᖓᑦ ᕿᒪᕉᑎᕘᑦ, ᐱᓱᓯᓪᓗᑎᒡᓗ ᓱᑑᒪᐅᑉ ᓇᓛᓄᑦ, ᐂᕝᕙᕋᕼᐋᒻᓕ ᓱᓕ ᓇᖏᓚᐅᖅᐳᖅ ᐊᑕᓂᐅᑉ ᓵᖓᓂ. 
23ᐂᕝᕙᕋᕼᐋᒻᓗ ᐊᑕᓂᖅ ᐅᐸᒃᑲᓐᓂᖅᓗᒍ ᐅᖃᐅᑎᕚ, “ᐸᓯᔭᒃᓴᐅᖏᑦᑐᓂᒃ ᐱᖃᓯᐅᑦᔨᓗᑎᑦ ᐱᐅᖏᑦᑐᓕᔪᓂᒃ ᓱᒋᐊᖅᓯᓂᐊᖅᐲᑦ? 
24ᑕᕝᕙᓂ ᐃᒡᓗᒐᓴᖕᓂ 50-ᓂᒃ ᐸᓯᔭᒃᓴᐅᖏᑦᑐᓂᒃ ᐃᓄᖃᕋᓗᐊᖅᐸᑦ, ᑖᒃᑯᐊ ᐃᒡᓗᒐᓮᑦ ᐊᑕᖏᖅᓗᒋᑦ ᓄᖑᑎᒃᑲᔭᖅᐱᒌᑦ? ᑖᒃᑯᐊᓘᓐᓃᑦ 50-ᑦ ᓴᐳᑎᒐᔭᓐᖏᓚᑏᑦ? 
25ᑍᒤᓕᐅᕈᒪᓂᕐᖕᒥᒃ ᐃᓱᒪᓂᐊᕐᖕᓇᒃ, ᐸᓯᔭᒃᓴᐅᖏᑦᑐᓂᒃ ᑐᖁᑦᓯᖃᓯᐅᑦᔨᓗᑎᑦ ᐊᔪᖅᑐᓕᔪᓄᑦ, ᐃᓱᐊᖅᑐᑦ ᐊᑦᔨᐅᓕᖅᓗᑎᒃ ᐃᓱᐃᑦᑐᓕᔪᓄᑦ! ᑕᒪᓐᓇ ᐃᓱᒪᒋᑦᑍᓕᒍᒃ! ᓄᓇᖅᔪᐊᕐᖕᒥᐅᓄᑦ ᑕᒤᓐᓄᑦ ᐃᖅᑲᖅᑐᐃᔨ ᑍᒤᒍᓂ ᐃᓱᐊᖅᑐᒥᒃ ᐱᓂᐊᓐᖏᓚᖅ.”
26ᐊᑕᓂᖅ ᐅᖃᖅᐳᖅ, “ᓱᑑᒪᒥ ᐃᓄᖕᓂᒃ ᐸᓯᔭᒃᓴᐅᖏᑦᑐᓂᒃ 50-ᓂᒃ ᓇᓂᓯᒐᔭᕈᒪ, ᑕᕝᕙ ᐃᒡᓗᒐᓮᑦ ᓱᒋᐊᕋᔭᓐᖏᓚᒃᑲ ᑖᒃᑯᐊ ᐱᓪᓗᒋᑦ.”
27ᐂᕝᕙᕋᕼᐋᒻ ᐅᖃᒃᑲᓐᓂᕆᕗᖅ: “ᐸᓯᔭᒃᓴᐅᓚᖓ ᐅᕙᓐᓂᒃ ᐅᖃᕈᒪᒐᒪ ᐊᑕᓂᕐᖕᒧᑦ, ᓴᓂᑐᐃᓐᓇᐅᔪᖓ ᐊᖅᔭᓕᓂᐅᓪᓗᖓᓗ. 
28ᐃᒻᒪᖄᓕ ᐃᓄᖃᕋᔭᖅᐸᑦ ᐸᓯᔭᒃᓴᐅᒋᑦᑐᓂᒃ ᑕᓪᓕᒪᓂᒃ ᐅᓄᖏᓐᓂᖅᓴᐅᓗᑎᒃ 50-ᓂᑦ. ᑖᒃᑯᐊ ᐃᒡᓗᒐᓮᑦ ᐊᑕᖏᖅᓗᒋᑦ ᓄᖑᒃᑲᔭᖅᐱᒌᑦ? ᑕᓪᓕᒪᓂᒃ ᖃᑦᓰᓐᓇᐅᓗᐊᕐᖕᓂᖏᓐᓄᑦ?”
29ᐂᕝᕙᕋᕼᐋᒻ ᐅᖃᒃᑲᓐᓂᕆᕗᖅ: “ᐃᒻᒪᖄᓕ 40-ᑐᐃᓐᓇᐅᒃᐸᑕ?”
30ᐂᕝᕙᕋᕼᐋᒻ ᐅᖃᖅᐳᖅ, “ᐊᑕᓃᖅ, ᓂᓐᖓᐅᑎᑦᑍᓕᓐᖓ, ᓱᓕ ᐅᖃᒃᑲᓐᓂᕈᒪᒐᒪ. ᖃᓄᐃᒃᑲᔭᖅᐱᒋᓪᓕ 30-ᑐᐃᓐᓇᐅᒃᐸᑕ?”
31ᐂᕝᕙᕋᕼᐋᒻ ᐅᖃᖅᐳᖅ, “ᐸᓯᔭᒃᓴᐅᓚᖓ ᐅᖃᕈᒪᖓᒪ ᐊᑕᓂᕐᖕᒧᑦ, ᑕᕝᕙᓕᑭᐊᖅ 20-ᑐᐃᓐᓇᐅᒐᔭᖅᐸᑕ?”
32ᐂᕝᕙᕋᕼᐋᒻ ᐅᖃᖅᐳᖅ, “ᐊᑕᓃᖅ, ᓂᓐᖓᒃᑍᓕᒋᑦ, ᓱᓕ ᐊᑕᐅᓯᐊᖅᓗᖓ ᐅᖃᒃᑲᓐᓂᕈᒪᒐᒪ. ᖁᓕᑐᐃᓐᓇᐅᒃᐸᑕᓕ?”
33ᐂᕝᕙᕋᕼᐋᒻᒧᑦ ᐅᖃᓪᓚᒌᕋᒥ, ᐊᑕᓂᖅ ᑕᕝᕙᓐᖓᑦ ᕿᒪᕉᑎᓯᕗᖅ, ᐂᕝᕙᕋᕼᐋᒻᓗ ᐊᖏᕐᕋᒥᓄᑦ ᐅᑎᖅᓗᓂ.
