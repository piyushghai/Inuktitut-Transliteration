1ᔪᕉᓴᓚᒥᐅᑦ ᐃᓄᖏᑦ ᐊᖓᔪᖅᑳᖅᔪᐊᕈᖅᑎᑦᓯᕗᑦ ᐊᕼᐊᔧᐊᒥᒃ ᐊᖓᔪᖅᑳᖅᔪᐊᑉ ᐃᕐᖕᓂᖏᓐᓂᑦ ᓄᑲᖅᓕᖅᐹᒥᒃ, ᐊᖅᓵᖅᑎᕆᔩᑦ ᐋᕋᑉᒥᐅᑦ ᑐᖁᕅᓚᐅᕐᖕᒪᑕ ᐊᖓᔪᓕᒫᖏᓐᓂᒃ. ᑍᒤᒻᒪᑦ ᐊᕼᐊᔧᐊ ᔨᕼᐅᕌᒻᒥᐅᑉ ᐃᕐᖕᓂᖓ ᐊᖓᔪᖅᑳᖅᔪᐊᕈᖅᐳᖅ ᔫᑕᒧᑦ ᐊᐅᓚᑦᓯᓕᖅᓗᓂᓗ. 
2ᐊᕼᐊᔧᐊ ᐊᖓᔪᖅᑳᖅᔪᐊᕈᓚᐅᖅᐳᖅ 42-ᓂᒃ ᐊᕐᕌᒍᖃᖅᓗᓂ, ᔪᕉᓴᓚᒥᓗ ᐊᐅᓚᑦᓯᓚᐅᖅᐳᖅ ᐊᕐᕌᒍᒥᒃ ᐊᑕᐅᓯᕐᖕᒥᒃ. ᐊᓈᓇᖓ ᐊᑎᖃᖅᐳᖅ ᐊᑕᓔᐊᒥᒃ, ᐅᒻᕆᐅᑉ ᐃᕐᖑᑕᖓ. 
3ᑖᓐᓇᓗ ᐂᕼᐊᑉᑯᑎᑐᑦ ᐱᓇᓱᐊᓚᐅᖅᐳᖅ, ᐊᓈᓇᖓᑕ ᐃᓱᒻᒥᖅᑐᖃᑦᑕᓚᐅᕐᖕᒪᒍ ᐃᓱᐃᑦᑐᓕᓚᐅᖅᐳᖅ. 
4ᑖᓐᓇ ᐱᐅᖏᑦᑐᓕᓚᐅᖅᐳᖅ ᐊᑕᓂᐅᑉ ᑕᑯᓐᓇᖅᑕᖓᒍᑦ, ᐂᕼᐊᑉ ᐱᓇᓱᐊᓚᐅᕐᖕᓂᖓᑐᑦ; ᑖᒃᑯᐊ ᑕᓯᐅᖅᑎᒋᓚᐅᕐᖕᒪᒋᑦ ᐊᑖᑕᖓ ᑐᖁᖓᓕᖅᑎᓪᓗᒍ, ᐃᒻᒥᓄᓪᓗ ᑖᒃᑯᐊ ᑲᑕᒍᑎᒋᓚᐅᖅᐰ. 
5ᑖᒃᑯᐊᓗ ᐃᓱᒻᒥᖅᑐᐃᓂᖏᑦ ᒪᓕᒡᓗᒋᑦ, ᔨᕼᐅᕌᒻ ᐂᕼᐊᑉ ᐃᕐᖕᓂᖓ ᐄᓴᕅᓕᒥᐅᓄᑦ ᐊᖓᔪᖅᑳᖅᔪᐊᖅ ᐃᓚᒋᓚᐅᖅᐹ ᐅᓇᑕᕆᐊᖅᓗᑎᒃ ᐊᖓᔪᖅᑳᖅᔪᐊᕐᖕᒧᑦ ᕼᐊᔧᐅᓪᒧᑦ ᓯᕆᐊᒥᐅᑕᒧᑦ ᕌᒪᑦ-ᒋᓖᑎᒧᑦ. ᓯᕆᐊᒥᐅᓪᓗ ᔪᕌᒻ ᐃᑭᓕᖅᐹᑦ. 
6ᐅᑎᖅᐳᖅᓗ ᔨᔭᕆᐅᓪᒧᑦ ᐃᑭᓕᖅᑕᐅᓯᒪᓂᕐᖕᒥᓂᑦ ᒪᒥᑦᓯᕈᒪᓪᓗᓂ ᕌᒪᒥ, ᐅᓇᑕᖅᑎᓪᓗᒋᑦ ᐊᖓᔪᖅᑳᖅᔪᐊᕐᖕᒥᒃ ᕼᐊᔧᐅᓪᒥᒃ ᓯᕆᐊᒥᐅᑕᕐᖕᒥᒃ. ᐊᕼᐊᔧᐊᐅᓪᓗ ᔫᑕᒥ ᐊᖓᔪᖅᑳᖅᔪᐊᑉ ᔨᕼᐅᕌᒻ ᐃᕐᖕᓂᖓᑕ ᔨᕼᐅᕌᒻ ᐂᕼᐊᑉ ᐃᕐᖕᓂᖓ ᑕᑯᔭᖅᑐᖅᐹ ᔨᔭᕆᐅᓪᒧᑦ, ᖃᓂᒪᓂᖓᓄᑦ.
7ᔨᕼᐅᕌᒻᒧᑦ ᐳᓛᕆᐊᕐᖕᓂᖓ ᒎᑎᐅᑉ ᐋᖅᑭᒃᓯᒪᓚᐅᖅᐹ ᐊᕼᐊᔧᐊᐅᑉ ᑲᑕᒍᑎᒃᓴᖓᓄᑦ. ᑎᑭᓐᓇᒥᓗ ᑕᕝᕗᖓ ᔨᕼᐅᕋᒻ ᑲᑎᓯᔭᖅᑐᖃᑎᒋᕚ ᔨᕼᐆᒥᒃ ᓂᒻᓮᑉ ᐃᕐᖕᓂᖓᓂᒃ, ᑖᓐᓇ ᐊᑕᓂᐅᑉ ᐱᔪᓐᓇᕐᖕᓂᖅᑖᖅᑎᓚᐅᕐᖕᒪᒍ ᐊᓯᕈᐃᖁᓪᓗᒍ ᐂᕼᐊᑉ ᐃᓚᖏᓐᓂᒃ. 
8ᔨᕼᐆᓗ ᖃᐅᔨᓇᓱᐊᓕᖅᑎᓪᓗᒍ ᐂᕼᐊᑉ ᐃᓚᖏᓐᓂᒃ, ᔫᑕᐅᑉ ᐊᖓᔪᖅᑲᖅᔪᐊᖓᑕ ᐃᕐᖕᓂᖏᑦ ᑲᑎᕔᑦ ᐊᕼᐊᔧᐊᐅᓪᓗ ᖃᑕᓐᖑᑎᖏᑦ ᐃᓚᖃᖅᑐᑦ ᐊᕼᐊᔧᐊᒥᒃ, ᑖᑦᓱᒪᓗ ᑐᖁᑉᐰᑦ. 
9ᐊᕼᐊᔧᐊᒥᒡᓗ ᕿᓂᖅᑎᑦᓯᓕᕋᒥ, ᐃᔨᖅᓯᒪᑎᓪᓗᒍ ᓴᒥᐊᕆᐊᒥ ᓇᓂᔭᐅᕗᖅ, ᐂᑎᑉᐹᓗ ᔨᕼᐆᒧᑦ ᑕᕝᕙᓂᓗ ᑐᖁᑉᐹ. ᐃᓗᕕᖅᐹᓪᓗ, ᐅᖃᖅᓗᑎᒃ, “ᔨᕼᐆᓴᐸᐅᑉ ᐃᕐᖑᑕᕆᖕᒪᒍ, ᐊᑕᓂᕐᖕᒥᒃ ᕿᓂᓚᐅᖅᑑᑉ ᐆᒻᒪᑎᒥᓄᑦ ᐊᑕᖏᖅᑐᒧᑦ.” ᐊᕼᐊᔧᐊᐅᓪᓗ ᐃᓚᖏᑦ ᐊᒥᐊᒃᑯᖃᕈᓐᓃᓚᐅᖅᐳᖅ ᐃᓇᖐᔪᓐᓇᖅᑐᒥᒃ ᐊᖓᔪᖅᑳᖑᓂᕐᖕᒥᒃ ᐊᑕᓂᐅᕕᖓᓄᑦ.
10ᐊᑕᓔᐊᓕ ᐊᕼᐊᔧᐊᐅᑉ ᐊᓈᓇᖓ ᖃᐅᔨᒐᒥ ᐃᕐᖕᓂᖓᑕ ᑐᖁᑕᐅᓂᖓᓂᒃ, ᑎᓕᓯᕗᖅ ᐊᖓᔪᖅᑲᖅᔪᐊᑉ ᐃᓚᓕᒫᖏᑦ ᑐᖁᕋᖅᑕᐅᖁᓪᓗᒋᑦ ᔫᑕᒦᑦᑐᑦ. 
11ᔨᕼᐆᓯᐱᓪᓕ, ᐊᖓᔪᖅᑳᖅᔪᐊᑉ ᐸᓂᖓ, ᔪᐊᓯᒥᒃ ᑎᒍᓯᕗᖅ ᐊᕼᐊᔧᐊᑉ ᐃᕐᖕᓂᖓᓂᒃ, ᕿᒪᐅᑎᕚᓪᓗ ᐊᖓᔪᖅᑳᖅᔪᐊᑉ ᐃᕐᖕᓂᖏᓐᓂᑦ ᑐᖁᕋᖅᑕᐅᓕᒑᓕᖅᑐᓂᑦ, ᐱᕈᖅᓯᐊᕆᓕᖅᐹᓗ ᑐᒃᓯᐊᖅᕕᒡᔪᐊᑉ ᐃᒡᓗᕈᓯᖓᓂ. ᑕᕝᕙ ᔨᕼᐆᓯᐱᑦ, ᐊᖓᔪᖅᑳᖅᔪᐊᑉ ᔨᕼᐅᕌᒻ ᐸᓂᖓ, ᑐᓂᕐᕈᓯᖅᑎᑦᓯᔨᐅᑉ ᔨᕼᐅᐃᐊᑕᐅᑉ ᓄᓕᐊᖓᑕ ᑖᓐᓇ ᓇᔭᒋᔭᐅᔪᖅ ᐊᕼᐊᔧᐊᒧᑦ, ᐃᔨᖅᓯᒪᓚᐅᖅᐹ ᐊᑕᓔᐊᒥᑦ, ᑖᓐᓇᓗ ᑐᖁᑕᐅᓚᐅᓐᖏᓚᖅ; 
12ᐃᔨᖅᓯᒪᓚᐅᖅᐹᓗ ᐊᕐᕌᒍᓂᒃ ᐱᖓᓲᔪᖅᑐᓂᒃ ᒎᑎᐅᑉ ᐃᒡᓗᖓᓂ, ᐊᑕᓔᐊ ᐊᐅᓚᑦᓯᔨᐅᑎᓪᓗᒍ ᓄᓇᖓᓂ.
