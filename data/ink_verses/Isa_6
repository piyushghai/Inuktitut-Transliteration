1ᐊᕐᕌᒍᒥ ᐊᖓᔪᖅᑳᖅᔪᐊᑉ ᐅᔧᐊᐅᑉ ᑐᖁᕝᕕᐊᓂ, ᐊᑕᓂᖅ ᑕᑯᓚᐅᖅᐸᕋ ᐃᒃᓯᕙᐅᑕᖅᔪᐊᖕᒥᓂ ᐃᒃᓯᕙᔪᖅ, ᖁᑦᓯᒃᑐᒥ ᐳᖅᑐᔪᒥᓗ, ᐊᓐᓄᕌᖓᑕᓗ ᐅᓕᒡᔪᐊᖓᑕ ᑐᒃᓯᐊᖅᕕᒡᔪᐊᑉ ᐃᓗᐊ ᓈᓯᒪᕚ. 
2ᓯᕌᕖᓪᓗ ᖁᓛᓃᑉᐳᑦ ᐊᑐᓂᑦ ᐱᖓᓲᔪᖅᑐᓂᒃ ᐃᓴᕈᖃᖅᓗᑎᒃ; ᐃᓴᕈᖏᑦ ᒪᕐᕉᒃ ᑮᓇᕐᖕᒥᖕᓂᒃ ᒪᑐᓯᓯᒪᑦᔪᑎᒋᕚᒃ, ᒪᕐᕉᒃᑕᐅᖅ ᐃᓴᕈᖏᒃ ᐃᑎᒐᖏᓐᓂᒃ ᐅᓕᒃᓯᓯᒪᓪᓗᑎᒃ, ᒪᕐᕉᒃᑕᐅᖅ ᖃᖓᑕᑦᔪᑎᒋᓪᓗᒋᒃ. 
3ᑖᒃᑯᐊᓗ ᐃᒻᒥᖕᓄᑦ ᕾᒐᓛᖃᑦᑕᐅᑎᕗᑦ:
4ᕾᒐᓛᖅᑑᓪᓗ ᓂᐱᖓᓄᑦ ᑐᒃᓯᐊᖅᕕᒡᔪᐊᑉ ᑐᓐᖓᕕᖏᑦ ᐊᐅᓚᑎᑕᐅᕗᑦ, ᑐᒃᓯᐊᖅᕕᒡᔪᐊᖅᓗ ᐳᔪᕐᖕᒥᒃ ᑕᑕᑕᐅᕗᖅ.
5ᑕᕝᕙ ᐅᖃᖅᐳᖓ: “ᑲᑉᐱᐊᓐᓇᒦᒃ, ᑐᖁᓂᐊᓕᖅᐳᖓ; ᓴᓗᒪᖏᑦᑐᒥᒃ ᖃᓂᕋ ᑕᑕᒻᒪᑦ, ᐃᓅᖃᑎᖃᕋᒪᓗ ᓴᓗᒪᖏᑦᑐᓂᒃ ᐅᖃᓪᓚᖃᑦᑕᖅᑐᓂᒃ; ᐃᔨᓐᓄᑦ ᓇᖕᒥᓂᖅ ᑕᑯᒐᒃᑯ ᐊᖓᔪᖅᑳᖅᔪᐊᖅ, ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑦ.”
6ᓯᕌᕖᓪᓗ ᐃᓚᖓᑦᑕ ᖃᖓᑕᓪᓗᓂ ᐅᐸᒃᐹᖓ, ᑎᒍᒥᐊᕈᑏᖕᓄᑦ ᕿᔪᒃᓴᒥᒃ ᐊᐅᒪᒥᒃ ᑎᒍᒥᐊᖅᓗᓂ ᑎᒍᒥᐊᕈᑏᖕᓄᑦ ᑐᓂᕐᕈᓯᖅᕕᖕᒥᑦ ᑎᒍᔭᒥᓂᒃ. 
7ᖃᓂᕋᓗ ᐊᐅᒪᒧᑦ ᐊᒃᑐᖅᓗᒍ ᐅᖃᖅᐳᖅ, “ᑕᑯᒋᑦ, ᐆᒪ ᖃᓃᑦ ᐊᒃᑐᕐᖕᒪᒍ; ᐊᔪᖅᑐᓕᓂᑎᑦ ᐲᖅᑕᐅᕗᑦ, ᐊᔪᕐᖕᓂᑎᓪᓗ ᐃᓱᒪᒋᔪᓐᓁᖅᑕᐅᕗᑦ.”
8ᐊᑕᓂᖅᓗ ᐅᖃᖅᑐᖅ ᑐᓴᖅᐸᕋ, “ᑭᓇᒥᒃ ᑎᓕᓯᓂᐊᖅᐳᖓ, ᐱᔪᖃᓛᖅᑐᒥᒃ ᐅᖃᖅᑎᒋᓂᐊᖅᑕᑦᑎᓐᓂᒃ?”
9ᐅᖃᐅᑎᕚᖓᓗ, “ᐂᓕᕆᑦ, ᐃᓄᐃᓪᓗ ᐅᑯᐊ ᐅᖃᐅᑎᒃᑭᑦ, ‘ᑐᓵᖃᑦᑕᕋᓗᐊᖅᓗᓯ, ᑐᑭᓯᓂᐊᓐᖏᓚᓯ; ᑕᑯᖃᑦᑕᕋᓗᐊᕈᑦᓯ, ᑐᑭᓯᔪᓐᓇᕐᖕᓂᐊᓐᖏᓚᓯ.’” 
10ᐅᖃᐅᑎᒋᕚᖓᓗ, “ᐃᓄᐃᑦ ᐅᑯᐊ ᐆᒻᒪᑎᖏᑦ ᑐᑭᓯᔪᓐᓁᓪᓕᑎᒃᑭᑦ, ᓯᐅᑎᖏᓪᓗ ᑐᓵᔪᓐᓃᖅᑎᓪᓗᒋᑦ, ᐃᔨᖏᑦ ᑕᐅᑐᖁᓇᒋᑦ; ᑕᑯᑐᐃᓐᓇᕆᐊᖃᕐᖕᒪᑕ ᐃᔨᒥᖕᓄᑦ, ᓯᐅᑎᒥᖕᓄᓪᓗ ᑐᓴᑐᐃᓐᓇᕆᐊᖃᕐᖕᒪᑕ, ᐆᒻᒪᑎᒥᖕᓄᓪᓗ ᑐᑭᓯᑐᐃᓐᓇᕆᐊᖃᕐᖕᒪᑕ, ᓵᒋᐊᖅᓗᑎᒡᓗ, ᐋᖅᑭᒃᑕᐅᑐᐃᓐᓇᕆᐊᖃᕐᖕᒪᑕ.”
11ᑕᕝᕙ ᐅᖃᖅᐳᖓ, “ᐊᑕᓃᖅ, ᖃᓄᖅ ᑕᒪᓐᓇ ᐊᑯᓂᐅᑎᒋᔭᕆᐊᖃᖅᐹ?”
12ᐊᑕᓂᐅᑉ ᐃᓄᐃᑦ ᐅᖓᓯᒃᑐᐊᓗᖕᒧᑦ ᐊᐅᓪᓚᖅᑎᓯᒪᓕᖅᐸᒋᑦ, ᓄᓇᒋᔭᖏᓪᓗ ᐅᓄᖅᓯᑉᐸᑕ ᕿᒪᒃᑕᐅᓯᒪᔪᑦ ᓄᓇᑖᕆᓯᒪᔭᖓᓐᓂ. 
13ᐃᓄᐃᑦ ᖁᓕᐅᑦᔪᑎᖏᑦ ᕿᒪᒃᑕᐅᓯᒪᔪᑦ ᐊᒥᐊᒃᑯᒋᔭᐅᓕᖅᐸᑕ, ᑖᒃᑯᐊᑦᑕᐅᖅ ᐃᑯᐊᓪᓚᒃᑎᑕᐅᔪᒫᕆᕗᑦ, ᓇᐹᖅᑐᑐᓪᓗ ᐆᒃᒥᒃ ᐊᑎᓕᐅᑉ ᑭᐱᓯᒪᔫᑉ ᒪᓐᖑᖓᑦ ᓄᓇᒦᖏᓐᓇᓲᖑᖕᒪᑦ ᓇᑲᑕᐅᓯᒪᓂᖓ. ᑍᒫᒃᑕᐅᖅ ᐃᑦᔪᕐᖕᓁᑦᑐᖅ ᑲᓐᖓᖅᓲᑎᒃᓴᖅ ᓇᐹᖅᑑᑉ ᒪᓐᖑᖓᓃᑦᓱᒫᖅᐳᖅ.”
