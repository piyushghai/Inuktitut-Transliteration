1“ᑐᓂᕐᕈᓯᖅᕕᖕᒥᒃ ᓴᓇᔪᒃᓴᐅᕗᑎᑦ ᐃᓯᖅᓗᐊᕐᖕᓂᑎᑦᓯᕕᒃᓴᒥᒃ ᕿᔪᖕᒥᒃ ᓯᑎᔪᔭᒥᒃ ᐊᑎᖃᖅᑐᒥᒃ ᐊᑬᓯᐊᒥᒃ, ᐃᓯᖅᓗᐊᕐᖕᓂᑎᑦᓯᓂᕐᖕᒥᒃ ᐃᑯᐊᓚᑦᓯᕕᒃᓴᐅᖁᓪᓗᒍ. 
2ᓯᒃᑭᑕᓪᓗᐊᖑᔪᒃᓴᐅᕗᖅ, ᑕᕿᓂᖃᖅᓗᓂ ᐃᑎᒐᖕᓂᒃ ᐊᑕᐅᓯᕐᖕᓂᒃ ᐊᕝᕙᕐᖕᒥᒡᓗ ᓯᓕᖕᓂᖃᖅᓗᓂᓗ ᑍᒫᑦᓮᓐᓇᖅ, ᐳᖅᑐᓂᖃᖅᑐᒃᓴᐅᕗᖅ ᐃᑎᒐᖕᓂᒃ ᐱᖓᓱᓂᒃ, ᑎᕆᖅᑯᖏᓪᓗ ᓯᑕᒪᑦ ᐊᑐᓂᑦ ᓇᒡᔪᓐᖑᐊᖅᑕᖃᖅᑐᒃᓴᐅᕗᑦ ᓴᓂᕋᖏᓐᓂ ᐊᑕᑦᓴᐅᑎᒋᔪᓂᒃ ᐃᓕᓯᒪᖏᑦᑐᓂᒃ. 
3ᖄᖓᒍᑦ ᓯᓚᑉᐱᐊᕋᒃᓴᕆᕙᑦ ᓯᓚᑎᓕᒫᖓ ᒎᓗᓪᓚᕆᖕᒥᒃ ᐊᓯᐊᓂᒃ ᐃᓚᓯᒪᖏᑦᑐᒥᒃ, ᖄᖓᓗ ᓴᓂᕋᖏᓪᓗ ᓯᓇᖅᔪᓕᐅᖅᓗᒋᒃ ᒎᓗᒥᒃ. 
4ᓯᓇᖅᔪᐊᑕᓗ ᐊᑖᒍᑦ ᒪᕐᕉᖕᓂᒃ ᒎᓘᖕᓂᒃ ᓄᖅᓗᓕᐅᖅᑐᒃᓴᐅᕗᑎᑦ ᐊᑭᕋᖅᕕᒃᓵᖕᓂᒃ ᐃᒡᓗᐊᓂᓗ ᒪᕐᕉᖕᓂᒃᑕᐅᖅ ᒎᓘᖕᓂᒃ ᓄᖅᓗᓕᐅᕐᖕᒥᓗᒍ ᐊᑭᕋᐅᑎᒋᔭᐅᔪᓄᑦ ᕿᔪᑯᑖᖕᓄᑦ ᑲᐅᒻᒥᕕᒃᓵᖕᓂᒃ ᐊᑭᕋᖅᕕᒃᓴᐅᖁᓪᓗᒋᑦ. 
5ᕿᔪᑯᑖᒡᓗ ᐊᑭᕋᐅᑎᒃᓴᖏᑦ ᓴᓇᔭᒃᓴᕆᕙᑎᑦ ᕿᔪᖕᒥᑦ ᓯᑎᔪᔭᒥᑦ ᐊᑬᓯᐊᒥᒃ ᐊᑎᓕᖕᒥᑦ ᓯᓚᑉᐱᐊᖅᓗᒋᓪᓗ ᒎᓗᒥᒃ. 
6ᑐᓂᕐᕈᓯᖅᕕᒡᓗ ᑖᓐᓇ ᐃᓂᖃᖅᑎᑕᒃᓴᕆᕙᑦ ᑖᓗᑕᐅᑉ ᓂᕕᖓᔫᑉ ᓯᓚᑖᓂ ᐊᖏᖃᑎᒌᖕᓂᐅᑉ ᐃᒃᓯᖅᕕᖁᑎᖓᑕ ᐃᓂᒋᔭᖓᑕ ᓯᕗᕌᓂ, ᑕᕝᕙᓂ ᐃᓕᖕᓄᑦ ᕾᓗᖓ ᑲᑎᓂᐊᕋᒃᑭᑦ. 
7ᐅᓪᓛᑕᒫᑦ ᐂᕈᓂ ᓇᓂᕈᐊᓂᒃ ᐊᑐᐃᓐᓇᕈᖅᑎᑦᓯᒋᐊᖅᑐᓕᕈᓂ, ᐃᓯᖅᓗᐊᕐᖕᓂᑎᑕᒃᓴᒥᒃ ᑎᐱᑦᓯᐊᕆᒃᑐᒥᒃ ᐃᑯᐊᓪᓔᔪᒃᓴᐅᕗᖅ ᑐᓂᕐᕈᓯᖅᕕᐅᑉ ᖄᖓᓂ. 
8ᑍᒫᑦᓮᓐᓇᖅᑕᐅᖅ ᐅᓐᓄᒃᑯᑦ ᓇᓂᕈᐊᑦ ᐃᑯᐊᓪᓚᒋᐊᖅᑐᓕᕈᓂᒋᑦ, ᐃᓯᖅᓗᐊᕐᖕᓂᑎᑕᒃᓮᑦ ᐃᑯᐊᓪᓚᒐᒃᓴᕆᕔᑦ, ᑕᒪᓐᓇᓗ ᐃᑯᐊᓚᑦᓯᓂᒃᑯᑦ ᑐᓂᕐᕈᓯᕐᖕᓂᖅ ᑲᔪᓯᑎᑕᐅᔪᒃᓴᐅᕗᖅ ᐊᑕᓂᐅᑉ ᓵᖓᓂ ᑭᖑᕚᕇᖑᕙᖕᓂᐊᖅᑐᓕᒫᓄᑦ. 
9ᐃᓯᖅᓗᐊᕐᖕᓂᑎᑕᒃᓴᒥᒃ ᐱᖁᔭᐅᓯᒪᖏᑦᑐᒥᒃ ᑕᕝᕙᓂ ᑐᓂᕐᕈᓯᖅᕕᖕᒥ ᐃᑯᐊᓪᓔᔪᒃᓴᐅᓐᖏᓚᓯ ᐃᑦᔪᕐᖕᓁᓕᑎᓯᒪᖏᑦᑐᓂᒃ, ᑐᓂᕐᕈᑎᒃᓴᒥᒡᓘᓐᓃᑦ ᐆᒪᔪᒥᒃ ᐃᑯᐊᓚᑎᑕᒃᓴᒥᒃ, ᑐᓂᕐᕈᑎᒃᓴᓂᒡᓘᓐᓃᑦ ᓂᐊᖂᔭᓂᒃ, ᑕᕝᕗᖓᓗ ᑯᕕᓯᔪᒃᓴᐅᓐᖏᓚᓯ ᐸᐅᕐᖎᑦ ᐃᑦᑎᖓᓂᒃ. 
10ᐊᕐᕌᒍᑕᒫᓪᓗ ᐂᕈᓂ ᑐᓂᕐᕈᓯᖅᑐᒃᓴᐅᕗᖅ ᑐᓂᕐᕈᓯᖅᕕᐅᑉ ᓴᓗᒻᒪᖅᓴᖅᑕᐅᑦᔪᑎᒃᓴᖓᓂᒃ ᑐᒃᓯᐊᕐᖕᓂᒃᑯᑦ ᑐᓂᕐᕈᓯᖅᕕᐅᑉ ᓇᒃᔪᓐᖑᐊᖏᑦ ᐊᐅᒥᑎᖅᓗᒋᑦ ᐆᒪᔫᑉ ᐊᔪᕐᖕᓃᑦ ᐱᑦᔪᑎᒋᓪᓗᒋᑦ ᑐᓂᕐᕈᑕᐅᔫᑉ ᐊᐅᖓᓄᑦ ᐊᕐᕌᒍᒥ ᐊᑕᐅᓯᐊᖃᑦᑕᖅᓗᓂ ᐊᕐᕌᒍᑕᒫᑦ ᑕᒪᓐᓇ ᑲᔪᓯᑎᑕᐅᔪᒃᓴᐅᕗᖅ ᑍᒪᓐᖓᑦ ᑭᖑᕚᕆᔪᒫᖅᑕᓯ ᑎᑭᓪᓗᒋᑦ, ᑖᓐᓇ ᑐᓂᕐᕈᓯᖅᕕᒃ ᐃᑦᔪᕐᖕᓁᒻᒪᕆᒃᑐᒃᓴᐅᖕᒪᑦ ᐊᑕᓂᕐᖕᒧᑦ ᑐᓂᔭᐅᓯᒪᓗᓂ.”
11ᐊᑕᓂᖅ ᐅᖃᖅᐳᖅ ᒨᓯᓯᒧᑦ, 
12“ᐄᓴᕅᓕᒥᐅᑦ ᐃᓄᖏᑦ ᓈᓴᓕᕈᕕᒋᑦ, ᐃᓄᐃᑦ ᐊᑐᓂᑦ ᐃᓘᓐᓇᑎᒃ ᐊᑭᓖᔪᒃᓴᐅᕗᑦ ᐊᑕᓂᕐᖕᒧᑦ ᐃᓅᓯᑎᒃ ᐱᑦᔪᑎᒋᓗᒋᑦ, ᖃᓄᐃᓕᓇᖅᑐᒧᑦ ᑎᑭᑕᐅᖁᓇᒋᑦ ᓈᓴᖅᑕᐅᓕᖅᑎᓪᓗᒋᑦ. 
13ᐊᑐᓂᑦ ᑕᕝᕙ ᓈᓴᖅᑕᐅᔪᑦ ᐃᒤᑦᑐᓂᒃ ᑐᓂᓯᔪᒃᓴᐅᕗᑦ: ᑮᓇᐅᔭᓂᒃ ᐅᖁᒤᓐᓂᖅᓯᐅᑎᓪᓚᕆᖕᒧᑦ ᐊᑐᖅᑕᐅᒐᔪᒃᑐᒧᑦ ᐆᒃᑐᕋᖅᑕᐅᓯᒪᔪᓂᒃ ᒪᓕᒡᓗᑎᒃ. ᑕᒪᒃᑯᐊ ᑕᕝᕙ ᐃᓅᑉ ᐊᑐᓂᑦ ᑐᓂᔭᕆᐊᖃᖅᐰᑦ ᐊᑕᓂᕐᖕᒧᑦ. 
14ᓈᓴᖅᑕᐅᔪᑦ ᐊᑐᓂᑦ, 20-ᓂᒃ ᐊᕐᕌᒍᓕᖕᓂᑦ ᐱᒋᐊᖅᓗᑎᒃ ᐅᖓᑖᓄᑦ, ᑐᓂᓯᔪᒃᓴᐅᕗᑦ ᐊᑕᓂᕐᖕᒧᑦ. 
15ᐊᒃᓱᐃᑦᑐᑦ ᐅᓄᕐᖕᓂᖅᓴᓂᒃ ᑐᓂᓯᔭᕆᐊᖃᕐᖕᓂᐊᓐᖏᓚᑦ, ᐊᒃᓱᔪᓪᓗ ᐅᓄᖏᓐᓂᖅᓴᓂᒃ ᑐᓂᓯᔭᕆᐊᖃᕐᖕᓂᐊᕐᖕᒥᓇᑎᒃ, ᐊᑭᓕᐅᑕᐅᔭᕆᐊᖃᖅᑐᓂᒃ ᐃᓅᓯᕐᖕᒥᖕᓄᑦ ᐊᑕᓂᕐᖕᒧᑦ ᐊᑭᓖᓕᕈᑎᒃ. 
16ᑕᒪᒃᑯᐊ ᑐᓂᕐᕈᑎᐅᔪᑦ ᑮᓇᐅᔭᑦ ᐃᓅᓯᑎᒃ ᐱᓪᓗᒋᑦ ᐄᓴᕅᓕᒥᐅᑦ ᐃᓄᖏᓐᓂᑦ ᑲᑎᖅᓱᖅᑕᒃᓴᕆᕙᑎᑦ ᐊᑭᓕᐅᑎᒋᓗᒋᓪᓗ ᑐᐱᐅᑉ ᓇᔪᒐᕐᖕᒪ ᐱᓇᓱᐊᖅᑕᐅᑦᔪᑎᒃᓴᖓᓄᑦ; ᑕᒪᓐᓇᓗ ᑖᒃᓰᔭᕈᑎᐅᔪᖅ ᐃᓅᓯᖏᓐᓄᑦ ᐊᑭᓕᐅᑎᒃᓴᐅᓂᐊᖅᐳᖅ ᐊᑕᓂᐅᑉ ᓵᖓᓂ, ᐃᓅᓯᖏᓐᓂᒡᓗ ᓴᐳᑦᔨᓯᒪᑦᔪᑎᒃᓴᓐᓄᑦ ᐃᖅᑲᐅᒪᑦᔪᑎᒃᓴᕆᓂᐊᖅᐸᕋ.”
17ᐊᑕᓂᖅ ᒨᓯᓯᒧᑦ ᐅᖃᖅᐳᖅ, 
18“ᐴᒍᑕᕐᖕᒥᒃ ᑲᓐᓄᔭᒥᒃ ᓴᓇᔪᒃᓴᐅᕗᑎᑦ ᑲᓐᓄᔭᒥᒡᓗ ᐊᓪᓕᕋᖃᖅᓗᒍ, ᐅᐊᓴᖅᕕᒃᓴᐅᖁᓪᓗᒍ, ᐃᓂᖃᖅᑎᑕᒃᓴᕆᕙᓪᓗ ᑐᐱᐅᑉ ᑲᑎᒪᕕᐅᑉ ᑐᓂᕐᕈᓯᖅᕕᐅᓪᓗ ᐊᑯᓐᓂᖓᓂ, ᐃᒥᕐᖕᒥᒡᓗ ᐃᒻᒥᖅᓗᒍ. 
19ᐂᕈᓂᒃᑯᑦ ᐃᕐᖕᓂᕇᑦ ᐅᐊᓴᖃᑦᑕᖁᓪᓗᒋᑦ ᐊᒡᒐᖕᒥᖕᓂᒃ ᐃᑎᒐᖕᒥᖕᓂᒡᓗ ᑕᕝᕙᓂ. 
20ᐃᑎᓚᐅᖏᓐᓂᕐᖕᒥᖕᓂ ᑐᐱᕐᖕᒧᑦ ᑲᑎᒪᕕᖕᒧᑦ, ᐅᕝᕙᓗ ᑐᓂᕐᕈᓯᖅᕕᖕᒧᐊᓚᐅᖏᓐᓂᕐᖕᒥᖕᓂ ᑐᓂᕐᕈᓯᕆᐊᖅᑐᕐᖕᓂᐊᖅᓗᑎᒃ ᓂᕿᒃᓴᓂᒃ, ᐃᑯᐊᓚᑦᓯᓂᒃᑯᓪᓗ ᑐᓂᕐᕈᓯᕆᐊᖅᑐᕐᖕᓂᐊᕈᑎᒃ ᐊᑕᓂᕐᖕᒧᑦ, ᐅᐊᓴᖅᑐᒃᓴᐅᕗᑦ ᐃᒥᕐᖕᒧᑦ, ᑐᖁᖁᓇᒋᑦ. 
21ᐊᒡᒐᖕᒥᖕᓂᒃ ᐅᐊᓴᖅᑐᒃᓴᐅᕗᑦ ᐃᑎᒐᖕᒥᖕᓂᒡᓗ, ᑐᖁᖁᓇᒋᑦ. ᑕᒪᓐᓇᓗ ᐱᖁᔭᖅ ᑍᒫᓐᖓᑦ ᐊᑐᖅᑕᐅᔪᒃᓴᐅᕗᖅ ᑖᒃᑯᓇᓐᖓᑦ ᑭᖑᕚᖏᓐᓂᓗ ᐃᓱᖃᖏᑦᑐᒧᑦ.”
22ᐊᑕᓂᖅ ᐅᖃᖅᐳᖅ ᒨᓯᓯᒧᑦ, 
23“ᑎᐱᑦᓯᐊᕆᒃᓴᐅᑎᓂᒃ ᒪᒪᕐᖕᓂᖅᐹᓂᒃ ᐱᔪᒃᓴᐅᕗᑎᑦ; ᐅᖁᒤᓐᓂᖃᖅᑐᓂᒃ 6-ᑭᓗᒍᕌᒻᓂᒃ ᐃᒥᕐᖕᒥᒃ ᒨᕐᒥᒃ, ᐱᖓᓱᓂᒃ ᑭᓗᒍᕌᒻᓂᒃ ᐅᖁᒤᓐᓂᖃᖅᑐᓂᒃ ᒪᒪᖅᑐᓂᒃ ᓯᓇᒪᓐᓂᒃ, ᐱᖓᓱᓂᒃ ᑭᓗᒍᕌᒻᓂᒃ ᐅᖁᒤᓐᓂᖃᖅᑐᓂᒃ ᒪᒪᖅᑐᓂᒃ ᑬᓂᓐᓂᒃ, 
24ᐊᒻᒪᓗ 6-ᓂᒃ ᑭᓗᒍᕌᒻᓂᒃ ᐅᖁᒤᓐᓂᖃᖅᑐᓂᒃ ᑬᑦᓯᐊᓂᒃ ᑕᒪᒃᑯᐊᓗ ᐅᖁᒤᓐᓂᕐᖕᓂᐊᖅᑕᒃᓴᕆᕙᓯ ᐅᖁᒤᓐᓂᖅᓯᐅᑎᓪᓚᕆᖕᒧᑦ ᐊᑐᖅᑕᐅᒐᔪᒃᑐᒧᑦ ᐆᒃᑐᕋᖅᑕᐅᓯᒪᔪᓂᒃ ᒪᓕᒡᓗᓯ. ᐃᓚᖃᕐᖕᒥᓗᑎᒃ ᓇᐹᖅᑑᑉ ᐅᖅᓱᖏᓐᓂᒃ 4-ᓖᑕᓂᒃ. 
25ᑕᒪᒃᑯᐊᓗ ᑕᕝᕙ ᑲᑎᓪᓗᒋᑦ ᐃᑦᔪᕐᖕᓁᑎᑕᐅᓯᒪᓗᑎᒃ ᒥᖑᐊᕈᑎᒃᓴᐅᔪᒃᓴᐅᕗᑦ, ᑲᑎᓯᒪᓗᑎᒃ ᑎᐱᑦᓯᐊᕆᒃᓴᐅᑎᑎᑐᑦ; ᒥᖑᐊᕈᑎᒃᓴᐅᔪᒃᓴᐅᕗᑦ ᐃᑦᔪᕐᖕᓁᑦᑑᓗᑎᒃ. 
26ᑕᒪᑐᒧᖓᓗ ᒥᖑᐊᖅᑕᒃᓴᕆᕙᑦ ᑐᐱᖅ ᑲᑎᒪᕕᐅᔪᖅ, ᐊᖏᖃᑎᒌᒍᑎᐅᓪᓗ ᐃᒃᓯᖅᕕᖁᑎᖓ ᒥᖑᐊᖃᓯᐅᑎᓗᒍ, 
27ᓵᓗ ᓱᓇᓕᒫᖏᓪᓗ, ᓇᓂᕈᐊᖃᖅᕖᓪᓗ ᓱᓇᓕᒫᖏᓪᓗ, ᑐᓂᕐᕈᓯᖅᕕᒡᓗ ᐃᑯᐊᓚᔭᒃᓴᓕᒫᓪᓗ, 
28ᑐᓂᕐᕈᓯᖅᕕᒡᓗ ᐃᑯᐊᓚᑕᒃᓴᓂᒃ ᑐᓂᕐᕈᓯᖅᕕᒃ ᓱᓇᑐᐃᓐᓇᓕᒫᖏᓪᓗ, ᐅᐊᓴᖅᕕᒡᓗ ᐊᓪᓕᕋᖓᓗ. 
29ᑕᒪᒃᑯᐊ ᑍᒫᒃ ᐃᑦᔪᕐᖕᓁᑎᑕᒃᓴᕆᕙᑎᑦ, ᑕᕝᕙ ᐃᑦᔪᕐᖕᓁᓐᓂᖅᐸᐅᓕᓂᐊᖅᐳᑦ; ᓱᓇᑐᐃᓐᓇᑦᓯᐊᖅᓗ ᑕᕝᕗᖓ ᐊᒃᑑᑎᔪᖅ ᐃᑦᔪᕐᖕᓁᓕᑎᑕᐅᓂᐊᖅᐳᖅ. 
30ᑕᕝᕙ ᐂᕈᓂ ᐃᕐᖕᓂᖏᓪᓗ ᑕᒪᑐᒧᖓ ᒥᖑᐊᖅᑕᖅᓴᕆᕙᑎᑦ, ᑎᓕᓗᒋᓪᓗ ᑐᓂᕐᕈᓯᖅᑎᑦᓯᔨᐅᓕᖁᓪᓗᒋᑦ ᑕᒪᑐᒨᓇ ᐅᕙᓐᓂᒃ ᐱᔨᑦᓯᕈᓐᓇᖁᓪᓗᒋᑦ. 
31ᐄᓴᕅᓕᒥᐅᓪᓗ ᐃᓄᖏᓐᓄᑦ ᐅᖃᖅᑐᒃᓴᐅᕗᑎᑦ, ‘ᑕᒪᓐᓇ ᒥᖑᐊᖅᓯᒍᑎᒃᓴᐅᕗᖅ ᐃᑦᔪᕐᖕᓁᑦᑑᓗᓂ ᐊᑐᖅᑕᐅᕙᖕᓂᐊᖅᐳᖅ ᐅᕙᓐᓄᑦ ᐱᔨᑦᓯᖅᑐᒃᓴᓄᑦ ᑍᒫᓐᖓᑦ ᑭᖑᕚᕇᖑᔪᒫᖅᑐᓂ ᑲᔪᓯᑎᑕᐅᔪᒃᓴᐅᕗᖅ. 
32ᒥᖑᐊᖅᓯᒍᑎᒃᓴᐅᓂᐊᓐᖏᓚᖅᓕ ᐃᓄᑐᐃᓐᓇᕐᖕᓄᑦ, ᑍᒫᑦᓮᓐᓇᖅᓗ ᑲᑎᓯᒪᔪᓂᒃ ᐋᖅᑭᒃᓯᔪᒃᓴᐅᓐᖏᓚᑎᑦ; ᐃᑦᔪᕐᖕᓁᑦᑑᖕᒪᑦ, ᐃᕝᕕᓪᓗ ᐃᑦᔪᕐᖕᓁᑎᑕᒃᓴᕆᕙᑦ. 
33ᓇᓪᓕᐊᑦ ᑍᒤᑦᑑᑉ ᐊᑦᔨᖓᓂᒃ ᑲᑎᑦᓯᓗᓂ ᓴᓇᓇᓱᒃᑐᖃᖅᐸᑦ ᐅᕝᕙᓗ ᓇᓪᓕᐊᓐᓄᑐᐃᓐᓇᖅ ᑐᓂᕐᕈᓯᖅᑎᑦᓯᔨᐅᖏᑦᑐᓄᑦ ᒥᖑᐊᖅᓯᒍᑕᐅᒃᐸᑦ ᑖᓐᓇ ᐃᓄᖁᑎᓐᓄᑦ ᐃᓚᒋᔭᐅᔪᓐᓃᖅᑐᒃᓴᐅᕗᖅ.’”
34ᐊᑕᓂᖅ ᐅᖃᖅᐳᖅ ᒨᓯᓯᒧᑦ, “ᑎᐱᑦᓯᐊᕆᒃᓴᐅᑎᓂᒃ ᒪᒪᖅᑐᓂᒃ ᐱᓗᑎᑦ ᒪᑯᓂᖓ ᓯᑕᒃᑎᓂᒃ, ᐅᓁᑲᓂᒡᓗ, ᑲᐅᓪᐸᓅᒻᓂᒡᓗ, ᒪᒪᖅᑐᓂᒡᓗ ᑎᐱᑦᓯᐊᕆᒃᓴᐅᑎᓂᒃ ᕗᕅᖕᑭᓐᓯᓐᓯᒥᒃ ᐃᓚᓯᒪᖏᑦᑐᒥᒃ ᐃᓚᖃᖅᑎᓪᓗᒍ ᑕᒪᒃᑯᐊ ᐊᑐᓂᑦ ᑍᒤᓪᓗᐊᖅᑎᓪᓗᒋᑦ ᐊᖏᓂᖏᑦ ᐱᔪᒃᓴᐅᕗᑎᑦ. 
35ᑕᒪᒃᑯᐊ ᐊᑐᖅᓗᒋᑦ ᐃᓯᖅᓗᐊᕐᖕᓂᒍᑎᒃᓴᓕᐅᖅᑐᒃᓴᐅᕗᑎᑦ, ᑲᑎᓯᒪᓗᒋᑦ ᑎᐱᑦᓯᐊᕆᒃᓴᐅᑎᑎᑐᑦ. ᑕᕆᐅᓕᖅᓗᒋᓪᓗ ᓴᓗᒪᑦᓯᐊᖏᓐᓇᖁᓪᓗᒋᑦ ᐃᑦᔪᕐᖕᓁᖁᓪᓗᒋᓪᓗ. 
36ᐃᓚᖏᑦ ᑲᑦᔪᒡᓗᒋᑦ ᓯᖃᓪᓕᔭᒃᓴᕆᕙᑎᑦ ᓯᖃᓕᑦᓯᐊᖅᓗᒋᑦ ᐳᔪᕋᖅᑎᑐᑦ, ᑐᐱᕐᖕᒧᐊᕈᑎᔭᒃᓴᕆᕙᑦ ᓇᔪᒐᓐᓄᑦ, ᑲᓐᖓᖅᓲᑎᒋᔭᒃᓴᕆᕙᓪᓗ ᐊᖏᖃᑎᒌᖕᓂᐅᑉ ᐃᒃᓯᖅᕕᖁᑎᖓᑕ ᓯᕗᕌᓄᑦ. ᑕᒪᑐᒪᓗ ᐃᓯᖅᓗᐊᕐᖕᓂᑎᑕᒃᓴᐅᑉ ᐃᑦᔪᕐᖕᓁᑦᑐᒻᒪᕆᐅᓂᖓ ᐃᒃᐱᒋᔭᒃᓴᕆᕙᑦ. 
37ᐃᓯᖅᓗᐊᕐᖕᓂᑎᑕᒃᓴᒥᒡᓗ ᑍᒤᑦᑐᑎᑐᑦ ᓴᓇᓯᒪᒐᓚᒃᑐᒥᒃ ᓇᖕᒥᓂᖅ ᐊᑐᒐᒃᓴᕐᖕᓂᒃ ᓴᓇᔪᒃᓴᐅᓐᖏᓚᑎᑦ, ᑍᒤᑦᑑᑉ ᐃᓯᖅᓗᐊᕐᖕᓂᑎᑕᒃᓴᐅᑉ ᐃᑦᔪᕐᖕᓁᓐᓂᖓ ᑲᒪᒋᔭᐅᑦᓯᐊᖅᑐᒃᓴᐅᖕᒪᑦ ᐊᑕᓂᕐᖕᒧᑦ ᑐᓂᔭᐅᓯᒪᓗᓂ. 
38ᓇᓪᓕᐊᓐᓂᒃ ᑍᒤᑦᑐᒥᒃ ᓴᓇᔪᖃᖅᐸᑦ ᑎᐱᑦᓯᐊᕆᒃᓴᐅᑎᓕᐊᕆᒐᓱᐊᖅᓗᒍ, ᑖᓐᓇ ᑍᒤᓕᐅᖅᑐᖅ ᐃᓄᖁᑎᓐᓄᑦ ᐃᓚᒋᔭᐅᔪᓐᓁᖅᑐᒃᓴᐅᕗᖅ.”
