1ᐊᑕᓂᖅ ᑕᑯᓚᐅᖅᐸᕋ ᓇᖏᖅᑐᖅ ᑐᓂᕐᕈᓯᖅᕕᐅᑉ ᓴᓂᐊᓂ, ᐅᖃᖅᓗᓂᓗ, “ᑐᒃᓯᐊᖅᕕᒡᔪᐊᑉ ᓱᑲᖏᑕ ᓄᕗᖏᑦ ᐊᓇᐅᒃᑭᑦ ᑐᓐᖓᕕᖓ ᓴᔪᖁᓪᓗᒍ, ᑖᒃᑯᓄᖓᓗ ᐃᓄᓕᒫᑦ ᓂᐊᖁᖏᑦ ᓯᖁᒥᑕᐅᖁᓪᓗᒋᑦ, ᐊᒥᐊᒃᑯᖏᓪᓗ ᑐᖁᑦᓱᒫᖅᐸᒃᑲ ᓴᕕᒡᔪᐊᒧᑦ; ᐊᑕᐅᓯᕐᖕᒥᒡᓘᓐᓃᑦ ᕿᒫᔪᖃᕐᖕᓂᐊᓐᖏᓚᑦ, ᓇᓪᓕᐊᓐᓂᒡᓘᓐᓃᑦ ᐊᓐᓇᒃᑐᖃᕐᖕᓂᐊᕋᓂ. 
2ᐃᑎᖅᓴᓕᐅᕋᓗᐊᖅᐸᑕᓗ ᑐᖁᖓᔪᑦ ᐃᓂᖓᓐᓄᑦ, ᑍᑲᓐᖓᑦ ᑎᒍᔪᒫᖅᐸᒃᑲ; ᒪᔪᕋᓗᐊᖅᐸᑕᓗ ᕿᓚᖕᒧᑦ ᑕᕝᕙᓐᖓᑦ ᐊᖅᑲᖅᑎᑦᓱᒫᖅᐸᒃᑲ. 
3ᐃᔨᕆᐊᖅᑐᕋᓗᐊᖅᐸᑕᓗ ᖃᖅᑲᐅᑉ ᑳᕐᒥᐅᓕᐅᑉ ᖄᖓᓄᑦ, ᕿᓂᖅᓗᒋᑦ ᓇᓂᔪᒫᖅᐸᒃᑲ ᑎᒍᓗᒋᓪᓗ; ᐃᔨᕋᓗᐊᖅᐸᑕᓗ ᐃᒪᕕᐅᑉ ᐃᖅᑲᖓᓄᑦ, ᑍᑯᖓ ᖁᒡᓗᒋᐊᖅ ᑎᓕᔪᒫᖅᐸᕋ, ᑖᑦᓱᒪᓗ ᑮᔪᒫᖅᐰᑦ. 
4ᑎᒍᔭᐅᒐᓗᐊᖅᐸᑕᓗ ᐊᑭᕋᒥᖕᓄᑦ, ᐱᖁᔨᔪᒫᖅᐳᖓ ᓴᕕᒡᔪᐊᒥᒃ, ᑖᑦᓱᒪᓗ ᑐᖁᑦᓱᒫᖅᐰᑦ; ᑕᑯᓐᓇᕈᒫᖅᐸᒃᑲᓗ ᐱᐅᖏᑦᑐᒧᑦ ᐱᒋᐊᕈᒪᓗᒋᑦ ᐱᐅᔪᒨᖏᑦᑐᖅ.”
5ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑕ ᒎᑎᐅᑉ,
6ᑖᓐᓇ ᖁᑦᓯᖕᓂᖅᓴᒥ ᐃᓂᒃᓴᒥᓂᒃ ᐃᒡᓗᕈᓯᓕᐅᖅᑐᖅ ᕿᓚᖕᒥ,
7ᐊᑕᓂᖅ ᐅᖃᖅᐳᖅ, “ᐄᓴᕅᓕᒥᐅᑦ, ᐃᑎᐅᐱᐊᒥᐅᓄᑦ ᐊᑦᔨᐅᓐᖏᑎᑕᐅᓇᓱᒋᕕᓰ ᐅᕙᓐᓄᑦ? ᐊᐅᓪᓚᖅᑎᓚᐅᓐᖏᓚᑦᓰ ᐃᑦᔨᑉᑎᒥᑦ, ᑍᒫᒃᑕᐅᖅ ᐱᓕᔅᑍᓂᒥᐅᑦ ᑲᑉᕼᐊᑐᐊᕆᒥᑦ, ᓯᕆᐊᒥᐅᓪᓗ ᑭᕆᒥᑦ?” 
8ᑕᑯᒋᑦ, ᐊᑕᓂᐅᑉ ᒎᑎᐅᑉ ᐊᖓᔪᖅᑳᐅᕕᒃ ᐊᔪᖅᑐᓕᔪᖅ ᑕᑯᓐᓇᖅᐹ, “ᓄᖑᑎᑦᓱᒫᖅᐸᕋᓗ ᐊᖓᔪᖅᑲᐅᕕᒃ ᓄᓇᖅᔪᐊᒥᑦ; ᔧᑰᓪᓕ ᑭᖑᕚᖏᓐᓂᒃ ᓄᖑᑎᑦᓯᑦᓯᐊᒻᒪᕆᖕᓂᐊᓐᖏᓚᖓ,” ᐊᑕᓂᖅ ᐅᖃᖅᐳᖅ.
9“ᓱᓕᓗᖓ ᐱᖁᔨᓂᐊᖅᐳᖓ, ᐄᓴᕅᓕᒥᐅᑦ ᐊᐅᓚᑎᑦᓱᒫᖅᐸᒃᑲ ᐃᓅᖃᑎᒌᒡᔪᐊᑦ ᐊᑯᕐᖓᓐᓂ ᓂᐊᖂᔭᒃᓴᑎᑐᑦ ᓴᓃᔭᖅᑕᐅᔪᑎᑐᑦ ᐃᕕᒃᓱᒐᕐᖕᓂᑦ, ᐊᒡᓛᑦ ᓴᓃᑦ ᒥᑭᓐᓂᖅᐹᖓ ᑲᑕᖕᓂᐊᓐᖏᓚᖅ ᒪᓂᖅᑲᒧᑦ. 
10ᐃᓄᖁᑎᓐᓂ ᐊᔪᖅᑐᓕᔪᓕᒫᑦ ᑐᖁᔪᒫᖅᐳᑦ ᓴᕕᒡᔪᐊᒧᑦ, ᐃᒫᒃ ᐅᖃᖅᑐᑦ, ‘ᐱᐅᖏᑦᑐᒧᑦ ᐊᖑᔭᐅᓂᐊᓐᖏᓚᒍᑦ ᑎᑭᑕᐅᓂᐊᓐᖏᓚᒍᓪᓘᓐᓃᑦ.’”
11ᐊᑕᓂᖅ ᐅᖃᖅᐳᖅ, “ᐅᓪᓗᒥ ᑍᑲᓂ ᑍᕕᑎᐅᑉ ᐊᖓᔪᖅᑲᐅᕕᖓ ᑲᑕᒃᓯᒪᔪᖅ ᖃᕝᕕᖅᑎᑦᓱᒫᖅᐸᕋ, ᓱᕋᒃᓯᒪᔪᓪᓗ ᐊᖅᑭᒃᓲᖅᓗᒋᑦ, ᐅᕐᕈᓯᒪᔪᓪᓗ ᒪᑭᑎᓪᓗᒋᑦ, ᐱᐅᓯᕆᓚᐅᖅᓯᒪᔭᖏᑎᑐᓪᓗ ᐅᑎᖅᑎᓪᓗᒋᑦ. 
12ᓄᓇᑖᖁᓪᓗᒋᑦ ᐄᑐᒥᐅᑉ ᓄᓇᖓᑕ ᐊᒥᐊᒃᑯᖓᓂᒃ, ᐃᓅᖃᑎᒌᒡᔪᐊᓕᒫᓪᓗ ᐊᑎᒃᑯᑦ ᕾᖁᔭᐅᓯᒪᔪᑦ,” ᐊᑕᓂᖅ ᐅᖃᖅᐳᖅ ᑕᒪᑐᒥᖓ ᑍᒤᑎᑦᓯᔪᖅ.
13ᐊᑕᓂᖅ ᐅᖃᖅᐳᖅ, “ᑕᑯᒋᑦ ᐅᓪᓗᐃᑦ ᕾᕗᑦ,
14ᐄᓴᕅᓕᒥᐅᑦ ᐃᓄᖁᑎᒃᑲ ᐅᑎᖅᑎᑦᓱᒫᖅᐸᒃᑲ ᓄᓇᖏᓐᓄᑦ,
15ᓄᓇᖏᓐᓄᑦ ᐃᓕᔪᒫᖅᐸᒃᑲ ᑕᕝᕙᓐᖓᓪᓗ ᐊᒧᔭᐅᓂᐊᕈᓐᓃᖅᓗᑎᒃ,
