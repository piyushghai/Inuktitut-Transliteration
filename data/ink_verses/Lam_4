1ᒎᓘᑉ ᐱᔪᒥᓇᕐᖕᓂᕆᓚᐅᖅᑕᖓ ᐱᔪᒥᓇᕈᓐᓃᖅᓯᒪᕗᖅ,
2ᓮᐅᓂᐅᑉ ᐃᓅᓱᒃᑐᖁᑎᖏᑦ ᒎᓗᑎᑐᑦ ᐊᓐᓂᕐᖕᓇᖅᑎᒋᓚᐅᖅᑐᑦ,
3ᐊᒪᕉᒐᓗᐊᓪᓕ ᑲᒪᑦᓯᐊᖅᐸᒃᐳᑦ ᕿᑐᕐᖓᒥᖕᓂᒃ,
4ᓄᑕᕋᓛᑦ ᐅᖃᖏᑦ ᕿᓚᖕᒥᖕᓄᑦ ᓂᐱᓐᖓᓕᖅᐳᑦ ᐃᒥᕈᖕᓂᕐᖕᒧᑦ,
5ᐃᓄᐃᑦ ᓂᕿᑦᓯᐊᕙᖕᓂᒃ ᓂᕆᕙᓚᐅᖅᑐᑦ ᐱᖅᓕᕋᖅᓗᑎᒃ ᓇᓂᑐᐃᓐᓈᓕᖅᐳᑦ,
6ᐃᓄᖁᑎᒪ ᓱᒋᐊᖅᑕᐅᓂᖓᑦ ᐊᖏᓂᖅᓴᐅᓯᒪᕗᖅ ᓱᑑᒪᒥᐅᑦ ᓱᒋᐊᖅᑕᐅᓂᖓᓂᑦ,
7ᐊᖓᔪᖅᑳᖅᔪᐊᑉ ᐸᓂᖏᑦ ᐊᖑᒻᒧᑦ ᐊᒃᑐᖅᑕᐅᓚᐅᖅᓯᒪᖏᓐᓂᕐᖕᒧᑦ ᐊᐳᑎᑐᑦ ᓴᓗᒪᑎᒋᓚᐅᖅᐳᑦ,
8ᖃᐅᔨᒪᔭᐅᖏᑦᑐᑎᑐᓪᓕ ᐊᖅᑯᑎᒥᐅᑕᑐᐃᓐᓇᐅᓕᖅᐳᑦ,
9ᐅᓇᑕᖅᑐᓂ ᑐᖁᔪᑦ ᐱᐅᓂᖅᓴᐅᕗᑦ ᑭᖑᓂᖓᓂ ᑐᖁᔪᕕᓂᕐᖕᓂᑦ ᐱᖅᓕᖅᓗᑎᒃ
10ᐊᓯᕈᖅᑕᐅᓇᖅᑐᑦ ᐃᓄᖁᑎᓐᓄᑦ ᑎᑭᓚᐅᖅᑐᑦ ᑲᑉᐱᐊᓇᖅᑐᖅᔪᐊᖑᓯᒪᓂᖓᓄᑦ
11ᐊᑕᓂᐅᑉ ᓂᓐᖓᕕᒡᔪᐊᕐᖕᓂᓂ ᓴᖅᑭᑎᒻᒪᒍ,
12ᐃᓄᐃᑦ ᓇᓂᑐᐃᓐᓇᖅ ᐊᖓᔪᖅᑳᖅᔪᐊᓪᓗ ᐅᓇᖕᒥᓱᒃᐸᓚᐅᓐᖏᓚᑦ
13ᑍᒤᑦᓱᓐᓁᓚᐅᖅᐳᖅᓕ, ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᑦ, ᑐᓂᕐᕈᓯᖅᑎᑦᓯᔨᖁᑎᖏᓪᓗ ᒎᑎᒧᑦ
14ᔪᕉᓴᓚᒥᐅᑦ ᓯᕗᓕᖅᑎᖏᑦ ᐊᖅᑯᑎᑎᒎᖃᑦᑕᖅᐳᑦ ᑕᐅᑐᖏᑦᑐᑎᑐᑦ,
15ᐃᓄᖕᓄᑦ ᐅᖃᐅᑦᔭᐅᖃᑦᑕᓕᖅᐳᑦ, “ᑕᒫᓃᒐᓯ! ᓴᓗᒤᑦᑑᒐᑦᓯ!
16ᐊᑕᓂᐅᑉ ᑲᒪᒋᔪᓐᓃᕐᖕᒪᒋᑦ ᓯᐊᒻᒪᖅᑎᑉᐰᑦ ᓇᒧᑐᐃᓐᓇᖅ,
17ᐃᑲᔪᖅᑎᒃᓴᖅᓯᐅᓚᐅᖅᐳᒍᑦ ᓴᐱᓕᑐᐃᓐᓇᖅᓗᑕ ᓱᓇᖃᖏᑦᑐᒧᑦ ᓱᓇᐅᕝᕙ,
18ᐊᑭᕋᑦᑎᓐᓄᑦ ᓇᒧᓐᖓᕐᖕᓂᕗᑦ ᖃᐅᔨᒪᔭᐅᓇᓱᐊᖏᓐᓇᓕᓚᐅᖅᐳᑦ,
19ᓇᒃᑐᕋᓕᐅᑉ ᐊᐅᖅᓵᕐᖕᓂᖓᓂᑦ ᓱᒃᑲᓂᖅᓴᐅᓪᓗᑎᒃ ᐅᕙᑦᑎᓐᓂᒃ
20ᐊᑕᓂᐅᑉ ᐅᖅᓱᖅᑎᖅᓯᒪᔭᖓ ᐃᓅᓯᖃᖅᕕᒋᔭᕗᑦ,
21ᓯᕆᒋᑦᓯ ᖁᕕᐊᓱᒡᓗᓯ ᐄᑐᒥᐅᑕᐅᔪᓯ,
22ᓮᐅᓂ ᐊᔪᖅᑐᓕᓯᒪᓂᕐᖕᒥᓄᑦ ᐊᑭᓂᐊᖅᕕᐅᖕᒪᑦ,
