1ᐅᑯᐊ ᑕᕝᕙ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᑕ ᕼᐊᐸᑲᐅᑉ ᑐᒃᓯᐊᕈᑎᒋᓚᐅᖅᑕᖏᑦ:
2ᐊᑕᓃᖅ, ᑐᓴᖅᓯᒪᕗᖓ ᐅᓂᒃᑲᐅᓯᐅᓯᒪᓂᕐᖕᓂᒃ,
3ᒎᑎ ᑎᑭᑉᐳᖅ ᑏᒪᓂᒥᑦ;
4ᑖᑦᓱᒪ ᖃᐅᒻᒪᕆᖕᓂᖓ ᖃᐅᒻᒪᓚᒃᑎᑐᑦ ᑍᒤᑉᐳᖅ,
5ᓯᕗᓂᖓᓂ ᖃᓂᒪᓇᖅᑐᑦ ᐃᖏᕐᕋᕗᑦ,
6ᓄᖅᑲᕐᖕᒪᑦ, ᓄᓇᖅᔪᐊᖅ ᐊᐅᓚᓕᖅᐳᖅ;
7ᑯᓵᓐᒥᐅᑦ ᐃᓄᖏᑦ ᑕᑯᕙᒃᑲ ᑲᑉᐱᐊᓱᓕᖅᑐᑦ;
8ᐊᑕᓃᖅ, ᑰᖕᒧᑦ ᓂᓐᖓᒃᑎᑕᐅᕖᑦ?
9ᐱᑎᒃᓰᑦ ᕿᓗᓯᒪᓕᓚᐅᖅᐸᑦ ᐱᒋᐊᑐᐃᓐᓇᕆᐊᖃᓕᖅᓗᑎᑦ,
10ᖃᖅᑬᓪᓗ ᐃᓕᖕᓂᒃ ᑕᑯᒐᒥᒃ ᓴᔪᓕᖅᐳᑦ;
11ᖃᖅᔪᕕᑦ ᓱᒃᑲᓕᓂᕐᖕᒧᑦ ᖃᐅᒻᒪᓪᓚᖕᓂᖏᓐᓂ
12ᓄᓇᖅᔪᐊᒃᑯᑦ ᐱᓱᒃᐳᑎᑦ ᓂᓐᖓᐅᒪᓪᓗᑎᑦ;
13ᐊᓂᓚᐅᖅᐳᑎᑦ ᐃᓄᖁᑎᑎᑦ ᐱᐅᓕᔭᖅᑐᖅᓗᒋᑦ,
14ᖃᖅᔪᕕᑦ ᑲᐱᓚᐅᖅᐹ ᐅᓇᑕᖅᑐᒃᓴᖁᑎᖏᑕ ᐊᖓᔪᖅᑳᖓᑦ,
15ᐃᒪᖅᔪᐊᖅ ᑐᓪᓕᕋᓚᐅᖅᐸᑦ ᕿᒻᒥᖅᔪᐊᖁᑎᖕᓄᑦ,
16ᑕᒪᓐᓇᓗ ᑐᓴᕋᒃᑯ, ᐃᓗᒐ ᓴᔪᓕᖅᐳᖅ;
17ᓇᐹᖅᑐᐃᑦ ᐱᒋᓕᖕᓂᒃ ᐸᐅᕐᖓᖃᖅᐸᒃᑐᑦ ᐱᕈᖅᕕᐅᖏᒃᑲᓗᐊᖅᐸᑕ
18ᓱᓕ ᖁᕕᐊᓱᒡᓗᖓ ᐊᑕᓂᖅ ᓂᖅᑐᕈᒪᕙᕋ,
19ᐊᑕᓂᖅ ᒎᑎ, ᐱᔪᓐᓇᕐᖕᓂᖃᖅᕕᒋᒐᒃᑯ;
