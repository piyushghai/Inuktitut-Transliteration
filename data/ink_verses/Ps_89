1ᐊᑕᓃᖅ ᓇᒡᓕᖕᓃᑦ ᓱᖁᓯᔪᐃᑦᑐᖅ ᐃᓐᖏᐅᑎᒋᔪᒪᕙᕋ ᐃᓱᖃᖏᑦᑐᒧᑦ:
2ᓇᒡᓕᖕᓃᑦ ᓱᖁᓯᔪᐃᑦᑐᖅ ᐋᖅᑭᒃᓯᒪᓂᐊᖅᐳᖅ ᐃᓱᖃᖏᑦᑐᒧᑦ;
3ᐃᕝᕕᓪᓕ ᐅᖃᖅᐳᑎᑦ, “ᓂᕈᐊᖅᓯᒪᔭᕋ ᐊᖏᖃᑎᒋᓯᒪᕙᕋ,
4‘ᑭᖑᕚᒃᓴᑎᑦ ᐋᖅᑭᒃᓯᒪᓂᐊᖅᐸᒃᑲ ᐃᓱᖃᖏᑦᑐᒧᑦ,
5ᐊᑕᓃᖅ, ᕿᓔᑦ ᓂᖅᑐᐃᓚᐅᖅᓕᑦ ᑲᒪᓇᖅᑐᓕᓂᑎᑦ ᐱᓪᓗᒋᑦ,
6ᑭᓇᓖ ᕿᓚᖕᒦᑦᑐᖅ ᐊᑦᔨᖃᕈᓐᓇᖅᐸ ᐊᑕᓂᕐᖕᒥᒃ?
7ᒎᑎ ᓯᕘᕋᒋᔭᐅᕗᖅ ᐃᑦᔪᕐᖕᓁᑎᑕᐅᓯᒪᔪᑦ ᑲᑎᒪᓂᖏᓐᓂ,
8ᐊᑕᓃᖅ ᒎᑏ, ᕿᓚᖕᒥᐅᒐᓴᒡᔪᐃᑦ ᒎᑎᖓᑦ,
9ᐊᐅᓚᑦᓯᕗᑎᑦ ᐃᒪᕕᐅᑉ ᐊᐅᓚᓂᖓᓂᒃ,
10ᕅᕼᐋᐱ ᓯᖁᒥᓚᐅᖅᐸᑦ ᓯᖃᓪᓕᑦᓯᐊᖅᓗᒍ,
11ᕿᓚᒡᓗ ᓄᓇᓗ ᐱᖁᑎᒋᕚᒃᑭᒃ;
12ᐅᓐᓄᐊᓪᓗᐊᖅ ᐅᓪᓗᓪᓗᐊᖅᓗ, ᐱᓐᖑᖅᑎᓯᒪᕚᒃᑭᒃ;
13ᐱᔪᓐᓇᕐᖕᓂᖅᔪᐊᖃᖅᐳᑎᑦ, ᓲᖑᔪᖅᔪᐊᖑᓪᓗᑎᑦ,
14ᐃᓱᐊᖅᑐᓕᓂᖅ ᐋᖅᑭᒃᓱᐃᑦᓯᐊᕐᖕᓂᖅᓗ
15ᖁᕕᐊᓱᒍᑎᒃᓴᖃᖅᐳᑦ ᐃᓄᐃᑦ ᖁᕕᐊᓱᖕᓂᕐᖕᒧᑦ ᕾᒐᓛᕐᖕᓂᕐᖕᒥᒃ ᖃᐅᔨᒪᔪᑦ,
16ᐊᑎᕐᖕᓂᒃ ᐊᖏᒡᓕᑎᕆᓪᓗᑎᒃ ᖁᕕᐊᓲᑎᖃᖅᐳᑦ ᐅᓪᓗᓕᒫᖅ,
17ᐃᕝᕕᑦ ᓂᖅᑐᕐᖕᓇᕐᖕᓃᑦ ᐱᔪᓐᓇᐅᑎᒋᕚᑦ;
18ᐊᑕᓂᖅ ᓴᐴᓗᑕᕆᒐᑦᑎᒍ,
19ᑍᑦᓱᒪᓂ ᑕᑯᑎᑦᔪᑎᒃᑯᑦ ᐅᖃᓪᓚᖃᑦᑕᓚᐅᖅᐳᑎᑦ
20ᐱᔨᒐ ᑍᕕᑎ ᓇᒡᕚᖅᓯᒪᕙᕋ;
21ᐊᒡᒐᒃᑲ ᑍᒪᓐᖓᑦ ᑖᑦᓱᒪᓃᑦᑐᒃᓴᐅᕗᑦ;
22ᐆᒥᓱᒃᑎᐅᑉ ᓵᓚᒋᔭᒃᓴᕆᓐᖏᓛ,
23ᐊᑭᕋᖅᑐᖅᑎᖏᓪᓕ ᐋᓐᓂᖅᓯᕈᒪᕙᒃᑲ ᑖᑦᓱᒪ ᓯᕗᕐᖓᓂ
24ᓱᖁᓯᔪᐃᑦᑑᓂᕐᖕᒪ ᓇᒡᓕᒍᓱᖕᓂᕐᖕᒪᓗ ᐃᓚᒋᓂᐊᖅᐹ;
25ᑖᑦᓱᒪ ᐊᒡᒐᖏᑦ ᐃᒪᖅᕕᖕᒧᐊᖓᑎᓐᓂᐊᖅᐸᒃᑲ
26ᑖᑦᓱᒪ ᓂᓪᓕᐊᕕᒋᔪᒫᖅᐹᖓ, ‘ᐊᑖᑕᒋᕙᒋᑦ,
27ᐅᕙᖓᓗ ᐃᕐᖕᓂᐊᖑᖅᑳᖅᑐᓐᖑᖅᑎᑦᓱᒪᕙᕋ,
28ᓇᒡᓕᖕᓂᕋ ᑖᑦᓱᒧᖓ ᓱᖁᓯᔪᐃᑎᑦᓮᓐᓇᕐᖕᓂᐊᖅᐸᕋ ᐃᓱᖃᖏᑦᑐᒧᑦ,
29ᑭᖑᕚᖏᑦ ᓱᕐᕋᔪᐃᑎᑦᓱᒪᕙᒃᑲ ᐃᓱᖃᖏᑦᑐᒧᑦ,
30ᕿᑐᕐᖓᖏᑕ ᐱᖁᔭᒃᑲ ᕿᒪᒃᐸᒋᑦ,
31ᐃᓕᖅᑯᓯᐅᖁᔭᒃᑲ ᓯᖁᒥᑉᐸᒋᑦ, ᐱᖁᔭᒃᑲᓗ ᒪᓕᖏᑉᐸᒋᑦ.
32ᑕᕝᕙ ᐊᔪᕐᖕᓂᖏᑦ ᐊᓇᐅᑕᕐᖕᒧᑦ ᓱᒋᐊᕐᖕᓂᐊᖅᐸᒃᑲ,
33ᑭᓯᐊᓂᓕ ᑖᑦᓱᒧᖓ ᓇᒡᓕᖕᓂᕋ ᐲᕐᖕᓂᐊᓐᖏᓚᕋ,
34ᐊᖏᖃᑎᖃᖅᓯᒪᓂᕋ ᓯᖁᒥᓐᓂᐊᓐᖏᓚᕋ,
35ᐊᑕᐅᓯᐊᖅᓗᖓ ᐅᖃᒻᒪᕆᓚᐅᖅᐳᖓ ᓴᖑᑎᓐᓂᐊᓐᖏᑕᓐᓂᒃ ᐃᑦᔪᕐᖕᓁᓐᓂᕋ ᒪᓕᒡᓗᒍ;
36ᑭᖑᕚᖓ ᐃᓱᖃᖏᑦᑐᒧᑦ ᐱᔪᒫᖅᐳᖅ,
37ᑕᖅᑭᖅᑐᑦ ᐋᖅᑭᒃᓯᒤᓐᓇᕐᖕᓂᐊᖅᐳᖅ ᐃᓱᖃᖏᑦᑐᒧᑦ;
38ᒫᓐᓇᓕ ᐃᒋᓯᒪᓕᖅᐸᑦ ᓇᕐᕈᒋᓕᖅᓗᒍᓗ,
39ᐱᔨᖕᓄᑦ ᐊᖏᖃᑎᒌᒍᑎᒋᓯᒪᔧᑦ ᐊᑐᕈᓐᓃᖅᑎᑉᐸᑦ;
40ᐊᕙᓗᖅᔪᐊᓕᒫᖏᑦ ᓯᖁᒥᑉᐸᑎᑦ;
41ᑕᒪᕐᖕᒥᒃ ᓴᓂᖅᑯᑦᑐᑦ ᐊᖅᓵᕐᖕᓂᕗᑦ ᑖᑦᓱᒥᖓ;
42ᑖᑦᓱᒥᖓ ᐱᐅᒃᓴᖏᑦᑐᑦ ᐱᔪᓐᓇᐅᑎᖏᑦ ᐊᖏᔪᕈᖅᑎᑉᐸᑎᑦ;
43ᓴᕕᒡᔪᐊᖓᑕ ᑮᓇᖓ ᐃᐱᒍᓐᓃᖅᑎᑉᐸᑦ,
44ᑖᑦᓱᒪ ᑎᒃᑯᐊᖅᓯᓂᕐᖕᒧᑦ ᐱᔪᓐᓇᐅᑎᖓ ᐲᖅᑎᑉᐸᑦ,
45ᐃᓅᓱᖕᓂᖓᑕ ᐅᓪᓗᖏᑦ ᓁᒡᓕᑎᑉᐸᑎᑦ;
46ᐊᑕᓃᖅ ᖃᓄᖅ ᐊᑯᓂᐅᑎᒋᔪᖅ ᐃᔨᖅᓯᒪᓂᐊᖅᐲᑦ?
47ᐃᖅᑬᓚᐅᕆᑦ ᐃᓅᓯᕐᖕᒪ ᓯᕕᑭᑦᑑᓂᖓᓂᒃ,
48ᐃᓄᒃ ᖃᓄᐃᒐᔭᖅᐸ ᑐᖁᓂᐊᖏᑦᑑᓗᓂ ᐃᓅᒐᔭᖅᐸᑦ?
49ᐊᑕᓃᖅ ᑍᑦᓱᒪᓂᐊᓗᒃ ᓱᖁᓯᔪᐃᑦᑐᒥᒃ
50ᐊᑕᓃᖅ ᐃᖅᑬᒋᑦ, ᐱᔨᕕᑦ ᓱᐊᒃᑕᐅᓂᕆᓚᐅᖅᑕᖓᓂᒃ;
51ᑍᑦᓱᒪᓂ ᐊᑕᓃᖅ, ᐆᒥᒋᔨᑎᑦ ᓂᓐᖓᒃᓮᓚᐅᕐᖕᒪᑕ,
52ᐊᑕᓂᖅ ᓂᖅᑐᖅᑕᐅᓕ ᐃᓱᖃᖏᑐᑦᒧᑦ! ᐋᒦᓐ, ᐊᒻᒪ ᐋᒦᓐ.
