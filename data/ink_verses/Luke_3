1ᐊᕐᕌᒍᓂᒃ 15-ᓂᒃ ᓰᓴᕆ ᑍᐱᕆᐊᓯ ᐊᖓᔪᖅᑳᖅᔪᐊᖑᓕᖅᑎᓪᓗᒍ, ᐴᓐᑎᐅᓯ ᐰᓛᑑᓯ ᐊᐅᓚᑦᓯᔨᐅᑎᓪᓗᒍ ᔫᑎᐊᒥ; ᐃᕉᑕᓯᓗ ᐊᖓᔪᖅᑳᖅᔪᐊᖑᑎᓪᓗᒍ ᒐᓕᓕᐊᒥ, ᐃᕉᑕᓯᐅᓪᓗ ᖃᑕᓐᖑᑖ ᐱᓕᑉᐴᓯ ᐊᖓᔪᖅᑳᖑᑎᓪᓗᒍ ᐂᑐᕆᐊᒥ ᑐᕌᑯᓁᑎᓯᒥᓗ, ᓔᓴᓂᐊᓯᓗ ᐊᖓᔪᖅᑳᖑᑎᓪᓗᒍ ᐊᐱᓕᓂᒥ, 
2ᐋᓇᓯᓗ ᑬᐊᐹᓯᓗ ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑳᖑᑎᓪᓗᒋᒃ, ᔪᐊᓇᓯ ᔭᑲᕅᐊᓯᐅᑉ ᐃᕐᖕᓂᖓ ᒎᑎᐅᑉ ᐅᖃᖅᕕᒋᕚ ᐃᓄᖃᖏᑦᑐᒦᑎᓪᓗᒍ. 
3ᔪᐊᓇᓯᓗ ᑰᖕᒥ ᔪᐊᕐᑕᓂᒥ ᖃᓂᒋᔭᓕᒫᖓᓂᓗ ᐱᓇᓱᐊᓕᓚᐅᖅᐳᖅ, ᐊᔪᕆᖅᑐᐃᓪᓗᓂ ᐹᑉᑎᑕᐅᓂᐅᑉ ᓇᓗᓁᒃᑯᑕᐅᓂᖓᓂᒃ ᓵᒋᐊᕐᖕᓂᕐᖕᒧᑦ ᐊᔪᕐᖕᓃᓪᓗ ᐃᓱᒪᒋᔭᐅᔪᓐᓁᕐᖕᓂᖏᓐᓄᑦ. 
4ᐂᓮᐊᓯ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ ᐅᖃᖅᓯᒪᖕᒪᑦ,
5ᓇᖅᓴᓕᒫᑦ ᑕᑕᑎᖅᑕᐅᔪᒫᖅᐳᑦ,
6ᐃᓄᓕᒫᓪᓗ ᑕᑯᔪᒫᖅᐳᑦ ᒎᑎᐅᑉ ᐱᐅᓕᔭᐅᕕᒃᓴᐅᑎᑕᖓᓂᒃ.’”
7ᐃᓄᒋᐊᒃᑐᓪᓗ ᔪᐊᓇᓯᒧᐊᕐᖕᒪᑕ ᐹᑉᑎᑕᐅᔪᒪᓪᓗᑎᒃ ᑖᑦᓱᒧᖓ, ᔪᐊᓇᓯᐅᑉ ᐅᖃᐅᑎᕔᑦ, “ᖁᒡᓗᒋᐊᖑᔮᖅᑐᓯ! ᑭᐊ ᕿᒫᖁᕚᓯ? ᒎᑎᐅᑉ ᓂᓐᖓᐅᓯᖓᓂᑦ ᑎᑭᑦᓱᒫᖅᑐᒥᑦ? 
8ᐊᑏ ᓴᖅᑭᑎᑦᓯᓕᕆᑦᓯ ᓵᒋᐊᕐᖕᓂᓯ ᓇᓗᓁᖅᑕᐅᑦᔪᑎᖓᓂᒃ, ᐃᓱᒪᑦᑍᓕᒋᑦᓯ ᐃᒫᒃ: ‘ᒎᑎᐅᑉ ᐃᓄᖁᑎᒋᕚᑎᒍᑦ ᐂᕝᕙᕋᕼᐋᒻ ᑭᖑᕚᕆᖕᒪᑎᒍᑦ.’ ᐃᒫᒃ ᐅᖃᐅᑎᕙᑦᓯ; ᒎᑎ ᒪᑯᓂᖓ ᐅᔭᕋᖕᓂᒃ ᐂᕝᕙᕋᕼᐋᒧᑦ ᑭᖑᕚᓐᖑᖅᑎᑦᓯᔪᓐᓇᖅᐳᖅ! 
9ᒫᓐᓇ ᐅᓕᒪᐅᑦ ᐅᐸᓗᖕᒊᖅᑕᐅᓯᒪᓕᕇᖅᐳᖅ ᓇᐹᖅᑐᑦ ᐊᒫᖏᑎᒍᑦ ᓇᑲᑎᖅᑕᐅᖁᓪᓗᒋᑦ; ᑍᒤᒻᒪᑦ ᓇᐹᖅᑐᓕᒫᑦ ᐸᐅᕐᖓᖃᖏᑦᑐᑦ ᓇᑲᑕᐅᓂᐊᖅᐳᑦ ᐃᒋᑕᐅᓗᑎᒡᓗ ᐃᑯᒪᒧᑦ.”
10ᐃᓄᐃᓪᓗ ᐊᐱᕆᕗᑦ ᔪᐊᓇᓯᒧᑦ, “ᖃᓄᖅᓕ ᑕᕝᕙ ᐱᔭᕆᐊᖃᓕᖅᐱᑖ?”
11ᔪᐊᓇᓯᐅᑉ ᑭᐅᕔᑦ, “ᒪᕐᕉᖕᓂᒃ ᐅᕕᓂᕈᖃᖅᑑᑉ, ᐂᑉᐸᖓ ᑐᓂᔭᒃᓴᕆᕚ ᐱᖃᖏᑦᑐᒧᑦ; ᓂᕿᖃᖅᑐᖅᓗ, ᓂᕆᔭᒃᓴᖃᖏᑦᑐᒥᒃ ᐱᑎᑦᓯᔪᒃᓴᐅᒋᕗᖅ.”
12ᕉᒪᒥᐅᑦ ᑮᓇᐅᔧᖅᑎᑦᓯᔨᖁᑎᖏᑦ+ ᕾᓚᐅᕆᕗᑦ ᐹᑉᑎᑕᐅᔭᖅᑐᖅᓗᑎᒃ, ᔪᐊᓇᓯᒧᓪᓗ ᐅᖃᖅᓗᑎᒃ, “ᐊᔪᕆᖅᑐᐃᔩ? ᖃᓄᖅ ᐱᔪᒃᓴᐅᕕᑖ?”
13ᔪᐊᓇᓯᐅᑉ ᐅᖃᐅᑎᕔᑦ, “ᑮᓇᐅᔧᖅᑎᑦᓯᖁᔭᐅᓂᑦᓯ ᐅᖓᑖᓄᑦ ᐱᖃᑦᑕᕆᐊᖃᓐᖏᓚᓯ.”
14ᐊᒻᒪ ᐅᓇᑕᖅᑐᒃᓮᑦ ᔪᐊᓇᓯ ᐊᐱᕆᒋᕚᑦ, “ᐅᕙᒍᓪᓕ ᖃᓄᖅ ᐱᔪᒃᓴᐅᕕᑖ?”
15ᐃᓄᐃᓪᓗ ᓂᕆᐅᖕᓂᖃᖅᐸᓪᓕᐊᓕᖅᐳᑦ, ᐃᓱᒪᖃᓕᖅᓗᑎᒡᓗ ᔪᐊᓇᓯ ᙭ᔅᑑᓯᐅᓇᓱᒋᓪᓗᒍ. 
16ᔪᐊᓇᓯᐅᓪᓕ ᑕᒪᕐᖕᒥᒃ ᐅᖃᐅᑎᕔᑦ, “ᐃᒥᕐᖕᒧᑦ ᐹᑉᑎᑉᐸᑦᓯ; ᐅᕙᓐᓂᓪᓕ ᐱᔪᓐᓇᕐᖕᓂᖅᓴᖅ ᑎᑭᓐᓂᐊᖅᐳᖅ, ᓇᓗᖅᑯᑎᕗᖓᓗ ᑖᑦᓱᒪ ᐃᑎᒐᒍᑎᖏᓐᓂᒃ ᓯᖐᑦᔮᖅᓯᔭᕆᐊᒃᓴᖅ; ᑖᑦᓱᒪ ᐹᑉᑎᑦᓱᒫᖅᐹᓯ ᐊᓂᕐᖕᓂᕐᖕᒧᑦ ᐃᑦᔪᕐᖕᓁᑦᑐᒧᑦ ᐃᑯᒪᒧᓪᓗ. 
17ᑖᑦᓱᒪ ᐃᕖᔧᑦᔪᑎᓂ ᑎᒍᒥᐊᖅᐹ, ᓂᐊᖂᔭᒃᓴᓕᕆᕝᕕᖕᒥᓂ ᓂᐊᖂᔭᒃᓴᑦ ᐃᕖᔭᕐᖕᓂᐊᖅᐰᑦ, ᓂᐊᖂᔭᒃᓴᑦ ᐴᖅᑲᖅᓗᒋᑦ ᓂᐊᖂᔭᒃᓴᒃᑯᕕᖕᒥᓄᑦ, ᐃᕕᐅᓂᖏᓪᓕ ᐃᑭᓐᓂᐊᖅᐰᑦ ᐃᑯᒪᒧᑦ ᖃᒥᓱᐃᑦᑐᒧᑦ.”
18ᐊᑦᔨᒌᖏᑦᑐᑎᒍᑦ ᔪᐊᓇᓯ ᐊᔪᕆᖅᑐᐃᓚᐅᖅᐳᖅ ᐃᓄᖕᓄᑦ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ. 
19ᔪᐊᓇᓯᐅᓪᓕ ᐃᕉᑕᓯ ᐊᖓᔪᖅᑲᖅ ᐃᓂᖅᑎᓚᐅᖅᐹ ᐃᕉᑎᐊᓯᒥᒃ ᓄᓕᐊᖃᓕᓚᐅᕐᖕᒪᑦ ᓄᑲᖓᑕ ᓄᓕᐊᖓᓂᒃ, ᐊᓯᖏᓐᓂᒡᓗ ᐱᐅᖏᑦᑐᓕᑦᔪᑎᒋᔭᓕᒫᖏᓐᓂᒃ. 
20ᐃᕉᑕᓯᓕ ᐱᐅᖏᑐᓕᓂᕆᔭᒥ ᐱᐅᖏᖅᑭᔭᖏᓐᓂᒃ ᐱᐅᖏᑦᑐᓕᓚᐅᖅᐳᖅ ᔪᐊᓇᓯᒥᒃ ᑎᒍᔭᐅᑎᑦᓯᓚᐅᕐᖕᒪᑦ.
21ᐃᓄᓕᒫᓪᓕ ᐹᑉᑎᑕᐅᓯᒪᓕᖅᑎᓪᓗᒋᑦ, ᔩᓱᓯ ᐹᑉᑎᑕᐅᓚᐅᕆᕗᖅ. ᑐᒃᓯᐊᖅᑎᓪᓗᒍᓗ, ᕿᓚᒃ ᐊᖕᒪᖅᐳᖅ, 
22ᐊᓂᕐᖕᓂᐅᓪᓗ ᐃᑦᔪᕐᖕᓁᑦᑑᑉ ᐊᖅᑲᖅᕕᒋᕚ ᑕᑯᒃᓴᐅᓪᓗᓂ ᑎᖕᒥᐊᑎᑐᑦ ᑑᕕᑎᑐᑦ, ᓂᐱᒥᒡᓗ ᕿᓚᖕᒥᑦ ᓂᓪᓕᖅᑐᖃᖅᐳᖅ, “ᐃᕐᖕᓂᕆᕙᒋᑦ ᓇᒡᓕᒋᔭᕋ; ᖁᕕᐊᒋᑦᓯᐊᖅᑕᕋᓗ.”
23ᔩᓱᓯ ᐱᓇᓱᐊᕆᐊᓯᑎᓪᓗᒍ 30-ᑦ ᖃᓂᒋᔮᓂ ᐊᕐᕌᒍᖃᓕᓚᐅᖅᐳᖅ, ᑖᓐᓇ ᔫᓯᐱᐅᑉ ᐃᕐᖕᓂᕆᕚ, ᐃᓄᐃᑦ ᐃᓱᒪᒋᔭᖏᑎᒍᑦ, ᔫᓯᐱ ᕼᐃᓕᐅᑉ ᐃᕐᖕᓂᕆᕚ, 
24ᕼᐃᓕ ᒫᑕᑎᐅᑉ ᐃᕐᖕᓂᕆᕚ, ᒫᑕᑎ ᓕᕔᑉ ᐃᕐᖕᓂᕆᕚ, ᓕᕔ ᒥᓪᑬᑉ ᐃᕐᖕᓂᕆᕚ, ᒥᓪᑬ ᔮᓁᑉ ᐃᕐᖕᓂᕆᕚ, ᔮᓁ ᔫᓯᐱᐅᑉ ᐃᕐᖕᓂᕆᕚ, 
25ᔫᓯᐱ ᒪᑕᑍᐊᓯᐅᑉ ᐃᕐᖕᓂᕆᕚ, ᒪᑕᑍᐊᓯ ᐂᒨᓯᐅᑉ ᐃᕐᖕᓂᕆᕚ, ᐂᒨᓯ ᓁᕼᐅᒥᐅᑉ ᐃᕐᖕᓂᕆᕚ, ᓁᕼᐅᒥ ᐃᔅᓕᐅᑉ ᐃᕐᖕᓂᕆᕚ, ᐃᔅᓕ ᓈᒡᒊᑉ ᐃᕐᖕᓂᕆᕚ, 
26ᓈᒡᒊ ᒫᑎᐅᑉ ᐃᕐᖕᓂᕆᕚ, ᒫᑎ ᒪᑕᑍᐊᓯᐅᑉ ᐃᕐᖕᓂᕆᕚ, ᒪᑕᑍᐊᓯ ᓰᒥᓂᐅᑉ ᐃᕐᖕᓂᕆᕚ, ᓰᒥᓂ ᔫᓯᑭᐅᑉ ᐃᕐᖕᓂᕆᕚ, ᔫᓯᑭ ᔫᑕᐅᑉ ᐃᕐᖕᓂᕆᕚ, 
27ᔫᑕ ᔪᐊᓇᓇᐅᑉ ᐃᕐᖕᓂᕆᕚ, ᔪᐊᓇᓇ ᕇᓴᐅᑉ ᐃᕐᖕᓂᕆᕚ, ᕇᓴ ᔨᕈᐸᐱᐅᑉ ᐃᕐᖕᓂᕆᕚ, ᔨᕈᐸᐱ ᓯᐊᓪᑎᐅᑉ ᐃᕐᖕᓂᕆᕚ, ᓯᐊᓪᑎᐅᓪ ᓂᕅᐅᑉ ᐃᕐᖕᓂᕆᕚ, 
28ᓂᕅ ᒥᓪᑬᑉ ᐃᕐᖕᓂᕆᕚ, ᒥᓪᑬ ᐋᑎᐅᑉ ᐃᕐᖕᓂᕆᕚ, ᐋᑎ ᑰᓴᒥᐅᑉ ᐃᕐᖕᓂᕆᕚ, ᑰᓴᒥ ᐃᓪᒪᑕᒥᐅᑉ ᐃᕐᖕᓂᕆᕚ, ᐃᓪᒪᑕᒥ ᐃᕆᐅᑉ ᐃᕐᖕᓂᕆᕚ, 
29ᐃᕆ ᔮᓱᐊᑉ ᐃᕐᖕᓂᕆᕚ, ᔮᓱᐊ ᐃᓔᓴᕆᐅᑉ ᐃᕐᖕᓂᕆᕚ, ᐃᓔᓴᕆ ᔪᕆᒥᐅᑉ ᐃᕐᖕᓂᕆᕚ, ᔪᕆᒻ ᒫᑕᑎᐅᑉ ᐃᕐᖕᓂᕆᕚ, ᒫᑕᑎ ᓕᕔᑉ ᐃᕐᖕᓂᕆᕚ, 
30ᓕᕔ ᓯᒥᐅᓂᐅᑉ ᐃᕐᖕᓂᕆᕚ, ᓯᒥᐅᓂ ᔫᑕᐅᑉ ᐃᕐᖕᓂᕆᕚ, ᔫᑕ ᔫᓯᐱᐅᑉ ᐃᕐᖕᓂᕆᕚ, ᔫᓯᐱ ᔫᓇᒥᐅᑉ ᐃᕐᖕᓂᕆᕚ, ᔫᓇᒥ ᐃᓕᐊᑭᒥᐅᑉ ᐃᕐᖕᓂᕆᕚ, 
31ᐃᓕᐊᑭᒻ ᒥᓕᐊᑉ ᐃᕐᖕᓂᕆᕚ, ᒥᓕᐊ ᒥᓐᓇᐅᑉ ᐃᕐᖕᓂᕆᕚ, ᒥᓐᓇ ᒪᑖᑕᐅᑉ ᐃᕐᖕᓂᕆᕚ, ᒪᑖᑕ ᓁᑕᓂᐅᑉ ᐃᕐᖕᓂᕆᕚ, ᓁᑕᓂ ᑍᕕᑎᐅᑉ ᐃᕐᖕᓂᕆᕚ, ᑍᕕᑎ ᔩᓯᐅᑉ ᐃᕐᖕᓂᕆᕚ, 
32ᔩᓯ ᐆᐱᑎᐅᑉ ᐃᕐᖕᓂᕆᕚ, ᐆᐱᑎ ᐳᐊᓯᐅᑉ ᐃᕐᖕᓂᕆᕚ, ᐳᐊᓯ ᓵᓪᒧᓂᐅᑉ ᐃᕐᖕᓂᕆᕚ, ᓵᓪᒧᓂ ᓁᓴᓇᐅᑉ ᐃᕐᖕᓂᕆᕚ, 
33ᓁᓴᓇ ᐊᒥᓇᑕᐅᑉ ᐃᕐᖕᓂᕆᕚ, ᐊᒥᓇᑕᑉ ᐊᑦᒥᓂᐅᑉ ᐃᕐᖕᓂᕆᕚ, ᐊᑦᒥᓂ ᐋᕐᓂᐅᑉ ᐃᕐᖕᓂᕆᕚ, ᐋᕐᓂ ᕼᐃᔭᕋᓂᐅᑉ ᐃᕐᖕᓂᕆᕚ, ᕼᐃᔭᕋᓐ ᐱᕆᓯᐅᑉ ᐃᕐᖕᓂᕆᕚ, ᐱᕆᓯ ᔫᑕᐅᑉ ᐃᕐᖕᓂᕆᕚ, 
34ᔫᑕ ᔧᑰᑉ ᐃᕐᖕᓂᕆᕚ, ᔧᑯ ᐂᓴᑭᐅᑉ ᐃᕐᖕᓂᕆᕚ, ᐂᓴᑭ ᐂᕝᕙᕋᕼᐋᑉ ᐃᕐᖕᓂᕆᕚ, ᐂᕝᕙᕋᕼᐋᒻ ᑏᕋᐅᑉ ᐃᕐᖕᓂᕆᕚ, ᑏᕋ ᓁᕼᐅᕆᐅᑉ ᐃᕐᖕᓂᕆᕚ, 
35ᓁᕼᐅᕆ ᓯᕈᒋᐅᑉ ᐃᕐᖕᓂᕆᕚ, ᓯᕈᒋ ᕆᐅᑉ ᐃᕐᖕᓂᕆᕚ, ᕆᐅ ᐱᓕᒋᐅᑉ ᐃᕐᖕᓂᕆᕚ, ᐱᓕᒋ ᐃᑉᕆᐅᑉ ᐃᕐᖕᓂᕆᕚ, ᐃᑉᕆ ᓰᓚᐅᑉ ᐃᕐᖕᓂᕆᕚ, 
36ᓮᓚ ᑬᓇᓂᐅᑉ ᐃᕐᖕᓂᕆᕚ, ᑬᓇᓂ ᐊᕐᐹᒃᓴᑎᐅᑉ ᐃᕐᖕᓂᕆᕚ, ᐊᕐᐹᒃᓴᑎ ᓰᒥᐅᑉ ᐃᕐᖕᓂᕆᕚ, ᓰᒥ ᓄᐊᑉ ᐃᕐᖕᓂᕆᕚ, ᓄᐊ ᓔᒥᑭᐅᑉ ᐃᕐᖕᓂᕆᕚ, 
37ᓔᒥᑭ ᒥᑑᓴᓚᐅᑉ ᐃᕐᖕᓂᕆᕚ, ᒥᑑᓴᓚ ᐃᓅᑭᐅᑉ ᐃᕐᖕᓂᕆᕚ, ᐃᓅᑭ ᔭᕆᑎᐅᑉ ᐃᕐᖕᓂᕆᕚ, ᔭᕆᑎ ᒪᕼᐊᓚᓕᐅᑉ ᐃᕐᖕᓂᕆᕚ, ᒪᕼᐊᓚᓕᐅ ᑬᓇᓂᐅᑉ ᐃᕐᖕᓂᕆᕚ, 
38ᑬᓇᓂ ᐃᓅᓯᐅᑉ ᐃᕐᖕᓂᕆᕚ, ᐃᓅᓯ ᓰᑎᐅᑉ ᐃᕐᖕᓂᕆᕚ, ᓰᑎ ᐋᑕᒥᐅᑉ ᐃᕐᖕᓂᕆᕚ, ᐋᑕᒥ ᒎᑎᐅᑉ ᐃᕐᖕᓂᖓ.
