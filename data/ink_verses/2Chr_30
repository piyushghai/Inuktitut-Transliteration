1ᕼᐃᔨᑬᐊᓗ ᑎᓕᓯᕗᖅ ᐄᓴᕅᓕᒥᐅᓕᒫᓄᑦ ᔫᑕᒥᐅᓕᒫᓄᓪᓗ, ᑎᑎᕋᖅᓗᓂᓗ ᐃᕗᕅᑎᒥᐅᓄᑦ ᒫᓇᓯᒃᑯᓐᓄᓪᓗ, ᕾᖁᓪᓗᒋᑦ ᐊᑕᓂᐅᑉ ᐃᒡᓗᖓᓄᑦ ᔪᕉᓴᓚᒧᑦ, ᖄᖏᖅᑕᐅᕕᖕᒥᒃ ᓇᓪᓕᐅᓐᓂᖅᓯᐅᖁᓪᓗᒋᑦ ᐊᑕᓂᕐᖕᒧᑦ ᐄᓴᕅᓕᒥᐅᑦ ᒎᑎᖓᓄᑦ. 
2ᐊᖓᔪᖅᑳᖅᔪᐊᖅ ᐊᖓᔪᖅᑳᖁᑎᖏᓪᓗ ᐃᓄᓕᒫᓪᓗ ᔪᕉᓴᓚᒥ ᐊᖏᖃᑎᒌᓚᐅᕐᖕᒪᑕ ᖄᖏᖅᑕᐅᕕᖕᒥᒃ ᓇᓪᓕᐅᓐᓂᖅᓯᐅᕈᒪᓪᓗᑎᒃ ᑕᖅᑭᐅᑉ ᐂᑉᐸᖓᓂ. 
3ᑍᑦᓱᒪᓂᐅᑎᓪᓗᒍ ᓇᓪᓕᐅᓐᓂᖓᓂ ᑲᔪᓯᔪᓐᓇᓚᐅᖏᒻᒪᑕ ᑐᓂᕐᕈᓯᖅᑎᑦᓯᔩᑦ ᐅᓄᖅᑐᑦ ᐃᒻᒥᖕᓂᒃ ᐃᑦᔪᕐᖕᓁᓕᑎᓯᒪᓚᐅᖏᒻᒪᑕ, ᐃᓄᐃᓪᓗ ᑲᑎᓯᒪᓚᐅᖏᒻᒪᑕ ᔪᕉᓴᓚᒥ. 
4ᑕᒪᓐᓇᓗ ᐸᕐᖕᓁᖅᑕᐅᔪᖅ ᐊᖓᔪᖅᑳᖅᔪᐊᕐᖕᒧᑦ ᐃᓄᓕᒫᓄᓪᓗ ᑲᑎᒪᔪᓄᑦ ᓈᒻᒪᓈᕋᓱᒋᔭᐅᓚᐅᖅᐳᖅ. 
5ᑕᕝᕙ ᑎᑎᕋᓚᐅᖅᐳᑦ ᓇᓗᓁᖅᓯᑦᔪᑎᓂᒃ ᐄᓴᕅᓕᒥᐅᓕᒫᓄᑦ, ᐱᐊᕐᓯᐸᒥᑦ ᐱᒋᐊᖅᓗᒍ ᑖᓐᒧᑦ ᑎᑭᓪᓗᒍ, ᐃᓄᐃᑦ ᖄᖏᑦᑕᐅᕕᖕᒥᒃ ᓇᓪᓕᐅᓐᓂᖅᓯᐅᕆᐊᖅᑐᖁᓪᓗᒋᑦ ᐊᑕᓂᕐᖕᒧᑦ ᐄᓴᕅᓕᒥᐅᑦ ᒎᑎᖓᓄᑦ, ᔪᕉᓴᓚᒥ; ᓇᓪᓕᐅᓐᓂᖅᓯᐅᖅᑕᐅᓚᐅᖅᓯᒪᔪᓐᓃᕐᖕᓂᖓᓄᑦ ᐊᑯᓂ ᓇᓗᓁᖅᑕᐅᓯᒪᔪᒥᒃ. 
6ᑕᕝᕙ ᑐᓴᖅᑎᑦᓯᔭᖅᑐᖅᑐᑦ ᐂᓚᐅᖅᐳᑦ ᐄᓴᕅᓕᒥᐅᓕᒫᓄᑦ ᔫᑕᒥᐅᓕᒫᓄᓪᓗ ᑎᑎᖅᑲᓂᒃ ᓇᒃᓴᖅᓗᑎᒃ ᐊᖓᔪᖅᑳᖅᔪᐊᑉ ᐊᖓᔪᖅᑳᖁᑎᖏᑕᓗ ᑎᑎᕋᖏᓐᓂᒃ, ᐊᖓᔪᖅᑳᖅᔪᐊᑉ ᐱᖁᔨᓚᐅᕐᖕᒪᑦ ᐅᖃᖅᓗᓂ:
7ᓯᕗᓕᓯ ᖃᑕᓐᖑᑎᓯᓗ ᐊᑦᔨᒋᑦᑍᓕᓯᐅᒃ, ᑖᒃᑯᐊ ᐊᑕᓂᕐᖕᒥᒃ ᐅᒃᐱᕈᓐᓃᓚᐅᕐᖕᒪᑕ ᓯᕗᓕᑦᓯ ᒎᑎᖓᓂᒃ, ᑖᑦᓱᒪᓗ ᑕᕝᕙ ᐃᓄᖃᕈᓐᓃᖅᑎᓚᐅᖅᐰᑦ, ᑕᒪᓐᓇ ᑕᑯᓯᒪᒐᑦᓯᐅᒃ. 
8ᒫᓐᓇ ᓯᑎᔫᒐᓱᐊᖅᑍᓕᒋᑦᓯ ᓯᕗᓕᑦᓯᑐᑦ, ᐃᓕᑦᓯᓐᓂᒡᓕ ᑐᓂᓕᕆᑦᓯ ᐊᑕᓂᕐᖕᒧᑦ, ᐃᑎᖅᓗᓯᓗ ᐃᑦᔪᕐᖕᓁᑦᑐᕕᖁᑎᖓᓄᑦ, ᑖᑦᓱᒪ ᐃᑦᔪᕐᖕᓁᑎᓚᐅᖅᑕᖓᓄᑦ ᐃᓱᖃᖏᑦᑐᒧᑦ, ᐊᑕᓂᖅᓗ ᒎᑎᓯ ᐱᔨᑦᓯᓕᖅᓯᐅᒃ, ᑖᑦᓱᒪ ᓂᓐᖓᐅᓯᖓᓄᑦ ᓯᕘᕋᓇᖅᑐᒧᑦ ᕿᒪᒃᑕᐅᖁᓪᓗᓯ. 
9ᐊᑕᓂᕐᖕᒧᑦ ᐅᑎᕈᑦᓯ, ᖃᑕᓐᖑᑎᓯ ᕿᑐᕐᖓᓯᓗ ᓇᒡᓕᒋᔭᐅᔪᓐᓇᖅᓯᓂᐊᖅᐳᑦ ᑎᒍᓯᓯᒪᔪᓂᑦ, ᐅᑎᖅᑎᑕᐅᓗᑎᒡᓗ ᑕᒪᐅᖓ ᓄᓇᒧᑦ. ᐊᑕᓂᖅ ᒎᑎᓯ ᐱᑦᓯᐊᕐᖕᒪᑦ ᓂᑲᒍᓱᒡᓗᓂᓗ, ᑮᓇᒥᓄᓪᓗ ᐊᓚᕐᖕᓂᐊᓐᖏᓛᓯ, ᑖᑦᓱᒧᖓ ᐅᑎᕐᖕᓂᐊᕈᑦᓯ.”
10ᑕᕝᕙ ᐅᖃᕆᐊᖅᑐᖅᑏᑦ ᐊᐅᓪᓚᓚᐅᖅᐳᑦ ᐃᒡᓗᒐᓴᖕᓂᑦ ᐃᒡᓗᒐᓴᖕᓄᑦ ᓄᓇᓕᖕᓄᓪᓗ ᐃᕗᕅᑎᒥᐅᓄᑦ ᒫᓇᓯᒃᑯᓐᓄᓪᓗ, ᐊᒡᓛᑦ ᔨᐳᓗᓂ ᑎᑭᓪᓗᒍ; ᑖᒃᑯᐊᓕ ᐃᔪᕆᔭᐅᓚᐅᖅᐳᑦ ᓱᐊᒃᑕᐅᓪᓗᑎᒃ, ᒥᑕᐅᑎᒋᔭᐅᓪᓗᑎᒡᓗ. 
11ᐅᓄᖏᑦᑐᓪᓕ ᐃᓚᖏᑦ ᐋᓱᕆᒥᐅᑦ, ᒫᓇᓯᒥᐅᓪᓗ, ᔨᐳᓗᓂᒥᐅᓪᓗ ᐃᒻᒥᖕᓂᒃ ᒥᑭᒡᓕᑎᖅᓗᑎᒃ ᔪᕉᓴᓚᒧᐊᓚᐅᖅᐳᑦ. 
12ᒎᑎᐅᓪᓗ ᐱᔪᓐᓇᕐᖕᓂᖓᑕ ᑎᑭᑉᐰᑦ ᔫᑕᒥᐅᑦ ᐊᑕᐅᓯᕐᖕᒥᒃ ᐆᒻᒪᑎᑖᖅᑎᓪᓗᒋᑦ ᐊᖓᔪᖅᑳᖅᔪᐊᑉ ᐊᖓᔪᖅᑳᓪᓗ ᐱᖁᔨᓂᖏᓐᓂᒃ ᒪᓕᖁᓪᓗᒋᑦ ᐊᑕᓂᐅᑉ ᐅᖃᐅᓯᖏᑦ ᒪᓕᒡᓗᒋᑦ.
13ᐃᓄᒐᓮᓪᓗ ᐅᓄᖅᑐᖅᔪᐊᑦ ᑲᑎᓕᖅᐳᑦ ᔪᕉᓴᓚᒥ ᑕᖅᑭᐅᑉ ᐂᑉᐸᖓᓂ ᓇᓪᓕᐅᓐᓂᖅᓯᐅᕈᒪᓪᓗᑎᒃ ᓂᐊᖂᔭᒥᒃ ᐳᕙᓪᓚᖅᓴᐅᑎᖃᖏᑦᑐᒥᒃ, ᐃᓄᒐᓴᒡᔪᐊᖑᓕᖅᓗᑎᒃ. 
14ᑐᓂᕐᕈᓯᖅᕖᓪᓗ ᔪᕉᓴᓚᒦᑦᑐᑦ ᐲᔭᕆᐊᖅᑐᓚᐅᖅᐰᑦ, ᑎᐱᑦᓯᐊᕆᒃᑐᒥᒡᓗ ᑐᓂᕐᕈᓯᖅᕕᓕᒫᑦ ᐲᔭᖅᐰᑦ ᐃᒋᓪᓗᒋᓪᓗ ᓇᖅᓴᒧᑦ ᑭᑐᕌᓂᒧᑦ. 
15ᓰᐱᐅᓪᓗ ᓄᕐᕋᖏᓐᓂᒃ ᑐᖁᕅᕗᑦ ᖄᖏᖅᑕᐅᕕᒃᓯᐅᕈᑎᓂᒃ ᐅᓪᓘᑉ 14-ᖓᓂ ᑕᖅᑭᐅᑉ ᐂᑉᐸᖓᓂ. ᑐᓂᕐᕈᓯᖅᑎᑦᓯᔩᑦ ᓕᕔᑏᓪᓗ ᐃᑦᔪᕐᖕᓁᑎᓯᒪᖏᓐᓇᒥᒃ ᑲᓐᖑᓱᓕᖅᐳᑦ, ᑕᕝᕙ ᐃᒻᒥᖕᓂᒃ ᐃᑦᔪᕐᖕᓁᓕᑎᓕᖅᐳᑦ, ᑐᓂᕐᕈᓯᖅᐳᓪᓗ ᐃᑯᐊᓚᑎᑕᒃᓴᓂᒃ ᐊᑕᓂᐅᑉ ᐃᒡᓗᖓᓂ. 
16ᐃᓂᒋᔭᕆᐊᖃᖅᑕᒥᖕᓄᐊᓚᐅᖅᐳᑦ ᐱᐅᓯᕆᔭᕆᐊᖃᖅᑕᑎᒃ ᒪᓕᒡᓗᒍ ᒎᑎᐅᑉ ᐃᓄᖁᑎᖓᑕ ᒨᓯᓯᐅᑉ ᐱᖁᔭᖏᑦ ᒪᓕᒡᓗᒋᑦ; ᑐᓂᕐᕈᓯᖅᑎᑦᓯᔩᓪᓗ ᐊᐅᖕᒥᒃ ᓯᖅᐸᖅᓮᕗᑦ ᓕᕔᑎᓂᑦ ᑐᓂᔭᐅᔪᓂᒃ ᑖᒃᑯᓄᖓ. 
17ᑲᑎᒪᔪᓂ ᐅᓄᖅᑐᑦ ᐃᒻᒥᖕᓂᒃ ᐃᑦᔪᕐᖕᓁᓕᑎᓯᒪᓚᐅᖏᒻᒪᑕ; ᑍᒤᒻᒪᑦ ᓕᕔᑏᑦ ᑐᖁᑦᓯᓚᐅᖅᐳᑦ ᓰᐱᐅᑉ ᓄᕐᕋᖏᓐᓂᒃ ᖄᖏᖅᑕᐅᕕᒃᓯᐅᕈᑎᒃᓴᓂᒃ ᐊᓯᓕᒫᖏᑦ ᓴᓗᒻᒪᖅᓯᒪᓚᐅᖏᒻᒪᑕ, ᐃᑦᔪᕐᖕᓁᑎᑕᐅᖁᓪᓗᒋᑦ ᐊᑕᓂᕐᖕᒧᑦ. 
18ᐃᓄᒋᐊᒃᑐᖅᔪᐊᑦ, ᐃᕗᕅᑎᒥᐅᑦ, ᒫᓇᓯᒥᐅᑦ, ᐃᓴᑳᕆᒥᐅᑦ, ᔨᐳᓗᓂᒥᐅᑦ, ᐃᒻᒥᖕᓂᒃ ᓴᓗᒻᒪᖅᓴᓚᐅᖏᒻᒪᑕ, ᓂᕆᖃᑕᐅᓚᐅᖅᐳᓪᓕ ᖄᖏᖅᑕᐅᕕᒃᓯᐅᕈᑎᒥᒃ ᒪᓕᖕᓇᑎᒃ ᑎᑎᕋᖅᓯᒪᔪᓂᒃ. ᕼᐃᔨᑬᐊᐅᓪᓕ ᑐᒃᓯᐅᑎᕔᑦ, ᐅᖃᖅᓗᓂ, “ᐊᑕᓂᐅᑉ ᐱᐅᔫᑉ ᑕᒤᑕ ᐃᓱᒪᒋᔪᓐᓁᖅᕕᒋᓕᒋᑦ 
19ᐆᒻᒪᑎᒥᒍᑦ ᕿᓂᖅᑐᑦ ᒎᑎᒥᒃ, ᐊᑕᓂᕐᖕᒥᒃ ᓯᕗᓕᖏᑕ ᒎᑎᖓᓂᒃ, ᐃᑦᔪᕐᖕᓁᓕᑎᑕᐅᑦᔪᑏᑦ ᒪᓕᒡᓗᒋᑦ ᓴᓗᒻᒪᖅᑎᑕᐅᓯᒪᖏᒃᑲᓗᐊᖅᑎᓪᓗᒋᑦ.” 
20ᐊᑕᓂᐅᓪᓗ ᕼᐃᔨᑬᐊ ᑐᓴᖅᐹ, ᐃᓄᐃᓪᓗ ᐋᖅᑭᒡᓗᒋᑦ. 
21ᐄᓴᕅᓕᒥᐅᓪᓗ ᔪᕉᓴᓚᒦᑦᑐᑦ ᓇᓪᓕᐅᓐᓂᖅᓯᐅᓚᐅᖅᐳᑦ ᓂᐊᖂᔭᒥᑦ ᐳᕙᓪᓚᖅᓴᐅᑎᖃᖏᑦᑐᒥᒃ ᐅᓪᓗᓂᒃ 7-ᓂᒃ ᖁᕕᐊᓱᒻᒪᕆᒡᓗᑎᒃ; ᓕᕔᑏᓪᓗ ᑐᓂᕐᕈᓯᖅᑎᑦᓯᔩᓪᓗ ᐊᑕᓂᕐᖕᒥᒃ ᓂᖅᑐᐃᓚᐅᖅᐳᑦ ᖃᐅᑕᒫᑦ, ᐃᓐᖏᖅᓗᑎᒃ ᐊᑕᓂᕐᖕᒧᑦ ᐱᔪᓐᓇᕐᖕᓂᓕᒫᒥᖕᓄᑦ. 
22ᕼᐃᔨᑬᐊᐅᓪᓗ ᐅᖃᐅᑎᓪᓗᒋᑦ ᑲᔪᖏᖅᓴᖅᐰᑦ ᓕᕔᑎᓕᒫᑦ ᐱᔪᓐᓇᑦᓯᐊᖅᓗᑎᒃ ᐱᓕᕆᔪᑦ ᐱᓇᓱᐊᕆᐊᓕᖕᒥᖕᓂᒃ ᐊᑕᓂᕐᖕᒧᑦ.
23ᑲᑎᒪᔪᓕᒫᓪᓗ ᐊᖏᖃᑎᒌᓚᐅᖅᐳᑦ ᓇᓪᓕᐅᓐᓂᖅᓯᐅᒃᑲᓐᓂᕈᒪᓪᓗᑎᒃ ᐅᓪᓗᓂᒃ 7-ᓂᒃ; ᑕᕝᕙ ᑲᔪᓯᒃᑲᓐᓂᓚᐅᖅᐳᑦ ᐅᓪᓗᓂᒃ 7-ᓂᒃ ᖁᕕᐊᓱᒡᓗᑎᒃ. 
24ᕼᐃᔨᑬᐊ ᔫᑕᐅᑉ ᐊᖓᔪᖅᑳᖅᔪᐊᖓ ᑲᑎᒪᔪᓄᑦ ᑐᓂᓯᓚᐅᖅᐳᖅ 1,000-ᓂᒃ ᐃᒻᒧᒃᓯᐅᒊᑦ ᐸᖕᓂᖏᓐᓂᒃ 7,000-ᓂᒡᓗ ᓰᐱᓂᒃ. ᐊᖓᔪᖅᑳᓪᓗ ᑐᓂᓯᓚᐅᕆᕗᑦ ᑲᑎᒪᔪᓄᑦ 1,000-ᓂᒃ ᐃᒻᒧᒃᓯᐅᒊᑦ ᐸᖕᓂᖏᓐᓂᒃ 10,000-ᓂᒡᓗ ᓰᐱᓂᒃ. ᑐᓂᕐᕈᓯᖅᑎᑦᓯᔩᓪᓗ ᐅᓄᖅᑐᖅᔪᐊᑦ ᐃᒻᒥᖕᓂᒃ ᐃᑦᔪᕐᖕᓁᓕᑎᓚᐅᖅᐳᑦ. 
25ᔫᑕᐅᑉ ᐃᓄᓕᒫᖏᑦ ᑲᑎᒪᔭᖅᑐᖅᓯᒪᔪᑦ, ᑐᓂᕐᕈᓯᖅᑎᑦᓯᔩᓪᓗ ᓕᕔᑏᓪᓗ, ᐄᓴᕅᓕᐅᓪᓗ ᓄᓇᖓᓂᑦ ᑲᑎᒪᔭᖅᑐᖅᓯᒪᔪᓕᒫᑦ, ᓂᐅᕐᕈᐊᓪᓗ ᐄᓴᕅᓕᒃᑯᑦ ᓄᓇᖏᓐᓂᑦ ᐱᓯᒪᔪᑦ, ᔫᑎᐅᖏᑦᑐᓪᓗ ᔫᑕᒥ ᓄᓇᖃᖅᑐᑦ, ᖁᕕᐊᓱᖃᑎᒌᓚᐅᖅᐳᑦ. 
26ᖁᕕᐊᓱᖕᓂᖅᔪᐊᖃᓚᐅᖅᐳᑦ ᔪᕉᓴᓚᒥ, ᑍᒪᓐᖓᓂᑦ ᓲᓗᒨᓂ ᑍᕕᑎᐅᑉ ᐊᖓᔪᖅᑳᖅᔪᐊᑉ ᐃᕐᖕᓂᖓ ᐃᓅᑎᓪᓗᒍᓂᑦ ᑍᒫᒃ ᐄᓴᕅᓕᒥ ᑍᒤᑦᑐᖃᓚᐅᖅᓯᒪᓐᖏᓚᖅ ᔪᕉᓴᓚᒥ. 
27ᑕᕝᕙ ᑐᓂᕐᕈᓯᖅᑎᑦᓯᔩᑦ ᓕᕔᑏᓪᓗ ᒪᑭᓪᓗᑎᒃ ᐃᓄᐃᑦ ᓮᒻᒪᖅᑎᑉᐰᑦ, ᓂᐱᖏᓪᓗ ᑐᓴᖅᑕᐅᕗᑦ, ᑐᒃᓯᐊᕐᖕᓂᖏᓪᓗ ᑎᑭᐅᑎᕗᑦ ᐃᑦᔪᕐᖕᓁᑦᑑᑉ ᐃᓂᖓᓄᑦ ᕿᓚᖕᒧᑦ.
