1ᔨᕈᐳᐊᒻ ᐊᖓᔪᖅᑳᖅᔪᐊᖑᓂᖓᑕ ᐄᓴᕅᓕᒥᐅᓄᑦ 27-ᖓᓂ, ᐊᔭᓁᐊ ᐊᒪᔧᐊᐅᑉ ᐃᕐᖕᓂᖓ ᐊᖓᔪᖅᑳᖅᔪᐊᓐᖑᓚᐅᖅᐳᖅ ᔫᑕᒧᑦ. 
2ᐱᒋᐊᓚᐅᖅᐳᖅ 16-ᓂᒃ ᐊᕐᕌᒍᖃᖅᓗᓂ, ᐊᖓᔪᖅᑳᖅᔪᐊᕆᔭᐅᓚᐅᖅᐳᖅᓗ ᔪᕉᓴᓚᒥ ᐊᕐᕌᒍᓂᒃ 52-ᓂᒃ. ᐊᓈᓇᖓ ᐊᑎᖃᖅᐳᖅ ᔨᑯᓔᐊᒥᒃ ᔪᕉᓴᓚᒥᐅᑕᐅᓪᓗᓂ. 
3ᐊᑖᑕᒥ ᐊᒪᔧᐊᐅᑉ ᐃᓕᖅᑯᓯᖓ ᒪᓕᒃᑲᒥᐅᒃ ᐊᑕᓂᐅᑉ ᓈᒻᒪᒋᔭᖓᓂᒃ ᐱᓇᓱᐊᓚᐅᖅᐳᖅ. 
4ᑭᓯᐊᓂ ᒎᑎᓐᖑᐊᓄᑦ ᑐᒃᓯᐊᖅᕕᐅᖃᑦᑕᖅᑐᑦ ᐲᔭᓚᐅᓐᖏᓔᑦ; ᐃᓄᐃᓪᓗ ᑐᒃᓯᐊᖅᕕᖃᕐᖕᓂᖓ ᑲᔪᓯᑐᐃᓐᓇᓚᐅᖅᐳᖅ ᑐᓂᕐᕈᓯᖃᑦᑕᕐᖕᓂᖓᑦ ᒎᑎᓐᖑᐊᓄᑦ ᐴᔪᖅᑎᑦᓯᖃᑦᑕᕐᖕᓂᖓᓪᓗ. 
5ᐊᑕᓂᐅᑉ ᐊᒪᓮᔭ ᐅᕕᓂᖅᓗᖕᓇᖅᑐᒥᒃ ᐋᓐᓂᐊᖅᑖᖅᑎᓚᐅᖅᐹ ᐅᕕᓂᖅᓗᖕᓇᖅᑐᒥᒡᓗ ᐋᓐᓂᐊᕾᓐᓇᖅᓗᓂ ᑐᖁᑐᐃᓐᓇᓚᐅᖅᐳᖅ. ᑍᒤᑦᑑᓕᖅᓗᓂ ᐃᒡᓗᒥᓂ ᐃᓅᑐᓕᓚᐅᖅᐳᖅ. ᐱᔭᒃᓴᒥᓂᒃ ᐱᓇᓱᐊᕈᓐᓁᖅᓗᓂ, ᐃᕐᖕᓂᖓ ᔫᑕᒻ ᐃᓄᖁᑎᖏᓐᓂᒃ ᐊᐅᓚᑦᓯᔪᑑᓕᓚᐅᖅᐳᖅ. 
6ᐊᔭᕅᐊᐅᑉ ᐱᓂᐊᕐᖕᓂᕆᓯᒪᔭᖏᑦ ᑎᑎᕋᖅᑕᐅᓯᒪᕗᑦ ᔫᑕᐅᑉ ᐊᖓᔪᖅᑳᖅᔪᐊᕆᖃᑦᑕᖅᓯᒪᔭᖏᑕ ᐅᓂᒃᑳᖅᑕᐅᓯᒪᕕᖏᓐᓂ. 
7ᐊᔭᕅᐊ ᑐᖁᖕᒪᑦ ᐃᓗᕕᖅᑕᐅᓚᐅᖅᐳᖅ ᐊᖓᔪᖅᑳᖅᔪᐊᓄᑦ ᐃᓗᕕᖅᓯᕕᖕᒥ ᑍᕕᑎᐅᑉ ᐃᒡᓗᒐᓴᖏᓐᓂᒃ ᑍᔭᐅᔪᓂ, ᐃᕐᖕᓂᖓᓗ ᔫᑕᒻ ᐃᓇᖏᓪᓗᓂ ᐊᖓᔪᖅᑳᖅᔪᐊᖑᓕᓚᐅᕆᕗᖅ.
8ᐊᖓᔪᖅᑳᖅᔪᐊᑉ ᐊᔭᕅᐊᐅᑉ ᐊᐅᓚᑦᓯᓂᖏᑕ 38-ᖓᓐᓂ ᔫᑕᒥ, ᔭᑲᕅᐊ ᔨᕈᐳᐊᒻ ᐃᕐᖕᓂᖓ ᐊᖓᔪᖅᑳᖅᔪᐊᖑᓕᓚᐅᕆᕗᖅ ᐄᓴᕅᓕᓄᑦ, ᓴᒥᐊᕆᐊᒥᐅᓄᑦ ᐊᖓᔪᖅᑳᖅᔪᐊᕆᔭᐅᓚᐅᖅᐳᖅ ᑕᖅᑭᓂᒃ 6-ᓂᒃ. 
9ᐊᑕᓂᐅᑉ ᓵᖓᓂ ᐊᔪᖅᑐᓕᓂᖃᓚᐅᖅᐳᖅ ᓯᕗᓕᕆᓚᐅᖅᑕᒥᑐᑦ, ᐊᖓᔪᖅᑳᖅᔪᐊᑉ ᔨᕈᐳᐊᒻ ᓂᐹᑎᐅᑉ ᐃᕐᖕᓂᖓᑕ ᐊᔪᖅᑐᓕᑦᔪᑎᒋᓚᐅᖅᑕᖏᓐᓂᒃ ᓴᒃᑯᐃᓯᒪᓚᐅᖏᓐᓇᒥ ᐄᓴᕅᓖᑦ ᐊᔪᖅᑐᓕᓂᕐᖕᒥ ᐃᓅᑎᓚᐅᖅᐰᑦ. 
10ᓴᓗᒻ ᔭᐲᓯᐅᑉ ᐃᕐᖕᓂᖓᑕ ᐃᔨᕋᖅᑐᖅᓗᓂ ᐊᑭᕋᖅᑐᐊᕆᓕᕋᒥᐅᑦ ᔭᑲᕅᐊ ᑐᖁᑕᐅᒃᑲᖅᐹ, ᓄᓇᒥ ᐃᑉᐱᓕᒥ, ᐃᓂᖓᓂᓗ ᐊᖓᔪᖅᑳᖅᔪᐊᓐᖑᖔᖅᓗᓂ. 
11ᐊᖓᔪᖅᑳᖅᔪᐊᑉ ᔭᑲᕅᐊᐅᑉ ᐱᓂᐊᕐᖕᓂᕕᓂᖏᑦ ᑎᑎᕋᖅᑕᐅᓯᒪᕗᑦ ᐄᓴᕅᓕᐅᑉ ᐊᖓᔪᖅᑳᖅᔪᐊᕕᓂᖏᑕ ᐅᓂᒃᑳᖅᑕᐅᓯᒪᕕᖏᓐᓂ. 
12ᐊᑕᓂᐅᑉ ᐅᖃᐅᓯᕆᓯᒪᔭᖓ ᔨᕼᐆᒧᑦ ᓇᓚᐅᑦᓯᓕᓚᐅᖅᐳᖅ, “ᑭᖑᕚᕕᑦ ᓯᑕᒤᖏᑦ ᑎᑭᓪᓗᒋᑦ ᐄᓴᕅᓕᒥᐅᓄᑦ ᐊᐅᓚᑦᓯᔨᐅᔪᒫᖅᐳᓯ.”
13ᐊᖓᔪᖅᑳᖅᔪᐊᑉ ᐅᔧᐊᐅᑉ ᐊᐅᓚᑦᓯᓂᖓᑕ 39-ᖓᓐᓂ ᔫᑕᒥᐅᓄᑦ, ᓴᓗᒻ ᔭᐲᓯᐅᑉ ᐃᕐᖕᓂᖓ ᐊᖓᔪᖅᑳᖅᔪᐊᖑᓕᓚᐅᕆᕗᖅ ᐄᓴᕅᓕᒥᐅᓄᑦ. ᐊᖓᔪᖅᑳᖅᔪᐊᕆᔭᐅᓚᐅᖅᐳᖅᓗ ᓴᒥᐊᕆᐊᒥᐅᓄᑦ ᑕᖅᑭᒥᒃ ᐊᑕᐅᓯᕐᖕᒥᒃ. 
14ᒥᓇᕼᐃᒻ ᒑᑎᐅᑉ ᐃᕐᖕᓂᖓ ᑎᕐᔭᒥᑦ ᐱᓪᓗᓂ ᓴᒥᐊᕆᐊᒧᐊᖅᓗᓂ ᓴᓗᒻᒥᒃ ᑐᖁᑦᓯᓚᐅᖅᐳᖅ ᔭᐲᓯᐅᑉ ᐃᕐᖕᓂᖓᓂᒃ, ᐃᓇᖏᖅᓗᓂᐅᒡᓗ ᐊᖓᔪᖅᑳᖅᔪᐊᖑᓕᓚᐅᖅᐳᖅ. 
15ᓴᓗᒻᒥᐅᓪᓗ ᐱᓂᐊᕐᖕᓂᕕᓂᖏᑦ ᑎᑎᕋᖅᑕᐅᓯᒪᕗᑦ, ᑲᑐᑦᔭᐅᓪᓗᓂᓗ ᑐᖁᑕᐅᔪᒪᓂᕕᓂᖓ ᑎᑎᕋᖅᑕᐅᓯᒪᒋᕗᖅ, ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖏᑕ ᐅᓂᒃᑳᖅᑕᐅᓯᒪᕕᖏᓐᓂ. 
16ᑍᑦᓱᒪᓂᐅᑎᓪᓗᒍ ᒥᓇᕼᐃᒻ ᑎᕐᔭᒥᓐᖔᖅᐸᓪᓕᐊᓪᓗᓂ ᓴᒥᐊᕆᐊᒧᐊᓕᕋᒥ+ ᓄᓇᓖᑦ ᐊᖅᑯᓵᖅᑕᓂ ᑕᐳᐊᒥᐅᑦ ᐃᒡᓗᒐᓴᖏᑦ ᐃᓄᖕᓂᓪᓗ ᓄᓇᖓᑕᓗ ᖃᓂᒋᔭᖓᓅᖅᑐᓕᒫᑦ ᐊᓯᕈᓚᐅᖅᐰᑦ ᐃᒻᒥᖕᓂᒃ ᑐᓂᑦᔪᑎᒋᑐᐃᓐᓇᕈᒪᓚᐅᖏᒻᒪᑕ, ᐊᒡᓛᑦ ᓄᑕᕋᒃᓴᓕᓕᒫᑦ ᓈᖏᑦ ᓰᖄᑦᑕᓚᐅᖅᐰᑦ.
17ᐊᖓᔪᖅᑳᖅᔪᐊᑉ ᐊᔭᕅᐊᐅᑉ ᐊᐅᓚᑦᓯᓂᖓᑕ 39-ᖓᓂ ᔫᑕᒧᑦ, ᒥᓇᕼᐃᒻ ᒑᑎᐅᑉ ᐃᕐᖕᓂᖓ ᐄᓴᕅᓕᒥᐅᓄᑦ ᐊᖓᔪᖅᑳᖅᔪᐊᖑᓕᓚᐅᖅᐳᖅ ᓴᒥᐊᕆᐊᒥᐅᓄᑦ, ᐊᖓᔪᖅᑳᖅᔪᐊᕆᔭᐅᓚᐅᖅᐳᖅᓗ ᐊᕐᕌᒍᓂᒃ 10-ᓂᒃ. 
18ᐊᑕᓂᐅᑉ ᓵᖓᓂ ᐊᔪᖅᑐᓕᓂᕐᖕᒥ ᐃᓅᓚᐅᖅᐳᖅ; ᐊᖓᔪᖅᑳᖅᔪᐊᑉ ᔨᕈᐳᐊᒻ ᓂᐹᑎᐅᑉ ᐃᕐᖕᓂᖓᑕ ᐊᔪᖅᑐᓕᓂᕆᓚᐅᖅᑕᖏᓐᓂᒃ ᕿᒤᓚᐅᓐᖏᓚᖅ ᐃᓅᓂᓕᒫᒥᓂ ᐄᓴᕅᓕᒥᐅᓪᓗ ᐊᔪᖅᑐᓕᓂᕐᖕᒦᑎᓚᐅᖅᐰᑦ. 
19ᐴᓪ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦ ᐄᓴᕅᓕᒥᐅᑦ ᓄᓇᖁᑎᖓᓄᐊᓚᐅᖅᐳᖅ ᓵᓚᖃᕈᓐᓇᕐᖕᓂᖓᓗ ᓯᕘᕋᒋᔭᐅᓚᐅᖅᐳᑦ; ᐊᖓᔪᖅᑳᖅᔪᐊᑉ ᒥᓇᕼᐃᒻ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦ ᐴᓪ 76,000-ᐸᐅᓂᒃ ᓯᐅᓪᕕᕆᓂᒃ ᑐᓂᓯᕕᒋᕚ, ᐱᔪᓐᓇᕐᖕᓂᖃᖅᑎᑕᐅᓂᕆᔭᓂ ᓄᓇᖁᑎᒥᓄᑦ ᐃᑲᔪᖅᑐᖅᑕᐅᖁᓪᓗᒍ. 
20ᒥᓇᕼᐃᒻ ᑮᓇᐅᔭᓂᒃ ᑲᑎᖅᓱᐃᔪᓐᓇᓚᐅᖅᐳᖅ ᐄᓴᕅᓕᒥᐅᑦ ᐊᒃᓱᐃᑦᑐᖁᑎᖏᑦ ᐊᑐᓂᑦ 50-ᓂᒃ ᓯᐅᓪᕕᕆᓂᒃ ᑐᓂᕐᕈᓯᖅᑎᓪᓗᓂᒋᑦ, ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᓐᓄᑦ, ᑕᕝᕙ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓ ᓄᓇᒥᓄᑦ ᐅᑎᑐᐃᓐᓇᓕᓚᐅᖅᐳᖅ, ᐄᓴᕅᓕᒥᐅᑦ ᓄᓇᖓᓃᒍᓐᓃᖅᓗᓂ. 
21ᐊᖓᔪᖅᑳᖅᔪᐊᑉ ᒥᓇᕼᐃᒪᐅᑉ ᐱᓂᐊᕐᖕᓂᕕᓂᖏᑦ ᑎᑎᕋᖅᑕᐅᓯᒪᕗᑦ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖏᑕ ᐅᓂᒃᑳᖅᑕᐅᓯᒪᕕᖏᓐᓂ. 
22ᒥᓇᕼᐃᒻ ᑐᖁᖕᒪᑦ ᐃᓗᕕᖅᑕᐅᓚᐅᖅᐳᖅ ᓯᕗᓕᕕᓂᖏᑕ ᐃᓗᕕᖅᑕᐅᓯᒪᕕᖏᓐᓂ, ᐃᕐᖕᓂᖓ ᐱᑲᕼᐂᐊ ᐃᓇᖐᓪᓗᓂ ᐊᖓᔪᖅᑳᖅᔪᐊᖑᓕᓚᐅᕆᕗᖅ ᐄᓴᕅᓕᒥᐅᓄᑦ.
23ᐊᖓᔪᖅᑳᖅᔪᐊᑉ ᐊᔭᕅᐊᐅᑉ ᐊᐅᓚᑦᓯᓂᖏᑦᑕ 50-ᖓᓐᓂ ᔫᑕᒧᑦ, ᐱᑲᕼᐂᐊ ᒥᓇᕼᐃᒪᐅᑉ ᐃᕐᖕᓂᖓ ᐄᓴᕅᓕᒧᑦ ᐊᖓᔪᖅᑳᖅᔪᐊᓐᖑᓚᐅᖅᐳᖅ ᓴᒥᐊᕆᐊᒥ, ᐊᖓᔪᖅᑳᖅᔪᐊᕆᔭᐅᓚᐅᖅᐳᖅᓗ ᐊᕐᕌᒎᖕᓂᒃ ᒪᕐᕉᖕᓂᒃ. 
24ᐊᑕᓂᐅᓪᓕ ᓵᖓᓂ ᐊᔪᖅᑐᓕᓚᐅᖅᐳᖅ; ᔨᕈᐳᐊᒻ ᐊᔪᖅᑐᓕᑦᔪᑎᒋᓚᐅᖅᑕᖏᓐᓂᑦ ᕿᒤᓚᐅᖏᓐᓇᒥ ᓇᐹᑎᐅᑉ ᐃᕐᖕᓂᖓᑕ, ᐄᓴᕅᓕᒥᐅᓂᒃ ᐊᔪᖅᑐᓕᓂᕐᖕᒥ ᐃᓅᑎᑦᓯᓚᐅᖅᐳᖅ. 
25ᐱᑲᕼᐂᐊᐅᑉ ᐊᖓᔪᖅᑳᖁᑎᖓᑦᑕ ᐃᓚᖓᑦ ᐲᑲ ᕆᒪᓔᐊᐅᑉ ᐃᕐᖕᓂᖓ, ᐃᔨᕋᖅᑐᖅᓗᓂ ᑐᖁᑦᓯᔪᒪᓕᓚᐅᖅᐳᑦ, ᐊᖑᑎᓂᒃ 50-ᓂᒃ ᒋᓕᐊᑎᒥᐅᑕᕐᖕᓂᒃ ᐃᓚᖃᖅᓗᓂ, ᐱᑲᕼᐂᔭᒥᒃ ᑐᖁᑦᓯᓚᐅᖅᐳᑦ ᐊᖓᔪᖅᑳᖅᔪᐊᑉ ᐃᒡᓗᖓᓂ ᓴᒥᐊᕆᐊᒥ, ᐃᓂᖓᓂᓗ ᐊᖓᔪᖅᑳᖅᔪᐊᓐᖑᖅᓗᓂ. 
26ᐱᑲᕼᐂᐊᐅᑉ ᐱᓂᐊᕐᖕᓂᕕᓂᖏᑦ ᑎᑎᕋᖅᑕᐅᓯᒪᕗᑦ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖏᑕ ᐅᓂᒃᑳᖅᑕᐅᓯᒪᕕᖏᓐᓂ.
27ᐊᖓᔪᖅᑳᖅᔪᐊᑉ ᐊᔭᕅᐊᐅᑉ ᐊᐅᓚᑦᓯᓂᖏᑕ ᐊᕐᕌᒍᐃᑦ 52-ᖓᓐᓂ ᔫᑕᒧᑦ, ᐲᑲ ᕆᒪᓔᐊᐅᑉ ᐃᕐᖕᓂᖓ ᐄᓴᕅᓕᒥᐅᓄᑦ ᐊᖓᔪᖅᑳᖅᔪᐊᓐᖑᓚᐅᖅᐳᖅ ᓴᒥᐊᕆᐊᒦᓪᓗᓂ, ᐊᕐᕌᒍᓂᒡᓗ 20-ᓂᒃ ᐊᖓᔪᖅᑳᖅᔪᐊᖑᓚᐅᖅᐳᖅ. 
28ᐊᑕᓂᐅᑉ ᓵᖓᓂ ᐊᔪᖅᑐᓕᓚᐅᖅᐳᖅ; ᓯᕗᓕᕕᓂᕐᖕᒥ ᐊᖓᔪᖅᑳᖅᔪᐊᑉ ᔨᕈᐳᐊᒻ ᓂᐹᑎᐅᑉ ᐃᕐᖕᓂᖓᑕ ᐊᔪᖅᑐᓕᓂᕆᓚᐅᖅᑕᖏᑦ ᕿᒪᓚᐅᖏᒻᒪᒋᑦ, ᐄᓴᕅᓕᒥᐅᓪᓗ ᐊᔪᖅᑐᓕᓂᕐᖕᒦᑎᓚᐅᖅᐰᑦ. 
29ᐲᑲ ᐊᖓᔪᖅᑳᖅᔪᐊᖑᑎᓪᓗᒍ ᐄᓴᕅᓕᓄᑦ, ᑎᒡᓚᑦ-ᐰᓕᓴ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦ ᓵᓚᖃᕐᖕᓂᕐᖕᒥᓄᑦ ᓄᓇᓕᖕᓂᒃ ᑎᒍᓯᖃᑦᑕᓚᐅᖅᐳᖅ, ᐂᔮᓐᒥᐅᓂᒃ, ᐊᐱᐅᓪ-ᐱᑦ-ᒫᑲᒥᐅᓂᒃ, ᔭ-ᓄᐊᒥᐅᓂᒃ, ᑭᑎᔅ-ᓯᒥᐅᓂᒃ ᕼᐂᔭᒥᐅᓂᒡᓗ, ᒋᓕᐊᑎᐅᑉ ᓄᓇᓕᖏᑦ, ᒐᓕᓖᓪᓗ, ᓇᐸᑕᓕᒥᐅᓪᓗ ᐃᓄᖏᓐᓂᒃ ᑎᒍᓯᓪᓗᓂ ᐊᓯᕆᐊᒧᑦ ᐊᐅᓪᓚᕈᑎᓚᐅᖅᐰᑦ. 
30ᕼᐆᓯᐊ ᐄᓚᐅᑉ ᐃᕐᖕᓂᖓ ᑲᑐᑦᔨᖃᑎᖃᖅᓗᓂ ᑐᖁᑦᓯᔪᒪᓕᓚᐅᖅᐳᖅ ᐊᖓᔪᖅᑳᖅᔪᐊᕐᖕᒥᒃ ᐲᑲᒥᒃ ᕆᒪᓔᐊᐅᑉ ᐃᕐᖕᓂᖓᓂᒃ, ᑐᖁᓐᓇᒥᐅᒡᓗ ᐃᓂᖓᓂ ᐊᖓᔪᖅᑳᖅᔪᐊᓐᖑᖔᓚᐅᖅᐳᖅ, ᔫᑕᒥᐅᑉ ᐅᔧᐊᐅᑉ ᐃᕐᖕᓂᖓᑕ ᐊᖓᔪᖅᑳᖅᔪᐊᖑᓂᖓᑕ ᐊᕐᕌᒍᐃᑦ 20-ᖓᓂ ᔫᑕᒧᑦ. 
31ᐲᑲᐅᑉ ᐱᓂᐊᕐᖕᓂᕆᓯᒪᔭᖏᑦ ᑎᑎᕋᖅᑕᐅᓯᒪᕗᑦ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖏᑕ ᐅᓂᒃᑳᖅᑕᐅᓯᒪᕕᖏᓐᓂ.
32ᐊᖓᔪᖅᑳᖅᔪᐊᑉ ᐲᑲᐅᑉ ᕆᒪᓔᐊᐅᑉ ᐃᕐᖕᓂᖓᑕ ᐊᐅᓚᑦᓯᓂᖏᑕ ᐊᕐᕌᒍᖓᑕ ᐂᑉᐸᖓᓂ ᐄᓴᕅᓕᒥᐅᓄᑦ ᐊᖓᔪᖅᑳᖅᔪᐊᖑᑎᓪᓗᒍ, ᔫᑕᒻ ᐅᔧᐊᐅᑉ ᐃᕐᖕᓂᖓ ᐊᖓᔪᖅᑳᖅᔪᐊᓐᖑᓚᐅᖅᐳᖅ ᔫᑕᒧᑦ. 
33ᐊᕐᕌᒍᖃᖅᓗᓂ 25-ᓂᒃ ᐊᖓᔪᖅᑳᖅᔪᐊᓐᖑᓚᐅᖅᐳᖅ, ᐊᐅᓚᑦᓯᓚᐅᖅᐳᖅᓗ ᔪᕉᓴᓚᒥ ᐊᕐᕌᒍᓂᒃ 16-ᓂᒃ. ᐊᓈᓇᖃᓚᐅᖅᐳᖅ ᔨᕉᓴᕼᐊᒥᒃ ᔭᑑᒃᒥᒃ ᐊᑖᑕᖃᖅᓗᓂ. 
34ᐊᑖᑕᒥ ᐅᔧᐊᐅᑉ ᐃᓕᖅᑯᓯᖓᓂᒃ ᒪᓕᑦᓯᐊᕋᒥ ᐊᑕᓂᐅᑉ ᓵᖓᓂ ᓈᒻᒪᒋᔭᐅᔪᒥᒃ ᐱᐅᓯᖃᓚᐅᖅᐳᖅ. 
35ᑭᓯᐊᓂ ᒎᑎᓐᖑᐊᓄᑦ ᑐᒃᓯᐊᖅᕕᐅᕙᒃᑐᑦ ᐲᔭᓚᐅᓐᖏᓔᑦ; ᐃᓄᐃᓪᓗ ᒎᑎᓐᖑᐊᓄᑦ ᑐᓂᕐᕈᓯᖃᑦᑕᓚᐅᖅᐳᑦ ᐴᔫᖅᑎᑦᓯᕙᒡᓗᑎᒡᓗ. ᔫᑕᒥᐅᓪᓕ ᐊᑕᓂᐅᑉ ᐃᒡᓗᖓᑕ ᐅᓐᓄᐊᓪᓗᐊᖓᑕ ᓇᓛᓃᑦᑐᖅ ᐃᑎᖅᑕᖅᕕᒃ ᓴᓇᔭᐅᑎᓚᐅᖅᐹ. 
36ᔫᑕᒥᐅᑉ ᐱᓂᐊᕐᖕᓂᕆᔭᕕᓂᓕᒫᖏᑦ ᑎᑎᕋᖅᑕᐅᓯᒪᕗᑦ ᔫᑕᒥ ᐊᖓᔪᖅᑳᖅᔪᐊᖑᖃᑦᑕᖅᓯᒪᔪᑦ ᐅᓂᒃᑳᖅᑕᐅᓯᒪᕕᖏᓐᓂ. 
37ᔫᑕᒻ ᐊᖓᔪᖅᑳᖅᔪᐊᖑᑎᓪᓗᒍ ᐊᑕᓂᐅᑉ ᑎᑭᑕᐅᑎᓚᐅᖅᐹ ᕆᔨᓐᒧᑦ ᓯᕆᐊᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᐲᑲᒧᓪᓗ ᕆᒪᓔᐊᐅᑉ ᐃᕐᖕᓂᖓᓄᑦ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᑖᒃᑯᐊᒡᓗ ᐅᓇᑕᕆᐊᓚᐅᖅᐳᑦ ᔫᑕᒥᒃ. 
38ᔫᑕᒻ ᑐᖁᓚᐅᖅᐳᖅ ᐃᓗᕕᖅᑕᐅᓪᓗᓂᓗ ᐊᖓᔪᖅᑳᖅᔪᐊᓄᑦ ᐃᓗᕕᖅᓯᕕᐅᕙᒃᑐᒧᑦ ᑍᕕᑎᐅᑉ ᐃᒡᓗᒐᓴᒡᔪᐊᖏᓐᓂᒃ ᑍᔭᐅᔪᓄᑦ; ᐃᕐᖕᓂᖓᓗ ᐂᕼᐊᔅ ᐊᖓᔪᖅᑳᖅᔪᐊᓐᖑᓚᐅᖅᐳᖅ ᑖᑦᓱᒪ ᐃᓂᖓᓂ.
