1ᐸᐅᓗᓯᒥᑦ ᔩᓱᓯ ᙭ᔅᑑᓯᐅᑉ ᐋᐴᓯᑕᓕᖓᓂᑦ ᒎᑎᐅᑉ ᐱᖁᔨᓂᖓᒍᑦ; ᐃᑦᔪᕐᖕᓁᑎᑕᐅᓯᒪᔪᓄᑦ ᐃᐱᓱᓯᒥᐅᓄᑦ, ᐅᒃᐱᕐᖕᓂᒃᑯᑦ ᑲᔪᓯᑦᓯᐊᖅᑐᓄᑦ ᔩᓱᓯ ᙭ᔅᑑᓯᒥ:
2ᒎᑎᐅᑉ ᐊᑖᑕᑦᑕ ᐊᑕᓂᑦᑕᓗ ᔩᓱᓯ ᙭ᔅᑑᓯᐅᑉ ᐱᔪᓐᓇᖅᑎᑦᓯᓂᕐᖕᒥᓂᒃ ᓮᒻᒪᖅᑎᑦᓯᓂᕐᖕᒥᓂᒡᓗ ᑐᓂᓯᕕᒋᓕᓯ.
3ᓂᖅᑐᖅᑕᐅᓕ ᒎᑎ ᐊᑕᓂᑦᑕ ᔩᓱᓯ ᙭ᔅᑑᓯᐅᑉ ᐊᑖᑕᖓ! ᑖᑦᓱᒪ ᙭ᔅᑑᓯᒥ ᐊᓂᕐᖕᓂᒃᑯᑦ ᓮᒻᒪᖅᑎᓚᐅᖅᐹᑎᒍᑦ, ᕿᓚᐅᑉ ᐱᖏᓐᓂᒃ ᐃᓚᖏᐅᑎᑎᓪᓗᑕ. 
4ᐊᒡᓛᑦ ᓯᓚᖅᔪᐊᖅ ᓴᓇᔭᐅᓚᐅᖅᑳᖅᑎᓐᓇᒍ ᒎᑎᐅᑉ ᓂᕈᐊᓚᐅᖅᐹᑎᒍᑦ ᙭ᔅᑑᓯᒃᑯᑦ, ᐃᑦᔪᕐᖕᓁᑦᑑᖁᓪᓗᑕ ᐸᓯᔭᒃᓴᐅᓂᖃᖁᓇᑕᓗ ᑖᑦᓱᒪ ᓵᖓᓂ. 
5ᓇᒡᓕᖕᓂᕐᖕᒥᒍᑦ ᐃᓱᒪᑖᕇᖅᓯᒪᓚᐅᖅᐳᖅ ᐃᕐᖕᓂᖅᑖᕆᔪᒪᓪᓗᑕ ᔩᓱᓯ ᙭ᔅᑑᓯᒃᑯᑦ, ᑕᒪᓐᓇ ᑕᕝᕙ ᖁᕕᐊᒋᔭᖓ ᐱᔪᒪᔭᖓᓗ. 
6ᒎᑎ ᓂᖅᑐᓚᐅᖅᓚᕗᑦ ᓂᖅᑐᕐᖕᓇᕐᖕᓂᖅᔪᐊᖓᑕ ᐱᔪᓐᓇᖅᓯᑎᑦᓯᓂᖓ ᐱᑦᔪᑎᒋᓗᒍ, ᐊᑭᖃᖏᑦᑐᒥᒃ ᑐᓂᓯᕕᒋᓚᐅᕐᖕᒪᑎᒍᑦ ᓇᒡᓕᒋᒻᒪᕆᒃᑕᒥᒍᑦ. 
7ᑖᑦᓱᒪ ᐊᐅᖓᒍᑦ ᐱᐅᓕᓚᐅᕐᖕᒪᑎᒍᑦ, ᐊᔪᕐᖕᓂᑦᑎᓐᓂᑦ ᐃᓱᒪᒋᔪᓐᓁᖅᕕᒋᓪᓗᑕ, ᐱᔪᓐᓇᖅᑎᑦᓯᓂᖓᑕ ᐊᒥᒐᖏᑦᑐᐊᓘᓂᖓᒍᑦ, 
8ᑕᒪᑐᒥᖓ ᐊᖏᔪᖅᔪᐊᒥᒃ ᑐᓂᓯᕕᒋᓚᐅᕐᖕᒪᑎᒍᑦ ᓯᓚᑐᓂᖅᔪᐊᒥᒍᑦ ᖃᐅᔨᒪᓂᖅᔪᐊᒥᒍᓪᓗ. 
9ᒎᑎᐅᑉ ᐱᑦᔪᑎᒃᓴᖃᖅᓗᓂ ᐱᓇᓱᐊᖅᕕᒋᓚᐅᖅᐹᑎᒍᑦ, ᐱᓇᓱᐊᕈᒪᔭᖓᑕᓗ ᓇᓗᓇᖅᑐᐊᓘᓂᖓᓂᒃ ᖃᐅᔨᑎᓚᐅᖅᐹᑎᒍᑦ, ᐋᖅᑭᒃᓱᖅᓯᒪᔭᖓ ᓈᒻᒪᒃᓯᑎᑕᐅᖁᓪᓗᒍ ᙭ᔅᑑᓯᒃᑯᑦ. 
10ᑕᒪᓐᓇ ᐋᖅᑭᒃᓱᖅᓯᒪᔭᖓᑕ ᐱᕕᒃᓴᖓ ᓈᒻᒪᓈᑦᓯᐊᓕᖅᐸᑦ, ᓴᖅᑭᑎᑕᐅᓯᒪᔪᓕᒫᑦ ᑲᑎᑎᑦᓱᒪᓪᓗᒋᑦ ᐊᑕᐅᑦᓯᕐᖕᒧᑦ, ᕿᓚᖕᒦᑦᑐᑦ ᓄᓇᒦᑦᑐᓪᓗ, ᙭ᔅᑑᓯ ᓂᐊᖁᕆᔭᐅᓗᓂ.
11ᑖᑦᓱᒪᓂ, ᐋᖅᑭᒃᓱᖅᓯᒪᔭᒥᒍᑦ ᐃᓱᒪᓕᐊᕆᓯᒪᔭᒥᒍᓪᓗ ᑭᖑᕐᖑᑦᔨᔪᒃᓴᓐᖑᖅᑎᓚᐅᖅᐹᑎᒍᑦ, ᐃᓱᒪᓯᒪᓂᕆᓚᐅᖅᑕᖓᓂᒃ ᑐᓐᖓᕕᖃᖅᑎᓪᓗᒍ ᓱᓇᓕᒫᓂᒃ ᐱᓇᓱᐊᖅᓯᒪᔫᑉ ᐱᔪᒪᔭᖓ ᒪᓕᒡᓗᒍ, 
12ᑍᒤᒻᒪᑦ, ᐅᕙᒍᑦ ᓂᕆᐅᒋᔭᒃᓴᖃᖅᑳᖅᓯᒪᔪᒍᑦ ᙭ᔅᑑᓯᒥ ᑍᒤᑎᑕᐅᓯᒪᕗᒍᑦ ᑎᓕᔭᐅᓪᓗᑕᓗ ᐃᓅᖁᓪᓗᑕ ᒎᑎᐅᑉ ᐱᓐᓇᕐᖕᓇᕐᖕᓂᖅᔪᐊᖓᑕ ᓂᖅᑐᖅᑕᐅᓂᒃᓴᖓᓄᑦ.
13ᑖᑦᓱᒨᓇ ᐃᓕᑦᓯᑦᑕᐅᖅ ᑍᒤᒃᑭᕗᓯ, ᓱᓕᔫᑉ ᐅᖃᐅᓯᐅᓂᖓᓂᒃ ᑐᓴᖅᓯᒪᔪᓯ, ᐅᖃᐅᓯᕐᖕᓄᑦ ᑐᓴᕈᒥᓇᖅᑐᓄᑦ ᐱᐅᓕᔭᐅᕕᒃᓴᖅᑖᑎᑕᐅᓯᒪᕗᓯ, ᑖᑦᓱᒧᖓᓗ ᐅᒃᐱᓕᕋᑦᓯ, ᑕᕝᕙ ᒎᑎᐅᑉ ᓇᓗᓁᒃᑯᓯᓚᐅᖅᐹᓯ ᐊᓂᕐᖕᓂᕐᖕᒥᒃ ᐃᑦᔪᕐᖕᓁᑦᑐᒥᒃ ᐊᖏᕈᑕᐅᓯᒪᔪᒥᒃ. 
14ᑖᓐᓇ ᖁᓚᕐᖕᓇᖏᑦᑐᒥᒃ ᓇᓗᓁᒃᑯᑕᐅᕗᖅ ᑭᖑᕐᖑᑎᔭᒃᓴᑦᑎᓐᓂᒃ ᐱᑎᑕᐅᓂᐊᕋᑦᑕ ᐃᓄᖁᑎᑖᕆᔭᐅᓂᕐᖕᒥᒃ, ᑖᑦᓱᒪ ᐱᓐᓇᕐᖕᓇᕐᖕᓂᖅᔪᐊᖓ ᓂᖅᑐᖅᑕᐅᖁᓪᓗᒍ.
15ᑕᒪᓐᓇ ᐱᑦᔪᑎᒋᓪᓗᒍ, ᑍᒪᓐᖓᑦ ᑐᓴᓚᐅᕐᖕᓂᓐᓂᑦ ᐅᒃᐱᕐᖕᓂᑦᓯᒍᑦ ᑲᔪᓯᓂᑦᓯᓐᓂᒃ ᐊᑕᓂᑦᑎᓐᓄᑦ ᔩᓱᓯᒧᑦ ᐃᑦᔪᕐᖕᓁᑎᑕᐅᓯᒪᔪᓕᒫᓄᓪᓗ ᓇᒡᓕᒍᓱᖕᓂᑦᓯᓐᓂᒃ, 
16ᓄᖅᑲᓚᐅᖅᓯᒪᓇᖓ ᒎᑎᒧᑦ ᖁᔭᓕᑦᔪᑎᒌᓐᓇᓕᖅᐸᑦᓯ, ᑐᒃᓯᐊᓕᕌᖓᒪᓗ ᐃᖅᑲᐅᒪᖃᑦᑕᖅᐸᑦᓯ, 
17ᐊᑕᓂᑦᑕ ᔩᓱᓯ ᙭ᔅᑑᓯᐅᑉ ᒎᑎᖓ, ᑐᒃᓯᐊᖅᕕᒋᖃᑦᑕᖅᐸᕋ, ᐱᓐᓇᕐᖕᓇᖅᑐᖅᔪᐊᖑᓪᓗᓂ ᐊᑖᑕᐅᔪᒧᑦ ᑐᓂᓯᕕᐅᖁᓪᓗᓯ ᐊᓂᕐᖕᓂᕐᖕᒥᒃ ᓯᓚᑐᑎᑦᓯᔪᒥᒃ ᑐᑭᓯᑎᑦᓯᔪᒥᒡᓗ ᑖᑦᓱᒥᖓ ᖃᐅᔨᑦᓯᐊᖁᓪᓗᓯ. 
18ᑐᒃᓯᐊᖃᑦᑕᕆᕗᖓᓗ ᐃᓱᒪᓯ ᐅᒃᑯᐃᖅᑕᐅᖁᓪᓗᒋᑦ ᑖᑦᓱᒪ ᖃᐅᒪᓂᖓᓂᒃ ᑐᑭᓯᔪᓐᓇᖁᓪᓗᓯ, ᓂᕆᐅᒋᔭᒃᓴᒥᒡᓗ ᖃᐅᔨᔪᓐᓇᖁᓪᓗᓯ ᕾᖁᔭᐅᑦᔪᑎᒋᔭᑦᓯᓐᓂᒃ, ᐊᖏᕈᑎᒋᓯᒪᔭᖓᑕᓗ ᐃᓄᖁᑎᒥᓄᑦ ᑐᓂᔭᒃᓴᖏᑕ ᐱᐅᔪᖅᔪᐊᖑᓂᖓᓂᒃ, 
19ᐱᔪᓐᓇᕐᖕᓂᖅᔪᐊᖓᑕᓗ ᐱᓇᓱᐊᕐᖕᓂᖓᓂᒃ ᐅᕙᑦᑎᓐᓂ ᐅᒃᐱᖅᑐᓂ, ᐱᔪᓐᓇᕐᖕᓂᖅᔪᐊᒥᒍᑦ ᐱᓇᓱᐊᖅᓯᒪᓂᖓ ᑐᓐᖓᕕᒋᓪᓗᒍ. 
20ᑕᒪᓐᓇᓗ ᐱᔪᓐᓇᕐᖕᓂᖅᔪᐊᓂ ᐊᑐᖅᓗᓂᐅᒃ ᙭ᔅᑑᓯ ᒪᑭᑎᓚᐅᖅᐹ ᑐᖁᖓᔪᓂᑦ ᑕᓕᖅᐱᖕᒥᓂᓗ ᐃᖏᑎᓚᐅᖅᐹ ᕿᓚᖕᒥ. 
21ᑕᕝᕙᓂ ᙭ᔅᑑᓯ ᐊᐅᓚᑦᓯᑎᑉᐹ ᕿᓚᖕᒥᐅᑦ ᐊᐅᓚᑦᓯᔨᖏᓐᓂᑦ ᑕᒤᓐᓂᑦ ᐊᔪᖏᓐᓂᖅᓴᖅᔪᐊᖑᑎᓪᓗᒍ, ᐱᔪᓐᓇᖅᑎᑕᐅᔪᓂᑦ, ᐱᔪᓐᓇᕐᖕᓂᕐᖕᓂᑦ, ᐊᑕᓂᐅᓂᓪᓗ; ᐊᖓᔪᖅᑲᐅᓂᖓᑕᓗ ᑍᔭᐅᑦᔪᑎᖓ ᐊᖏᓂᖅᐸᐅᕗᖅ ᓯᓚᖅᔪᐊᕐᖕᒥ ᐊᖓᔪᖅᑲᐅᕙᒃᑐᓕᒫᓂᑦ ᑕᒤᓐᓂᑦ, ᐱᔪᒫᖅᑐᒥᓗᑦᑕᐅᖅ. 
22ᑕᒤᑕᖅᔪᐊᓪᓗ ᑖᑦᓱᒪ ᐃᑎᒐᖏᑕ ᐊᑖᓄᑦ ᐱᑎᓚᐅᖅᐰᑦ, ᑕᒤᓐᓄᓪᓗ ᓂᐊᖁᕆᔭᐅᑎᑉᐹ ᐅᒃᐱᖅᑑᖃᑎᒌᓄᑦ. 
23ᐃᓚᒌᒃᑑᖃᑎᒌᑦ ᑎᒥᒋᖕᒪᒋᑦ, ᑖᑦᓱᒪᓗ ᐊᑕᖏᐅᒪᑦᓯᐊᕐᖕᓂᖓᑕ ᐃᓗᒻᒥᖅᑎᑉᐰᑦ ᑕᒪᕐᖕᒥᒃ ᓱᓇᓕᒫᑦ ᑕᒤᓐᓂ.
