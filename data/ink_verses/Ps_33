1ᐊᑕᓂᕐᖕᒥᒃ ᖁᕕᐊᓲᑎᖃᕆᑦᓯ, ᐃᓕᑦᓯ ᐃᓱᐊᖅᑐᓕᔪᓯ!
2ᐊᑕᓂᖅ ᓂᖅᑐᖅᓯᐅᒃ ᓂᓪᓕᐊᑦᔪᑎᓄᑦ ᕼᐊᕐᐱᓄᑦ;
3ᐃᓐᖏᐅᑎᒥᒃ ᐊᑕᓂᖅ ᓄᑖᒥᒃ ᐃᓐᖏᖅᕕᒋᓯᐅᒃ;
4ᐊᑕᓂᐅᑉ ᐅᖃᐅᓯᖓ ᓇᓛᒎᑦᓯᐊᕐᖕᒪᑦ,
5ᖁᕕᐊᒋᔭᖃᕐᖕᒪᑦ ᐃᓱᐊᖅᑐᓕᓂᕐᖕᒥᒃ ᐃᖅᑲᖅᑐᐃᑦᓯᐊᕐᖕᓂᕐᖕᒥᒡᓗ;
6ᐊᑕᓂᐅᑉ ᐅᖃᐅᓯᖓᒍᑦ ᕿᓔᑦ ᓴᓇᔭᐅᓚᐅᖅᐳᑦ,
7ᐃᒪᖅᔪᐃᑦ ᐃᒪᖏᑦ ᑲᑎᖅᓱᖅᐰᑦ ᐊᑕᐅᓯᕐᖕᒧᑦ;
8ᓄᓇᖅᔪᐊᕐᖕᒥᐅᑦ ᐊᑕᓂᖅ ᓯᕘᕋᒋᓕᑦᔪᒃ;
9ᐅᖃᕐᖕᒪᑦ, ᓱᓇᑐᐃᓐᓁᑦ ᐱᔭᕇᓚᐅᖅᐳᑦ;
10ᐊᑕᓂᐅᑉ ᐃᓅᖃᑎᒌᒡᔪᐊᑦ ᐃᓱᒪᓕᐅᖃᑎᒌᖕᓂᖏᑦ ᐊᓯᐅᑎᑉᐰᑦ;
11ᐊᑕᓂᐅᓪᓕ ᓯᕗᓂᕐᖕᒧᑦ ᐋᖅᑭᒃᓯᒪᔭᖏᑦ ᐃᓱᖃᖏᑦᑐᒧᑦ ᑲᔪᓯᕗᑦ,
12ᓮᒪᓇᖅᑐᒦᑉᐳᑦ ᐃᓅᖃᑎᒌᒡᔪᐊᑦ ᐊᑕᓂᕐᖕᒥᒃ ᒎᑎᖃᖅᑐᑦ,
13ᐊᑕᓂᖅ ᑕᑯᓐᓇᖅᐳᖅ ᕿᓚᖕᒥᑦ;
14ᐃᓂᒋᔭᒥᓂᑦ ᓇᔪᖅᑕᒥᓂᑦ ᑕᑯᓐᓇᖅᐳᖅ
15ᐆᒻᒪᑎᖏᑦ ᐊᑐᓂᑦ ᐋᖅᑭᒃᓱᖅᐰᑦ;
16ᐊᖓᔪᖅᑳᖅᔪᐊᑦ ᓇᓪᓕᐊᓪᓘᓐᓃᑦ ᓴᐳᑎᔭᐅᓐᖏᓚᑦ
17ᕿᒧᒃᓯᐅᑎ ᓴᐳᑎᔭᐅᑦᔪᑎᒋᓇᓱᐊᖅᓗᒍ ᓱᕙᓕᑭᐊᖑᕗᖅ;
18ᐊᑕᓂᐅᓪᓕ ᑕᑯᓐᓇᖅᐰᑦ ᑖᑦᓱᒥᖓ ᓯᕗᕋᔪᑦ,
19ᑕᕐᖕᓂᕐᖕᒥᖕᓂᒃ ᓴᐳᑎᔭᐅᖁᔨᔪᑦ ᑐᖁᒥᑦ,
20ᑕᕐᖕᓂᕗᑦ ᐅᑕᖅᑭᕗᑦ ᐊᑕᓂᕐᖕᒥᒃ;
21ᐃᓛᒃ, ᐆᒻᒪᑎᕗᑦ ᖁᕕᐊᓲᑎᖃᖅᐳᑦ ᑖᑦᓱᒥᖓ,
22ᐊᑕᓃᖅ, ᓇᒡᓕᖕᓂᕕᑦ ᓱᖁᓯᔪᐃᑦᑐᑉ ᓇᔪᖅᓕᑎᒍᑦ,
