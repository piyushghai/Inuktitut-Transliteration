1“ᓕᕔᑎᒃᑯᓪᓕ ᑭᖑᕚᖏᑦ ᑐᓂᕐᕈᓯᖅᑎᑦᓯᔩᑦ, ᑖᒃᑯᐊ ᓕᕔᑉ ᑭᖑᕚᓕᒫᖏᑦ, ᐄᓴᕅᓕᒥᐅᓂᑦ ᓄᓇᑖᖃᑕᐅᔪᒃᓴᐅᖏᓚᑦ ᓇᖕᒥᓂᒃᓴᒥᖕᓂᒃ; ᓂᕆᖃᑦᑕᖅᑐᒃᓴᐅᕗᓪᓕ ᐃᑯᐊᓚᑎᑕᐅᓂᒃᑯᑦ ᑐᓂᕐᕈᑎᕕᓂᕐᖕᓂᒃ ᐊᑕᓂᕐᖕᒧᑦ, ᑕᒪᒃᑯᐊ ᑖᒃᑯᓄᖓ ᑐᕌᖓᖕᒪᑕ. 
2ᓄᓇᖁᑎᖃᖅᑐᒃᓴᐅᓐᖏᓚᑦ ᓇᖕᒥᓂᒃᓴᒥᖕᓂᒃ, ᑭᖑᕚᕇᑎᑐᑦ ᐊᓯᒥᒃᑎᑐᑦ; ᐱᖃᖃᑕᐅᓯᒪᕗᓪᓕ ᐊᑕᓂᕐᖕᒧᑦ ᑐᓂᕐᕈᓯᖅᑎᑦᓯᔨᐅᓂᕐᖕᒥᒃ ᑐᓂᓯᕕᐅᓯᒪᖓᒥᒃ, ᑕᒪᓐᓇ ᐊᑕᓂᐅᑉ ᐊᖏᕈᑎᒋᓯᒪᖕᒪᒍ.
3ᖃᖓᓕᒫᖅᓕ ᐃᒻᒧᒃᓯᐅᒐᕐᖕᒥᒃ ᓰᐱᒥᒡᓘᓐᓃᑦ ᑐᓂᕐᕈᓯᖅᑐᖃᓕᖅᐸᑦ ᑐᖁᑕᒃᓴᒥᒃ, ᑕᕝᕙ ᑐᓂᕐᕈᓯᖅᑎᑦᓯᔩᑦ ᑐᓂᔭᐅᔪᒃᓴᐅᕗᑦ ᑭᐊᓯᖏᖕᓂᒃ, ᐊᒡᓕᕈᖏᖕᓂᒃ, ᕿᓴᕈᐊᖓᓂᒡᓗ. 
4ᐊᒻᒪ ᑐᓂᓯᕕᐅᔪᒃᓴᐅᒋᕗᑦ ᐱᕈᖅᑎᑕᓯ ᑲᑎᑕᐅᒋᐊᓕᖅᑎᓪᓗᒋᑦ ᓯᕗᓪᓕᖅᐹᖏᓐᓂᒃ ᓂᐊᖂᔭᓴᓂᒃ, ᕔᓂᒃᓴᓂᒃ, ᓇᐹᖅᑐᐃᓪᓗ ᐸᐅᖓᖏᑕ ᐅᖅᓱᒃᓴᖏᓐᓂᒃ, ᓰᐱᐅᓪᓗ ᒥᖅᑯᖏᓐᓂᒃ ᓴᓕᔭᐅᓂᖏᑕ ᓯᕗᓪᓕᖅᐹᖏᓐᓂᒃ ᑐᓂᓯᕕᒋᔭᕆᐊᖃᖅᐸᓯ. 
5ᐊᑕᓂᖅ ᒎᑎᓯ ᑖᒃᑯᓂᖓ ᓂᕈᐊᖅᓯᒪᖕᒪᑦ ᑭᖑᕚᖑᖃᑎᓕᒫᑦᓯᓐᓂᑦ, ᓕᕔᑎᒃᑯᑦ ᑭᖑᕚᖏᓐᓂᒃ ᑐᓂᕐᕈᓯᖅᑎᑦᓯᔨᐅᓂᕐᖕᒧᑦ ᐱᔨᑦᓯᖁᓪᓗᒋᑦ ᐊᑕᓂᐅᑉ ᐊᑎᖓᓂ, ᐃᓱᖃᖏᑦᑐᒧᑦ.
6ᓇᓪᓕᐊᓪᓕ ᓕᕔᑎᑦ ᐄᓴᕅᓕᒥᐅᑦ ᓄᓇᖏᓐᓂᑦ ᑐᒃᓯᐊᖅᕕᐅᕙᒃᑐᒧᐊᕈᒪᒍᓂ ᖃᖓᑐᐃᓐᓇᖅ ᐂᔪᓐᓇᖅᐳᖅ ᐱᔪᒪᓕᕈᓂ, ᐊᑕᓂᐅᑉ ᑐᒃᓯᐊᖅᕕᐅᖁᓪᓗᒍ ᓂᕈᐊᖅᓯᒪᔭᖓᓄᑦ, 
7ᑕᕝᕙᓂᓗ ᐱᔨᑦᓯᕋᔭᖅᐳᖅ ᑐᓂᕐᕈᓯᖅᑎᑦᓯᔨᐅᓂᕐᖕᒥᒃ ᐱᓇᓱᐊᖅᓗᓂ ᐊᑕᓂᕐᖕᒧᑦ ᒎᑎᒥᓄᑦ, ᓕᕔᑎᐅᖃᑎᒥᑐᑦ ᐱᔨᑦᓯᖅᑐᑎᑐᑦ ᐊᑕᓂᐅᑉ ᓵᖓᓂ ᐱᔪᓐᓇᕐᖕᓂᖃᑦᓯᐊᕋᔭᖅᐳᖅ. 
8ᑍᒫᓪᓗᐊᖅᑕᐅᖅ ᓂᕿᒃᓴᓂᒃ ᐱᑎᑕᐅᖃᑦᑕᖅᑐᒃᓴᐅᕗᖅ ᐊᓯᖏᑎᑐᑦ ᑐᓂᑦᕈᓯᖅᑎᑦᓯᔨᑎᑐᑦ, ᐱᖁᑎᖏᑕᓗ ᓂᐅᕕᖅᑕᐅᑦᔪᑎᕕᓂᖏᓐᓂᒃ ᐱᖃᑕᐅᔪᒃᓴᐅᓪᓗᓂ.”
9“ᓄᓇᒧᓪᓕ ᑎᑭᒃᑯᑦᓯ ᐊᑕᓂᐅᑉ ᒎᑎᑦᓯ ᑐᓂᔭᖓᓄᑦ, ᑕᒫᓂ ᓄᓇᓖᑦ ᐃᓅᖃᑎᒌᒡᔪᐊᑦ ᐊᑐᖅᐸᒃᑕᖏᓐᓂᒃ ᒎᑎᒧᑦ ᓇᕐᕈᓇᖅᑐᓂᒃ ᒪᓕᒃᓴᖅᑐᒃᓴᐅᓐᖏᓚᓯ. 
10ᑐᓂᕐᕈᓯᖅᕕᖕᒥ ᐃᑯᐊᓚᑦᓯᓂᒃᑯᑦ ᑐᓂᓯᓕᖅᑎᓪᓗᓯ ᕿᑐᕐᖓᑦᓯᓐᓂᒃ ᑐᓂᕐᕈᓯᖅᑐᒃᓴᐅᓐᖏᓚᓯ; ᐃᓄᖁᑎᓯ ᓇᓚᐅᑦᑍᓇᓱᐊᖃᑦᑕᖅᑐᒃᓴᐅᓐᖏᓚᑦ ᐅᕝᕙᓗ ᓯᕗᓂᕐᖕᒧᑦ ᓇᓚᐅᑦᑍᑦᔪᑎᖃᕋᓱᒃᑐᒃᓴᐅᓐᖏᓚᑦ ᐅᕝᕙᓗ ᐃᓕᓰᖅᓯᓇᓱᒃᑐᒃᓴᐅᓇᑎᒃ ᓱᓇᑐᐃᓐᓇᕐᖕᒥᒃ ᐊᑐᖅᓗᑎᒃ; 
11ᐅᕝᕙᓗ ᓴᐳᑎᔭᐅᑦᔪᑎᖃᕋᓱᒃᑐᒃᓴᐅᓐᖏᓚᓯ ᓂᕕᖓᑎᑕᑦᓯᓐᓂᒃ,+ ᑐᖁᓯᒪᔪᓂᒡᓗ ᐅᖃᖃᑎᖃᕋᓱᒃᑐᒃᓴᐅᓐᖏᓚᓯ. 
12ᐊᑕᓂᖅ ᒎᑎᓯ ᐃᓄᖕᓂᒃ ᑍᒤᓕᐅᖅᑐᓂᒃ ᓈᒻᒪᖏᑦᑐᓕᔪᓂᒃ ᐆᒥᒋᔭᖃᕐᖕᒪᑦ, ᑍᒤᒻᒪᑦ ᑕᕝᕙ ᐃᓄᐃᑦ ᑕᒫᓂ ᓄᓇᖃᖅᑐᑦ ᓄᓇᒥᖕᓂᑦ ᐊᐅᓪᓚᖅᑎᓚᐅᖅᐰᑦ ᓯᕗᓂᑦᓯᓐᓂ. 
13ᐊᑕᓂᐅᑉ ᒎᑎᑦᓯ ᓵᖓᓂ ᐸᓯᔭᒃᓴᐅᓂᖃᖅᑐᒃᓴᐅᓐᖏᓚᓯ ᑖᑦᓱᒧᖓ.”
14“ᐃᓅᖃᑎᒌᒡᔪᐊᑦ, ᓄᓁᕐᖕᓂᐊᓕᖅᑕᓯ, ᓈᓚᖃᑦᑕᓚᐅᕐᖕᒪᑕ ᓯᕗᓂᒃᓴᒥᒃ ᓇᓚᐅᑦᑍᓇᓱᐊᖃᑦᑕᖅᑐᓂᒃ ᓇᓚᐅᑦᑍᑦᔪᑎᖃᕋᓱᒃᑐᓂᒡᓗ; ᐃᓕᑦᓯᓕ, ᐊᑕᓂᐅᑉ ᒎᑎᑦᓯ ᑕᒪᒃᑯᓂᖓ ᐊᑐᖁᓐᖏᓛᓯ. 
15ᐊᑕᓂᖅᓕ ᒎᑎᓯ ᒪᑭᑎᑦᓯᔪᒫᖅᐳᖅ ᐱᔪᖃᓛᖅᑐᒥᒃ ᐅᖃᖅᑎᒥᓂᒃ ᐅᕙᑦᑐᑦ ᑍᒤᑦᑐᒥᒃ ᐃᓅᖃᑎᓪᓚᕆᑦᓯᓐᓂᑦ ᐱᓯᒪᔪᒥᒃ, ᑖᓐᓇᓗ ᓈᓚᒋᐊᖃᕈᒫᖅᐸᓯ.
16ᑍᑦᓱᒪᓂ ᐃᒫᒃ ᐱᖁᔨᓚᐅᖅᐳᓯ ᐊᑕᓂᕐᖕᒥᒃ ᒎᑎᑦᓯᓐᓂᒃ ᖃᖅᑲᒥ ᕼᐆᕆᑉᒥ ᑲᑎᒪᑎᓪᓗᓯ, ᐅᖃᓚᐅᖅᓯᒪᒐᑦᓯ, ‘ᐅᖃᓪᓚᒃᑎᓪᓗᒍ ᑐᓵᒃᑲᓐᓂᕈᒪᔪᓐᓃᖅᐳᒍᑦ ᐊᑕᓂᐅᑉ ᒎᑎᑦᑕ ᓂᐱᖓᓂᒃ, ᐃᑯᐊᓚᔪᖅᔪᐊᖁᑎᖓᓂᒡᓘᓐᓃᑦ ᑕᑯᓐᓇᕈᒪᔪᓐᓁᖅᐳᒍᑦ, ᑐᖁᖁᓇᑕ.’ 
17ᐊᑕᓂᐅᓪᓕ ᐅᖃᐅᑎᓚᐅᖅᐹᖓ, ‘ᓱᓕᔪᒥᒃ ᐱᔪᒪᔭᖃᖅᐳᑦ. 
18ᐱᔪᖃᓛᖅᑐᒥᒡᓕ ᐅᖃᖅᑎᓐᓂᒃ ᑎᓕᓯᕕᒋᔪᒫᖅᐸᒃᑲ ᐃᓕᒃᑐᑦ ᑍᒤᑦᑐᒥᒃ ᐃᓅᖃᑎᓪᓚᕆᖏᓐᓂᑦ ᐱᓯᒪᔪᒥᒃ; ᖃᓂᖓᓄᓪᓗ ᐅᖃᐅᓯᒃᓴᖏᓐᓂᒃ ᐃᓕᓯᔪᒫᖅᐳᖓ, ᐃᓄᖕᓂᒡᓗ ᐅᖃᐅᑦᔨᔪᒫᖅᐳᖅ ᐅᖃᐅᓯᕆᔭᐅᖁᔭᓕᒫᓐᓂᒃ. 
19ᓇᓪᓕᐊᓪᓗ ᐅᖃᐅᓯᐅᖁᔭᓐᓂᒃ ᓈᓚᒍᒪᖏᑦᑐᖅ ᑖᑦᓱᒪ ᐅᖃᐅᓯᕆᔭᖏᓐᓂᒃ ᐅᕙᖓ ᐊᑎᓐᓂ ᐅᕙᖓ ᓇᖕᒥᓂᖅ ᑖᓐᓇ ᓱᒋᐊᕈᒫᖅᐸᕋ. 
20ᓇᓪᓕᐊᓪᓕ ᐅᖃᓪᓚᒐᓱᐊᖅᐸᑦ ᐅᕙᓐᓄᑦ ᐅᖃᖁᔭᐅᓯᒪᖏᓪᓗᓂ, ᑖᓐᓇ ᑍᒫᑦᓮᓐᓇᖅᑕᐅᖅ ᒎᑎᒋᔭᐅᔪᓂᒃ ᐱᑦᔪᑎᖃᖅᓗᓂ ᐅᖃᓪᓚᒐᓱᐊᖅᑐᖅ ᑍᒫᑦᓮᓐᓇᖅ ᑖᓐᓇ ᑐᖁᔪᒪᖅᐳᖅ.’
21ᐃᓱᒪᒐᔭᖅᑐᒃᓴᐅᕗᓯ, ‘ᖃᓄᖅᓕ ᖃᐅᔨᒪᔪᓐᓇᕋᑦᑕ ᓇᓪᓕᐊᑦ ᐅᖃᐅᓯᖅ ᐊᑕᓂᕐᖕᒥᑦ ᐅᖃᐅᓯᐅᖁᔭᐅᓯᒪᖏᓐᓂᖓᓂᒃ?’ 
22ᐱᔪᖃᓛᖅᑐᒥᒡᓕ ᐅᖃᖅᑎ ᐊᑕᓂᐅᑉ ᐊᑎᖓᓂ ᐅᖃᓪᓚᒃᐸᑦ, ᐅᖃᓪᓚᐅᓯᖏᓪᓗ ᓇᓚᐅᑦᓯᖏᑉᐸᑕ, ᓱᓕᓂᖏᓪᓗ ᓴᖅᑭᖏᑉᐸᑕ, ᑖᓐᓇ ᑕᕝᕙ ᐊᑕᓂᕐᖕᒧᑦ ᑎᓕᔭᐅᓯᒪᓐᖏᓚᖅ. ᐃᒻᒥᓃᓐᓇᖅᓕ ᐅᖃᓪᓚᒃᐳᖅ ᐃᓱᒪᑐᐃᓐᓇᕐᖕᒥᓂᒃ, ᑍᒤᑦᑐᑦ ᓯᕘᕋᒋᔭᒃᓴᕆᓐᖏᓚᓯ.”
