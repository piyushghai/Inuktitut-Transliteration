1ᐊᑕᓂᖅ ᖁᔭᒋᓯᐅᒃ! ᐊᑎᖓ ᑐᒃᓯᐊᖅᕕᒋᓗᒍ;
2ᑖᓐᓇ ᐃᓐᖏᖅᕕᒋᓯᐅᒃ, ᓂᖅᑐᖅᓗᒍ ᐃᓐᖏᖅᕕᒋᓯᐅᒃ;
3ᐊᑎᖓ ᐃᑦᔪᕐᖕᓁᑦᑐᖅ ᓂᖅᑐᕐᖕᓇᖅᓯᑎᑕᐅᓕ;
4ᐊᑕᓂᖅ ᓲᖑᓂᖓᓗ ᕿᓂᖅᓯᐅᒃ,
5ᑲᒪᓇᖅᑐᓕᓃᑦ ᐱᓂᐊᕐᖕᓂᕆᖃᑦᑕᓚᐅᖅᑕᖏᑦ ᐃᖅᑲᐅᒪᓯᒋᒃ,
6ᐃᓕᑦᓯ ᐱᔨᖓᑕ ᐂᕝᕙᕋᕼᐋᒻ ᑭᖑᕚᖏᑦ,
7ᑖᓐᓇ ᐊᑕᓂᐅᕗᖅ ᒎᑎᒋᔭᕗᑦ;
8ᑖᑦᓱᒪ ᐊᖏᖃᑎᖃᖅᓯᒪᓂᓂ ᐃᖅᑲᐅᒪᕚ ᐃᓱᖃᖏᑦᑐᒧᑦ,
9ᐊᖏᕈᑎᒋᓚᐅᖅᑕᓂ ᐂᕝᕙᕋᕼᐋᒧᑦ,
10ᓇᓗᓁᒃᑲᓐᓂᓚᐅᖅᐹ ᔧᑯᒧᑦ ᐊᑐᖅᑕᐅᖁᓯᒪᔭᓂ,
11ᐅᖃᐅᑎᓪᓗᒍ, “ᐃᓕᖕᓄᑦ ᓄᓇ ᑬᓇᓂ ᑐᓂᓂᐊᖅᐸᕋ
12ᐃᓄᒋᐊᒃᑐᖅᔪᐊᖑᓚᐅᖅᑎᓐᓇᒋᑦ ᓱᓕ,
13ᓅᖃᑦᑕᓚᐅᕐᖕᒪᑕ ᐃᓅᖃᑎᒌᒡᔪᐊᓂᑦ ᐃᓅᖃᑎᒌᒡᔪᐊᓄᑦ,
14ᑖᑦᓱᒪᓕ ᓇᓪᓕᐊᓐᓄᓪᓘᓐᓃᑦ ᐱᑦᓯᐊᓐᖏᑕᐅᖁᓚᐅᓐᖏᓔᑦ;
15ᐅᖃᖅᓗᓂ, “ᐅᖅᓱᖅᑎᖅᓯᒪᔭᒃᑲ ᐊᒃᑐᕐᖕᓂᐊᕋᓯᒋᒃ,
16ᐊᒻᒪ ᓄᓇᒧᑦ ᑳᖕᓇᖅᑐᖅᔪᐊᒥᒃ ᑎᑭᑎᑦᓯᓚᐅᕆᕗᖅ,
17ᑖᒃᑯᐊ ᓯᕗᓂᖓᒍᑦ ᐊᖑᑦ ᑎᓕᓚᐅᖅᐹ,
18ᐃᑎᒐᖏᑦ ᐊᖅᓵᖅᑑᔭᓄᑦ ᐊᑦᓱᖏᖅᑐᓚᐅᖅᐰᑦ,
19ᔫᓯᐱᐅᑉ ᐅᖃᐅᓯᕆᓚᐅᖅᑕᖏᑦ ᓇᓚᐅᑦᓯᓚᐅᖅᑳᖅᑎᓐᓇᒋᑦ,
20ᐊᖓᔪᖅᑳᖅᔪᐊᖅ ᑎᓕᓯᓪᓗᓂ ᑎᒍᔭᐅᓯᒪᕕᖕᒥᑦ ᐊᓂᑎᑕᐅᖁᕚ,
21ᐊᖓᔪᖅᑳᖅᔪᐊᑉ ᐃᒡᓗᖅᔪᐊᒥᓄᑦ ᐊᖓᔪᖅᑳᕈᖅᑎᓚᐅᖅᐹ,
22ᐊᖓᔪᖅᑳᖅᔪᐊᑉ ᐃᓚᖏᓐᓂᒃ ᐊᔪᕆᖅᑐᐃᖁᓪᓗᒍ ᐃᓱᒪᖅᓱᖅᓗᓂ,
23ᑕᕝᕙ ᔧᑯ ᐃᑦᔨᑉᑎᒧᐊᓚᐅᕆᕗᖅ;
24ᐊᑕᓂᐅᓪᓗ ᐃᓄᖁᑎᓂ ᐃᓄᒋᐊᒃᓯᕙᓪᓕᐊᑎᓚᐅᖅᐰᑦ ᓱᑲᑦᑐᒥᒃ,
25ᐃᑦᔨᑉᑎᒥᐅᑦ ᐆᒥᓱᓕᖅᑎᓚᐅᖅᐰᑦ ᐃᓄᖁᑎᖏᓐᓂᒃ,
26ᑖᑦᓱᒪ ᐱᔨᓂ ᒨᓯᓯ ᑎᓕᓚᐅᖅᐹ, ᐂᕈᓂᓗ ᓂᕈᐊᖅᓯᒪᔭᓂ.
27ᑖᒃᑯᐊᒃ ᐱᓇᓱᐊᓚᐅᖅᐳᒃ ᑖᑦᓱᒪ ᓇᓗᓁᒃᑯᑕᖏᓐᓂᒃ ᐃᓄᖕᓂ ᑕᕝᕙᓂ,
28ᑖᖅᑐᖅᔪᐊᒥᒃ ᑎᓕᓯᓚᐅᖅᐳᖅ, ᓄᓇᓗ ᑖᖅᓯᑎᓪᓗᒍ;
29ᐃᒥᖏᑦ ᐊᐅᓐᖑᖅᑎᓚᐅᖅᐰᑦ, ᐃᖃᓗᖁᑎᖏᑦ ᑐᖁᑎᓪᓗᒋᑦ.
30ᓄᓇᖓᑦ ᓈᕌᔨᓂᒃ ᖄᒥᑕᐅᑦᓯᐊᓚᐅᖅᐳᖅ,
31ᐅᖃᕐᖕᒪᑦ, ᑕᕝᕙ ᒥᓗᒋᐊᑦ ᐅᓄᖅᑐᖅᔪᐊᑦ ᑎᑭᑉᐳᑦ,
32ᓇᑕᖅᑯᕐᖕᓇᖅᕕᐅᑎᓚᐅᖅᐰᑦ ᓯᓚᓗᒃᓯᐅᖅᑐᑎᑐᑦ,
33ᓇᐹᖅᑐᐃᑦ ᕔᓂᒃᓴᓖᑦ ᐱᒋᓕᖕᓂᒡᓗ ᐸᐅᕐᖓᓖᑦ ᓯᖁᒥᑕᐅᓚᐅᖅᐳᑦ,
34ᐅᖃᕐᖕᒪᑦ, ᑕᕝᕙ ᐱᒡᓕᖅᑍᑦ ᑎᑭᑉᐳᑦ,
35ᑖᒃᑯᐊ ᓂᕿᒃᓴᓂᒃ ᐱᕈᖅᑐᓕᒫᓂᒃ ᓄᖒᑦᓯᓚᐅᖅᐳᑦ ᓄᓇᖏᓐᓂ,
36ᐃᕐᖕᓂᐊᕆᔭᐅᖅᑳᖅᓯᒪᔪᓕᒫᑦ ᓄᓇᖏᓐᓂ ᓄᖑᑕᐅᓚᐅᕆᕗᑦ,
37ᑕᕝᕙ ᐄᓴᕅᓕᒥᐅᑦ ᑕᓯᐅᓕᓚᐅᖅᐰᑦ ᐊᐅᓪᓚᖅᑎᓪᓗᒋᑦ
38ᐃᑦᔨᑉᑎᒥᐅᑦ ᖁᕕᐊᓱᓚᐅᖅᐳᑦ ᐄᓴᕅᓕᒥᐅᑦ ᐊᐅᓪᓚᕐᖕᒪᑕ,
39ᑖᑦᓱᒪ ᓄᕗᔭ ᐃᓯᕕᓚᐅᖅᐹ ᐅᓕᒋᔭᐅᖁᓪᓗᒍ,
40ᐃᓄᐃᑦ ᑐᒃᓯᕋᕐᖕᒪᑕ ᐊᕿᒡᒋᐅᔮᖅᑐᓄᑦ ᑎᑭᑕᐅᓚᐅᖅᐳᑦ,
41ᕾᖅᑐᖅ ᐊᖕᒪᕐᖕᒪᒍ, ᐃᒥᖅ ᑯᕕᓕᖅᐳᖅ ᑕᕝᕙᓐᖓᑦ;
42ᐃᖅᑲᐅᒪᒐᒥ ᐊᖏᕈᑎᒋᓚᐅᖅᑕᒥᓂᒃ ᐃᑦᔪᕐᖕᓁᑦᑐᒥᒃ,
43ᖁᕕᐊᓱᒡᓗᓂ ᐃᓄᖁᑎᓂ ᐊᐅᓪᓚᕈᑎᓚᐅᖅᐰᑦ,
44ᑐᓂᓯᕕᒋᓚᐅᖅᐰᓪᓗ ᐃᓅᖃᑎᒌᒡᔪᐊᑦ ᔫᑎᐅᖏᑦᑐᑦ ᓄᓇᖓᓐᓂᒃ;
45ᐃᓱᐊᓄᑦ ᓈᓚᑦᓯᐊᖁᓪᓗᒋᑦ ᐃᓕᖅᑯᓯᐅᖁᔭᖏᓐᓂᒃ,
