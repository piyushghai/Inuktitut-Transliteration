1ᓄᓇᒦᓕᕋᑦᑕᓕ ᑐᑭᓯᓕᖅᐳᒍᑦ ᕿᑭᖅᑕᖅ ᐊᑎᖃᕐᖕᒪᑦ ᒪᐅᓪᑕᒥᒃ. 
2ᑕᕝᕙᓂᓗ ᓄᓇᖃᖅᑐᑦ ᐱᑦᓯᐊᖅᕕᒋᕚᑎᒍᑦ, ᐃᑯᐊᓚᑎᑦᓯᓪᓗᑎᒡᓗ ᑐᓐᖓᓱᒃᑎᑉᐹᑎᒍᑦ, ᓯᓚᓗᓕᕐᖕᒪᑦ ᐃᒃᑮᕐᖕᓇᖅᓯᓪᓗᓂᓗ. 
3ᐸᐅᓗᓯ ᕿᔪᖕᓂᒃ ᓄᐊᑦᓯᓪᓗᓂ ᐃᑯᒪᒧᑦ ᐃᓕᓯᓇᓱᐊᖅᑎᓪᓗᒍ, ᖁᒡᓗᒋᐊᖅ ᑐᖁᓐᓇᖅᑐᓕᒃ ᐆᓇᖅᑐᒧᐊᕋᒥ ᓴᖅᑭᑉᐳᖅ, ᐸᐅᓗᓯᐅᓪᓗ ᐊᒡᒐᖏᓐᓂᒃ ᑮᓯᒐᒥ ᐊᑕᓕᖅᐳᖅ. 
4ᒪᐅᓪᑕᒥᐅᓪᓕ ᑕᑯᒐᒥᑦᔪᒃ ᐊᒡᒐᖏᓐᓂ ᓂᕕᖓᔪᖅ, ᐃᒻᒥᖕᓄᑦ ᐅᖃᖅᐳᑦ, “ᓇᓗᓇᓐᖏᓚᖅ ᐅᓇ ᐃᓄᐊᖅᑎᐅᖕᒪᑦ, ᐃᒫᓂᑦ ᐱᐅᓕᔭᐅᒐᓗᐊᕋᒥ, ᐊᑭᓂᐊᖅᑕᐅᓂᕐᖕᒥᓄᑦ ᐃᓅᑦᔮᔪᓐᓃᖅᑐᖅ.” 
5ᐸᐅᓗᓯᐅᓪᓕ ᖁᒡᓗᒋᐊᖅ ᐃᑯᒪᒧᑦ ᐃᒋᑉᐹ, ᖃᓄᐃᓕᔭᐅᓇᓂᓗ ᑖᑦᓱᒧᖓ. 
6ᐃᓄᐃᓪᓕ ᐅᑕᖅᑭᓕᖅᐳᑦ ᐸᐅᓗᓯ ᐳᕕᓕᕐᖕᓂᐊᕋᓱᒋᓪᓗᒍ, ᐅᕝᕙᓘᓐᓃᑦ ᑐᖁᓗᓂ ᐅᕐᕈᐃᓐᓇᕐᖕᓂᐊᕋᓱᒋᓪᓗᒍ; ᐊᑯᓂ ᐅᑕᖅᑭᓚᐅᖅᓗᑎᒃ ᖃᓄᐃᑉᐸᓪᓕᖏᒻᒪᑦ, ᐊᓯᐊᓂᒃ ᐃᓱᒪᖃᓕᖅᐳᑦ ᐅᖃᖅᓗᑎᒃ, “ᒎᑎᐅᓇ.”
7ᓇᔪᖅᑕᑦᑕ ᖃᓂᒋᔮᓂ ᐸᑉᓕᐊᓯ ᓄᓇᖁᑎᖃᕋᒥ, ᕿᑭᖅᑕᒥ ᑕᕝᕙᓂ ᐊᖓᔪᖅᑳᕆᔭᐅᔪᖅ, ᑖᑦᓱᒪ ᑐᓐᖓᓱᒃᑎᑦᓯᐊᖅᐹᑎᒍᑦ, ᐅᓪᓗᓂᒡᓗ ᐱᖓᓱᓂᒃ ᑐᔪᕐᖕᒥᐊᕆᕚᑎᒍᑦ. 
8ᐸᑉᓕᐊᓯᐅᓪᓗ ᐊᑖᑕᖓ ᐃᓂᓪᓚᖓᓚᐅᖅᐳᖅ ᐆᑎᕐᖕᓇᖅᓯᖃᑦᑕᕐᖕᓂᕐᖕᒥᒃ ᖃᓂᒪᓪᓗᓂ, ᐊᐅᖕᒥᒡᓗ ᐊᓇᖃᓯᐅᑦᔨᕙᒃᓗᓂ; ᐸᐅᓗᓯᐅᓪᓗ ᐳᓛᕆᐊᖅᓗᓂᐅᒃ ᑐᒃᓯᐅᑎᕚ, ᐸᑎᒻᒥᓪᓗᒍᓗ, ᐋᖅᑭᒃᐹ. 
9ᐸᐅᓗᓯᓗ ᑍᒫᒃ ᐋᖅᑭᒃᓯᖕᒪᑦ, ᕿᑭᖅᑕᒥᐅᑦ ᐊᓯᖏᑦ ᖃᓂᒻᒪᓯᓖᑦ ᕾᑕᐅᒋᕗᑦ, ᐋᖅᑭᒃᑕᐅᓪᓗᑎᒡᓗ. 
10ᓱᓇᑐᐃᓐᓇᕐᖕᓂᒡᓗ ᐅᓄᖅᑐᓂᒃ ᑐᓂᓯᕕᒋᕚᑎᒍᑦ; ᐅᒥᐊᖅᔪᐊᒃᑯᓪᓗ ᐊᐅᓪᓚᓕᕋᑦᑕ ᑕᖁᐊᒃᓴᖅᑖᖅᑎᑉᐹᑎᒍᑦ ᐱᔭᕆᐊᑲᖅᑕᓕᒫᑦᑎᓐᓂᒃ.
11ᑕᖅᑮᑦ ᐱᖓᓱᑦ ᐊᓂᒍᖅᑎᓪᓗᒋᑦ ᐊᓕᒃᔮᓐᑐᕆᐊᒥᐅᑦ ᐅᒥᐊᖅᔪᐊᖁᑎᖓᒍᑦ ᐊᐅᓪᓚᖅᐳᒍᑦ, ᑖᓐᓇ ᐅᒥᐊᖅᔪᐊᖅ ᕿᑭᖅᑕᒥ ᐅᑮᔪᕕᓂᐅᖕᒪᑦ, ᓇᓗᓁᒃᑯᑕᖃᖅᑐᖅ ᒪᕐᕈᓕᐊᕕᓃᖕᓂᒃ ᑲᔅᑐᕆᒥᒡᓗ ᐳᓚᒃᓯᒥᒡᓗ,+ 
12ᓮᕋᑰᓯᒧᑦ ᑎᑭᓐᓇᑕ, ᑕᕝᕙᓃᑉᐳᒍᑦ ᐅᓪᓗᓂᒃ ᐱᖓᓱᓂᒃ. 
13ᑕᕝᕙᓐᖓᓪᓗ ᐊᐅᓪᓚᕋᑦᑕ ᕇᒡᒋᐅᒥᒧᑦ ᑎᑭᑉᐳᒍᑦ; ᖃᐅᑎᓪᓗᒍ ᐅᓪᓗᓪᓗᐊᑉ ᓇᓛᓂᑦ ᐊᓄᕌᓕᕐᖕᒪᑦ ᐃᖏᕐᕋᓯᕗᒍᑦ, ᐅᓪᓘᒃ ᒪᕐᕉᒃ ᐊᓂᒍᕐᖕᒪᑎᒃ ᐳᑎᐅᓕᒧᑦ ᑎᑭᑉᐳᒍᑦ. 
14ᑕᕝᕙᓂᓗ ᐅᒃᐱᖅᑑᖃᑎᒌᓂᒃ ᑲᑎᓯᒐᑦᑕ, ᑖᒃᑯᐊ ᓇᔪᖅᑕᐅᑬᓐᓇᕈᒪᕗᑦ ᐱᓇᓱᐊᕈᓯᓕᒫᒥᒃ. ᑕᕝᕙᓐᖓᓪᓗ ᕉᒪᒧᐊᖅᐳᒍᑦ. 
15ᐅᒃᐱᖅᑑᖃᑎᒌᓪᓕ ᑕᕝᕙᓃᑦᑐᑦ ᑐᓴᕋᒥᒃ ᐅᕙᑦᑎᓐᓂᒃ, ᐸᕐᕆᐊᖅᐹᑎᒍᑦ ᑲᑎᓪᓗᑕᓗ ᑕᑯᕋᓐᓈᖅᕕᖕᒥ ᐊᐱᐊᓯᒥᒃ ᐊᑎᓕᖕᒥ, ᐊᓯᖏᓪᓗ ᑐᔪᕐᖕᒥᕕᖕᓂᑦ ᐱᖓᓱᓂᒃ ᐊᑎᓕᖕᒥ ᑲᑎᒋᕙᕗᑦ. ᐸᐅᓗᓯᐅᓪᓗ ᑕᑯᒐᒥᒋᑦ ᒎᑎ ᐊᖏᔪᒥᒃ ᖁᔭᒋᕚ, ᐊᖏᔪᒥᒡᓗ ᐱᕙᓪᓕᖅᑎᑕᐅᓪᓗᓂ.
16ᕉᒪᒧᓪᓕ ᑎᑭᓐᓇᑕ, ᐸᐅᓗᓯ ᓇᖕᒥᓂᖅ ᐃᒡᓗᖃᖅᑎᑕᐅᕗᖅ, ᐅᓇᑕᖅᑐᒃᓴᒥᒃ ᖃᐅᔨᓴᖅᑎᖃᖅᓗᓂ.
17ᐅᓪᓗᐃᑦ ᐱᖓᓱᑦ ᐊᓂᒍᕐᖕᒪᑕ ᐸᐅᓗᓯᐅᑉ ᔫᑎᑦ ᓯᕗᓕᖅᑎᖏᑦ ᑲᑎᖁᓕᖅᐰᑦ; ᑲᑎᒪᓕᕐᖕᒪᑕᓗ ᐅᖃᐅᑎᕔᑦ, “ᔫᑎᐅᖃᑎᒃᑳ, ᐃᓅᖃᑎᑦᑎᓐᓄᑦ ᐊᑭᕋᖅᑐᕐᖕᓂᕐᖕᒥᒃ ᐊᑐᓚᐅᖅᑎᓐᓇᖓ ᐃᓕᖅᑯᓯᑦᑎᓐᓄᓪᓘᓐᓃᑦ ᓯᕗᓕᕕᓂᑦᑎᓐᓄᓪᓘᓐᓃᑦ, ᔪᕉᓴᓚᒥ ᑎᒍᔭᐅᓚᐅᖅᐳᖓ, ᕉᒪᒥᐅᓄᓪᓗ ᑐᓂᔭᐅᓪᓗᖓ. 
18ᑖᒃᑯᐊᓕ ᐅᕙᓐᓂᒃ ᖃᐅᔨᓴᕋᒥᒃ ᑎᒍᔭᐅᓯᒪᔪᓐᓃᖅᑎᑦᓯᖁᔨᓚᐅᖅᐳᑦ, ᖃᐅᔨᒐᒥᒃ ᐸᓯᔭᐅᑦᔪᑎᒃᓴᖃᖏᓐᓇᒪ ᑐᖁᑕᐅᑦᔪᑎᒃᓴᒥᒃ. 
19ᔫᑎᓪᓕ ᐊᑲᐅᒃᓴᖏᒻᒪᑕ ᑕᒪᑐᒥᖓ, ᐅᖃᕋᓱᓕᓚᐅᖅᐳᖓ ᐊᖓᔪᖅᑳᒻᒪᕆᖕᒧᑦ ᓰᓴᕆᒧᑦ ᐃᖅᑲᖅᑐᖅᑕᐅᔪᒪᓪᓗᖓ, ᐸᓯᒃᓯᕈᑎᒃᓴᖃᖏᒃᑲᓗᐊᖅᓗᖓ ᐃᓅᖃᑎᑦᑎᓐᓄᑦ ᔫᑎᓄᑦ. 
20ᑕᒪᑐᒧᖓ ᑕᕝᕙ ᑕᑯᔪᒪᓚᐅᖅᐸᑦᓯ ᐅᖃᓪᓚᒡᕕᒋᔪᒪᓪᓗᓯᓗ, ᐊᒻᒪᑦᑕᐅᖅ ᒪᑯᓄᖓ ᐊᖅᓵᖅᑑᔭᓄᑦ ᐊᑦᑐᖏᖅᓱᖅᑕᐅᓯᒪᕗᖓ ᐄᓴᕅᓕᒥᐅᑦ ᓂᕆᐅᖕᓂᕆᔭᖓᓐᓂᒃ ᓂᕆᐅᖕᓂᖃᕐᖕᓂᕋ ᐱᑦᔪᑎᒋᓪᓗᒍ.”
21ᑖᒃᑯᐊᓗ ᐅᖃᐅᑎᕚᑦ, “ᑎᑎᖅᑲᐅᓯᐊᓚᐅᖅᓯᒪᓐᖏᓚᒍᑦ ᔫᑎᐊᒥᑦ ᐱᑦᔪᑎᒋᓗᑎᑦ, ᑕᐅᕙᓐᖓᓪᓗ ᐃᓅᖃᑎᕗᑦ ᑎᑭᓯᒪᔪᑦ ᐅᖃᐅᓯᖃᓚᐅᕋᑎᒃ ᐅᕝᕙᓗ ᐱᐅᖏᑦᑐᒥᒃ ᐅᖃᐅᓯᖃᖅᑐᖃᓚᐅᕋᓂ ᐱᑦᔪᑎᒋᓗᑎᑦ. 
22ᑐᓴᕈᒪᔪᐊᓘᕗᒍᓪᓕ ᐃᓱᒪᒋᔭᕐᖕᓂᒃ; ᖃᐅᔨᒪᒐᑦᑕ ᓇᓂᑐᐃᓐᓇᖅ ᐃᓄᐃᑦ ᐊᑭᕋᖅᑐᖃᑦᑕᕐᖕᒪᑕ ᑕᒪᑐᒧᖓ ᐃᓚᐅᕕᒋᔭᕐᖕᓄᑦ.”
23ᐸᐅᓗᓯᒥᒡᓗ ᑲᑎᒪᖃᑎᖃᖅᕕᒃᓴᒥᖕᓂᒃ ᐅᓪᓗᒥᒃ ᓇᓗᓁᖅᓯᕗᑦ, ᓇᓪᓕᐅᑎᖕᒪᓪᓗ ᐅᓄᕐᖕᓂᖅᓴᒻᒪᕆᐊᓗᐃᑦ ᕾᕗᑦ ᓇᔪᖅᑕᖓᓄᑦ. ᐅᓪᓛᒥᑦ ᐱᒋᐊᖅᓗᒍ ᐅᓐᓄᒧᑦ ᑎᑭᓪᓗᒍ, ᓇᓗᓇᕈᓐᓃᖅᑎᑦᓯᕗᖅᓗ ᐅᖃᐅᓯᖃᖅᓗᓂ ᒎᑎᐅᑉ ᐊᑕᓂᐅᕕᖓᓂᒃ ᔩᓱᓯᒥᒡᓗ ᑐᑭᓯᔭᐅᑎᑦᓯᓇᓱᐊᖅᐳᖅ ᒨᓯᓯᐅᑉ ᐱᖁᔭᖏᑦ, ᒎᑎᐅᓪᓗ ᐱᔪᖃᓛᖅᑐᒥᒃ ᐅᖃᖅᑎᖏᑕ ᐊᒡᓚᖏᑦ ᐊᑐᖅᓗᒋᑦ. 
24ᐃᓚᖏᓪᓗ ᐅᒃᐱᓕᖅᐳᑦ ᐅᖃᐅᓯᖏᓐᓂᒃ, ᐃᓚᖏᓪᓕ ᐅᒃᐱᓐᖏᓚᑦ. 
25ᑖᒃᑯᐊᓗ ᐃᒻᒥᖕᓄᑦ ᐊᖏᖃᑎᒌᒍᓐᓃᕋᒥᒃ, ᐊᓂᕗᑦ, ᐸᐅᓗᓯ ᐃᒫᒃ ᐅᖃᕐᖕᒪᑦ: “ᐊᓂᕐᖕᓂᖅ ᐃᑦᔪᕐᖕᓁᑦᑐᖅ ᓈᒻᒪᓈᑦᓯᐊᖅᓗᓂ ᐅᖃᖅᓯᒪᕗᖅ ᑐᑭᓯᓇᖅᑐᒥᒃ ᓯᕗᓕᕕᓂᑦᓯᓐᓄᑦ ᐂᓮᐊᓯᒃᑯᑦ ᐅᖃᕋᒥ:
26‘ᐃᓄᐃᑦ ᐅᐸᒡᓗᒋᑦ ᐅᖃᐅᑎᒃᑭᑦ,
27ᐃᓄᐃᑦ ᐅᑯᐊ ᐃᓱᒪᖏᑦ ᓯᑎᔪᐊᓘᓕᕐᖕᒪᑕ,
28ᑕᒪᓐᓇ ᐱᓪᓗᒍ ᖃᐅᔨᒪᖁᕙᑦᓯ ᒎᑎᐅᑉ ᐱᐅᓕᒃᓯᓂᖓ ᑐᕌᖓᑎᑕᐅᓕᖅᐳᖅ ᔫᑎᐅᖏᑦᑐᓄᑦ; ᑖᒃᑯᐊ ᓈᓚᒍᓐᓇᕐᖕᒪᑕ.”
29[ᐸᐅᓗᓯ ᑍᒫᒃ ᐅᖃᕐᖕᒪᑦ, ᔫᑎᑦ ᕿᒪᕉᑎᓕᖅᐳᑦ ᐂᕙᖃᑎᒌᓕᖅᓗᑎᒡᓗ ᐃᒻᒥᖕᓄᑦ.]
30ᐊᕐᕌᒍᒃ ᒪᕐᕉᒃ ᓈᓪᓗᒋᒃ ᐸᐅᓗᓯ ᑕᕝᕙᓂ ᐃᓂᖃᓚᐅᖅᐳᖅ ᐃᒡᓗᒥᓂ ᓇᖕᒥᓂᖅ ᐊᑭᓕᖅᓱᐃᓪᓗᓂ, ᕾᔪᓕᒫᓂᒡᓗ ᑐᓐᖓᓱᒃᑎᑦᓯᖃᑦᑕᓚᐅᖅᐳᖅ. 
31ᒎᑎᐅᑉ ᐊᑕᓂᐅᕕᖓᓂᒃ ᐊᔪᕆᖅᑐᐃᑦᔪᑎᖃᖅᓗᓂ ᐃᓕᓐᓂᐊᖅᑎᑦᓯᑦᔪᑎᖃᖅᓗᓂᓗ ᐊᑕᓂᕐᖕᒥᒃ ᔩᓱᓯ ᙭ᔅᑑᓯᒥᒃ ᓯᕘᕋᓇᓂ ᐊᒡᕕᐊᖅᑕᐅᓇᓂᓗ.
