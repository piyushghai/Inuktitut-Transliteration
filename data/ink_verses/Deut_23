1“ᐊᖑᑦ ᓇᓪᓕᐊᓪᓘᓐᓃᑦ ᓄᓕᐊᕈᓐᓁᓕᑎᑕᐅᓯᒪᔪᖅ ᐅᕝᕙᓗ ᐅᓱᖓ ᓇᑲᑕᐅᓯᒪᒃᐸᑦ ᐊᑕᓂᐅᑉ ᐃᓄᖁᑎᖏᓐᓄᑦ ᐃᓚᒋᔭᐅᑎᑕᐅᔪᒃᓴᐅᓐᖏᓚᖅ.
2ᑲᑎᑎᑕᐅᓯᒪᖏᑦᑐᒧᑦ ᐃᕐᖕᓂᐊᖑᔪᕕᓂᕐᖕᒥᒃ ᐊᑕᓂᐅᑉ ᐃᓄᖁᑎᖏᓐᓄᑦ ᐃᓚᒋᔭᐅᔪᖃᖅᑐᒃᓴᐅᓐᖏᓚᖅ; ᐊᒡᓛᑦ ᑖᑦᓱᒪ ᑭᖑᕚᖏᑕ ᖁᓕᖏᓐᓄᑦ ᑎᑭᓪᓗᒋᑦ ᐊᑕᓂᐅᑉ ᐃᓄᖁᑎᖏᓐᓄᑦ ᐃᓚᒋᔭᐅᔪᒃᓴᐅᓐᖏᓚᑦ.
3ᐊᒧᓁᑎᓂᒃ ᐅᕝᕙᓗ ᒧᐊᐱᒥᐅᓂᒡᓘᓐᓃᑦ, ᐊᒡᓛᑦ ᑭᖑᕚᖏᑕ ᖁᓕᖏᓐᓄᑦ ᑎᑭᓯᒪᒐᓗᐊᖅᑎᓪᓗᒋᑦ ᐊᑕᓂᐅᑉ ᐃᓄᖁᑎᖏᓐᓄᑦ ᐃᓚᒋᔭᐅᔪᖃᖅᑐᒃᓴᐅᓐᖏᓚᖅ. 
4ᑖᒃᑯᐊ ᓂᕿᒃᓴᓂᒃ ᐃᒥᒃᓴᒥᒡᓗ ᐃᑲᔪᕈᒪᓚᐅᖅᓯᒪᖏᒻᒪᑕ, ᐃᑦᔨᑉᑎᒥᑦ ᐊᐅᓪᓚᓕᖅᑎᓪᓗᓯ ᐊᒡᓛᑦ ᑎᓕᓯᓚᐅᖅᓯᒪᕗᑦ ᐸᓛᒻᒥᒃ ᐱᐅᕆᐅᑉ ᐃᕐᖕᓂᖓᓂᒃ, ᐃᒡᓗᒐᓴᖕᓂᑦ ᐱᑑᕆᒦᑦᑐᒥᑦ ᒥᓱᐳᑍᒥᐊᒦᑦᑐᒥᑦ, ᐃᓕᑦᓯᓐᓂᒃ ᓯᕗᓂᖅᓗᒃᑎᑦᓯᖁᓪᓗᒍ. 
5ᐊᑕᓂᐅᓪᓕ ᒎᑎᑦᓯ ᐸᓛᒻ ᓈᓚᓚᐅᓐᖏᓛ; ᓯᕗᓂᖅᓗᖁᔭᐅᓂᕆᔭᓯᓕ ᒧᒥᒃᑎᖔᓚᐅᖅᐹ ᐃᓕᑦᓯᓐᓂᒃ ᓮᒻᒪᖅᑎᑦᓯᓂᕐᖕᒧᑦ, ᐊᑕᓂᐅᑉ ᒎᑎᑦᓯ ᓇᒡᓕᒋᒐᒥᓯ. 
6ᑖᒃᑯᐊ ᐃᓅᖃᑎᒌᒡᔪᐊᑦ ᖃᓄᑐᐃᓐᓇᑦᓯᐊᖅ ᐃᑲᔪᓚᐅᖅᓯᒪᓂᐊᓐᖏᓚᓯ ᐅᕝᕙᓗ ᐊᔪᖅᓴᕈᓐᓁᕈᑎᒃᓴᖏᓐᓂᒃ ᐃᑲᔪᓚᐅᖅᓯᒪᓂᐊᓐᖏᓚᓯ ᐃᓅᓂᓕᒫᑦᓯᓐᓂ.
7ᐄᑐᒥᒥᐅᓪᓕ ᓇᕐᕈᒋᔭᒃᓴᕆᓐᖏᓚᓯ ᑖᒃᑯᐊ ᐃᓚᑦᓯᓐᓂᑦ ᐱᓯᒪᖕᒪᑕ; ᐃᑦᔨᑉᑎᒥᐅᓪᓗᑦᑕᐅᖅ ᓇᕐᕈᒋᔭᒃᓴᕆᖏᓐᓂᕙᓯ, ᑖᒃᑯᐊ ᓄᓇᖏᓐᓂ ᓄᓇᖃᓚᐅᖅᓯᒪᒐᑦᓯ. 
8ᑖᒃᑯᐊ ᑭᖑᕚᖏᑕ ᐱᖓᔪᖏᓐᓂᑦ ᐃᕐᖕᓂᐊᖑᓯᒪᔪᑦ ᐱᒋᐊᖅᓗᑎᒃ ᐊᑕᓂᐅᑉ ᐃᓄᖁᑎᖏᓐᓄᑦ ᐃᓚᐅᓕᕈᓐᓇᖅᐳᑦ.”
9“ᐅᓇᑕᕆᐊᖅᓯᒪᑎᓪᓗᓯᓕ ᐊᑭᕋᑦᓯᓐᓂᒃ ᑕᖕᒫᖅᓯᒪᕕᖕᒦᓪᓗᓯ, ᐅᒃᐱᕐᖕᓂᒃᑯᑦ ᓴᓗᒪᔪᓐᓃᕈᑕᐅᒐᔭᖅᑐᒥᒃ ᐱᓇᓱᐊᖅᑐᒃᓴᐅᓐᖏᓚᓯ. 
10ᐊᖑᓪᓕ ᐅᒃᐱᕐᖕᓂᒃᑯᑦ ᓴᓗᒪᔪᓐᓃᕐᖕᓂᕋᖅᑕᐅᒃᐸᑦ ᓯᓐᓇᒃᑐᖅᓗᓂ ᐅᓐᓄᐊᒃᑯᑦ ᒪᕿᓯᒪᓂᕐᖕᒥᓄᑦ, ᑖᓐᓇ ᑕᖕᒫᖅᓯᒪᕕᐅᑉ ᓯᓚᑖᓄᐊᖅᑐᒃᓴᐅᕗᖅ ᐅᑎᕆᐊᖃᕈᓐᓃᖅᓗᓂ. 
11ᐅᓐᓄᓕᖅᑎᓪᓗᒍ ᑕᕝᕙ ᐃᒻᒥᓂᒃ ᐅᐊᓴᖅᑐᒃᓴᐅᕗᖅ, ᓯᕿᓂᖅᓗ ᓂᐱᒃᐸᑦ ᑕᕝᕙ ᐅᓇᑕᖅᑐᒃᓴᐅᖃᑎᖏᑕ ᑕᖕᒫᖅᓯᒪᕕᖓᓄᑦ ᐅᑎᕈᓐᓇᖅᓯᒐᔭᖅᐳᖅ.
12ᑕᖕᒫᖅᓯᒪᕕᑦᓯ ᓯᓚᑖᓂ ᐊᓇᕆᐊᖅᑐᖅᕕᖃᖅᑐᒃᓴᐅᕗᓯ ᑕᕝᕗᖓ ᐊᓇᕆᐊᖅᑐᖃᑦᑕᖁᓪᓗᓯ ᐊᓇᕈᓱᓕᕌᖓᑦᓯ. 
13ᕿᔪᖕᒥᒃ ᓇᒃᓴᖅᑐᒃᓴᕗᓯ ᐃᑎᖅᓴᓕᐅᕆᑦᔪᑎᒃᓴᑦᓯᓐᓂᒃ ᐊᓇᕆᐊᖅᑐᓕᕈᑦᓯ, ᐊᓇᕇᕈᑦᓯᓗ ᑕᒪᑐᒧᖓ ᓴᐅᕙᒡᓗᒍ. 
14ᐊᑕᓂᖅ ᒎᑎᓯ ᑕᖕᒫᖅᓯᒪᕕᑦᓯᓐᓂ ᐃᖏᕐᕋᖃᑦᑕᕐᖕᒪᑦ, ᓄᓇᒋᔭᑦᓯᓐᓂ ᓴᐳᑦᔨᓪᓗᓂ ᐊᑭᕋᑦᓯᓐᓂᒡᓗ ᑐᓂᓯᓪᓗᓂ ᐃᓕᑦᓯᓐᓄᑦ, ᑍᒤᒻᒪᑦ ᑕᖕᒫᖅᓯᒪᕕᓯ ᐃᑦᔪᕐᖕᓁᑦᑐᒃᓴᐅᕗᖅ, ᐊᑐᖁᔭᐅᖏᑦᑐᒥᒃ ᐃᓅᓯᖃᖅᑍᓕᓗᓯ ᐊᑕᓂᕐᖕᒧᑦ ᐊᓚᖅᑕᐅᖁᓇᓯ.”
15“ᓯᐊᓛᕆᔭᐅᔪᒥᒃ ᐊᖓᔪᖅᑳᒥᓂᑦ ᕿᒫᔪᒧᑦ ᐅᐸᒃᑕᐅᒍᕕᑦ ᐃᓕᖕᓄᑦ ᓴᐳᑎᔭᐅᔪᒪᓗᓂ, ᐊᖓᔪᖅᑳᖓᓄᑦ ᐅᑎᖅᑎᑕᒃᓴᕆᓐᖏᓚᑦ; 
16ᓄᓇᒋᔭᑦᓯᓐᓂ ᓇᓂᑐᐃᓐᓇᖅ ᓄᓇᖃᕈᓐᓇᖅᐳᖅ ᐃᓂᒋᔪᒪᔭᒥᓂ; ᐃᕝᕕᓪᓕ ᐅᖁᒤᒃᓴᖅᑎᑕᒃᓴᕆᓐᖏᓚᑦ.
17ᐄᓴᕅᓕᒥᐅᑕᕐᖕᒥᒃ ᐊᕐᖕᓇᒥᒃ ᐊᖑᑎᒥᒡᓘᓐᓃᑦ ᒎᑎᐅᖏᑦᑐᓄᑦ ᑐᒃᓯᐊᖅᕕᐅᕙᒃᑐᓂ ᓄᓕᐊᒐᐅᔪᖃᖅᑐᒃᓴᐅᓐᖏᓚᖅ ᓄᓕᐊᖅᑐᖃᖃᑦᑕᖅᑐᒃᓴᐅᓇᓂᓗ ᐄᓴᕅᓕᐅᑉ ᑭᖑᕚᖏᓐᓂ. 
18ᑍᒤᑦᑐᒧᓪᓗ ᑮᓇᐅᔧᕈᑕᐅᔪᕕᓃᑦ ᐊᑕᓂᐅᑉ ᒎᑎᑦᓯ ᐃᒡᓗᖓᓄᑦ ᑐᓂᕐᕈᑕᐅᔪᒃᓴᐅᓐᖏᓚᑦ ᐊᖏᒻᒪᕆᒍᑎᐅᓯᒪᔪᒧᑦ ᐊᑭᓕᐅᑎᒋᔭᐅᓇᓱᒡᓗᑎᒃ. ᐊᑕᓂᐅᑉ ᒎᑎᑦᓯ ᑍᒤᑦᑐᑦ ᓇᕐᕈᓇᖅᑐᐊᓘᓂᕋᕐᖕᒪᒋᑦ. 
19ᑮᓇᐅᔭᒥᒃ ᐊᑐᖅᑎᑦᓯᒍᕕᑦ ᓂᕿᒥᒡᓘᓐᓃᑦ ᓱᓇᑐᐃᓐᓇᕐᖕᒥᒡᓘᓐᓃᑦ ᐄᓴᕅᓕᒥᐅᖑᖃᑎᖕᓄᑦ, ᐊᑐᖅᑐᐊᖅᓯᒪᔭᖏᓐᓂᒃ ᐃᓚᒃᑲᓐᓂᖅᑎᑦᓯᔪᒃᓴᐅᓐᖏᓚᑎᑦ. 
20ᐃᓚᓯᔪᓐᓇᖅᐳᑎᓪᓕ ᓄᓇᖃᑎᑐᖃᕆᓐᖏᑕᕐᖕᓄᑦ ᐊᑐᖅᑕᐅᑎᑦᓯᒍᕕᑦ, ᐄᓴᕅᓕᒥᐅᖑᖃᑎᕕᓪᓕ ᐊᑐᖅᓯᒪᓂᖓᓄᑦ ᐃᓚᓯᔪᒃᓴᐅᓐᖏᓚᑎᑦ; ᑕᒪᓐᓇ ᐱᖁᔭᖅ ᓈᓚᒃᑕᒃᓴᑕᕆᕚᓯ, ᑕᕝᕙ ᐊᑕᓂᐅᑉ ᒎᑎᑦᓯ ᓮᒻᒪᖅᑎᓐᓂᐊᖅᐹᓯ ᑕᒤᑎᒍᑦ ᐱᓂᐊᕐᖕᓂᕆᔭᑦᓯᒍᑦ ᑕᒫᓂ ᓄᓇᒋᓂᐊᓕᖅᑕᑦᓯᓐᓂ ᓄᓇᖃᓕᖅᑎᓪᓗᓯ.
21ᐊᑕᓂᕐᖕᒧᑦ ᒎᑎᑦᓯᓐᓄᑦ ᐅᖃᕕᒍᑎᓕᐅᕈᑦᓯ, ᐊᑐᕐᖕᓂᐊᕐᖕᓂᕋᖅᓯᒪᔭᑦᓯᓐᓂᒃ, ᐱᓐᖏᓮᓐᓇᖅᑎᑦᓯᔪᒃᓴᐅᓐᖏᓚᓯ; ᐊᑕᓂᐅᑉ ᒎᑎᑦᓯ ᐅᖃᕕᒍᑎᒋᓯᒪᔧᑦ ᑲᔪᓯᑏᓐᓇᕐᖕᓂᐊᕐᖕᒪᒍ, ᐊᔪᕐᖕᓂᐅᓕᕋᔭᖅᐳᖅ ᐅᖃᕕᒍᑎᒋᓯᒪᔭᕐᖕᓂᒃ ᑲᔪᓯᑎᑦᓯᓐᖏᑐᐊᕈᕕᑦ. 
22ᐅᖃᕕᒍᑎᓕᐅᖏᒃᑯᕕᓪᓕ ᐊᔪᖅᑐᓕᓂᐅᓐᖏᓚᖅ ᐃᓕᖕᓄᑦ, 
23ᐃᒃᐱᒍᓱᑦᓯᐊᖅᑐᒃᓴᐅᕗᓯᓕ ᖃᓂᒃᑯᑦ ᐊᓂᔪᒥᒃ ᑲᔪᓯᑎᑦᓯᒋᐊᖃᕋᑦᓯ, ᐃᓱᒪᖅᓱᑦᓯᐊᖅᓗᓯ ᐅᖃᕕᒍᑎᓕᐅᖅᐸᒃᑲᑦᓯ ᐊᑕᓂᕐᖕᒧᑦ ᒎᑎᑦᓯᓐᓄᑦ ᐊᖏᕈᑎᒋᓯᒪᔭᕐᖕᓂᒃ ᑲᔪᓯᑎᑦᓯᔪᒃᓴᐅᕗᓯ.
24ᐊᓯᕕᑦ ᕔᓂᒃᓴᓂᒃ ᐱᕈᖅᓰᕕᖁᑎᖓᓄᐊᕈᕕᑦ, ᕔᓂᒃᓮᑦ ᐸᐅᕐᖓᖏᓐᓂᒃ ᓂᕆᔪᒪᔭᓕᒫᕐᖕᓂᒃ ᓂᕆᔪᓐᓇᖅᐳᑎᑦ, ᑭᓯᐊᓂᓕ ᐴᖃᖅᓗᑎᑦ ᓄᐊᑦᓯᔪᒃᓴᐅᓐᖏᓚᑎᑦ. 
25ᐊᓯᕕᓪᓕ ᓂᐊᖂᔭᒃᓴᓂᒃ ᐱᕈᖅᓰᕕᖁᑎᖓᒍᑦ ᐱᓱᒃᑯᕕᑦ, ᐱᓱᒡᕕᒋᔭᕐᖕᓂ ᐱᕈᖅᑐᐃᑦ ᓄᕗᖏᓐᓂᒃ ᐊᒡᒐᖕᓄᑦ ᐲᔧᓗᑎᑦ ᓂᕆᔪᓐᓇᖅᐳᑎᑦ, ᑭᓯᐊᓂᓕ ᐃᓅᖃᑎᕕᑦ ᓂᐊᖂᔭᒃᓴᓂᒃ ᐱᕈᖅᓰᕕᖁᑎᖓᓂᑦ ᓂᐊᖂᔭᒃᓴᖃᐅᑎᓄᑦ ᐴᖅᑬᔪᒃᓴᐅᓐᖏᓚᑎᑦ.”
