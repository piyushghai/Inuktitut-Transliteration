1“ᒪᑭᓪᓗᓯ ᖃᐅᒪᓕᕆᑦᓯ; ᖃᐅᒻᒪᖅᑯᑎᓯ ᑎᑭᒻᒪᑦ, ᐊᑕᓂᐅᑉ ᓂᖅᑐᕐᖕᓇᕐᖕᓂᖅᔪᐊᖓᑕ ᖃᐅᒻᒪᒡᕕᒋᖕᒪᓯ. 
2ᑕᑯᒋᑦ, ᓄᓇᖅᔪᐊᖅ ᑖᖅᑐᒧᑦ ᐅᓕᒃᑕᐅᓯᒪᒐᓗᐊᖅᐳᖅ, ᐃᓄᐃᓪᓗ ᑖᖅᓯᐅᖅᑐᖅᔪᐊᖑᓗᑎᒃ, ᐊᑕᓂᐅᓪᓕ ᖁᓚᖏᐊᕐᖕᓂᐊᖅᐹᑎᑦ, ᓂᖅᑐᕐᖕᓇᕐᖕᓂᖅᔪᐊᖓᓗ ᑕᑯᔭᐅᓂᐊᖅᐳᖅ ᐃᓕᑦᓯᓐᓂ. 
3ᐃᓅᖃᑎᒌᒡᔪᐊᓪᓗ ᖃᐅᒪᓂᑦᓯᓐᓄᑦ ᐂᔪᒫᖅᐳᑦ, ᐊᖓᔪᖅᑳᖅᔪᐊᓪᓗ ᖃᐅᒻᒪᒃᐸᓪᓕᐊᓂᓯ ᖃᐅᒪᓂᖓᓄᑦ ᕾᓗᑎᒃ. 
4ᐊᕙᒻᒧᑦ ᑕᑯᑦᓯᐊᕆᐊᓕᕆᑦᓯ, ᑕᑯᓗᓯᓗ; ᑲᑎᕙᓪᓕᐊᔪᓂᒃ ᕾᔪᓂᒡᓗ ᐃᓕᑦᓯᓐᓄᑦ; ᐃᕐᖕᓂᓯ ᐅᖓᓯᒃᑐᒥᑦ ᕾᔪᒫᖅᐳᑦ, ᐸᓂᓯᓗ ᐊᒡᔭᖅᑕᐅᓗᑎᒃ ᐰᕆᔨᒥᖕᓄᑦ. 
5ᑕᕝᕙ ᖃᐅᔨᓕᕈᒫᖅᐳᓯ ᑕᑯᒥᓇᖅᑐᒥᒃ ᖃᐅᒪᓂᖃᕐᖕᓂᑦᓯᓐᓂᒃ, ᐆᒻᒪᑎᓯᓗ ᑕᑕᑦᓱᒫᖅᐳᑦ ᖁᕕᐊᓱᖕᓂᕐᖕᒥᒃ, ᐃᒪᖅᔪᐊᑦ ᐊᔪᖅᓴᖏᑦᔪᑎᖏᑦ ᐃᓕᑦᓯᓐᓄᑦ ᑐᓂᔭᐅᔪᒫᕐᖕᒪᑕ, ᐃᓅᖃᑎᒌᒡᔪᐊᑦ ᐊᒃᓗᐃᑦᔪᑎᖏᓐᓂᒃ ᕾᑦᓯᕕᐅᔪᒫᕋᑦᓯ. 
6ᑳᒧᓕᖕᓂᒃ ᓇᖕᒪᒃᑐᓂᒃ ᓄᓇᓯ ᑕᑕᑦᓱᒫᖅᐳᖅ, ᐱᕈᕇᕋᑖᕐᖕᓂᕐᖕᓂᒡᓗ ᑳᒥᓕᖕᓂᒃ ᒥᑎᐊᓂᒥᑦ ᐄᐸᒥᓪᓗ ᑎᑭᑦᑐᓂᒃ; ᓰᐸᐅᑉ ᓄᓇᓕᒫᖓᓂᑦ ᐱᔪᓄᑦ ᐅᓄᖅᑐᓄᑦ ᑎᑭᐅᑦᔨᕕᒋᔪᒫᖅᐹᓯ, ᒎᓗᓂᒃ ᐳᔫᖅᑎᑕᒐᕐᖕᓂᒡᓗ ᑎᐱᑦᓯᐊᕆᒃᓴᐅᑎᓂᒃ ᓇᒃᓴᖅᓗᑎᒃ, ᐅᖃᐅᓯᖃᖅᓗᑎᒡᓗ ᐊᑕᓂᐅᑉ ᓂᖅᑐᖅᑕᐅᔪᒃᓴᐅᓂᖓᓂᒃ. 
7ᑭᑕᕆᒥᐅᑦ ᓰᐱᖁᑎᓕᒫᖏᑦ ᐃᓕᑦᓯᓐᓄᑦ ᑲᑎᑕᐅᔪᒫᖅᐳᑦ, ᓂᐰᐅᑎᐅᑉ ᓰᐱᖁᑎᖏᑕ ᐊᖑᓴᓪᓗᖏᑦ ᐱᓇᓲᑎᒋᓕᕈᒫᖅᐸᓯ; ᑐᓂᕐᕈᓯᐅᑎᒃᓴᐅᔪᓐᓇᖅᓗᑎᒡᓗ ᑐᓂᕐᕈᓯᖅᕕᖁᑎᓐᓂ ᐃᓚᓕᐅᕈᒫᖅᐸᒃᑲ, ᑐᒃᓯᐊᖅᕕᒡᔪᐊᖁᑎᒐᓗ ᐱᐅᔪᖅᔪᐊᖅ ᐱᓐᓇᕐᖕᓇᖅᓯᑎᑦᓱᒫᖅᐸᕋ. 
8ᑭᓇᑯᑦ ᒪᑯᐊ ᖃᖓᑕᕙᑦ ᓄᕗᔭᑎᑐᑦ, ᑎᖕᒥᐊᑎᑐᑦ ᐃᕙᕕᖕᒥᖕᓄᑦ ᐅᑎᓕᖅᑐᑎᑐᑦ? 
9ᐃᒪᐅᑉ ᓯᓇᓂᒥᐅᑦ ᐅᑕᖅᑭᔪᒫᖅᐳᑦ ᐅᕙᓐᓂᒃ, ᐅᒥᐊᖅᔪᐊᑦ ᑖᕐᓯᓯᒥᑦ ᐱᔪᑦ ᑎᑭᖅᑳᕈᒫᖅᐳᑦ, ᐃᕐᖕᓂᑦᓯᓐᓂᒃ ᓇᒃᓴᖅᓗᑎᒃ ᐅᖓᓯᒃᑐᒥᑦ, ᓯᐅᓪᕕᕆᖁᑎᒥᖕᓂᒃ ᒎᓗᖁᑎᒥᖕᓂᒡᓗ ᐱᖃᓯᐅᑦᔨᓗᑎᒃ, ᐊᑕᓂᐅᑉ ᒎᑎᑦᓯ ᐊᑎᖓᓄᑦ, ᐄᓴᕅᓕᑏᓪᓗ ᐃᑦᔪᕐᖕᓁᑦᑐᖁᑎᖓᓐᓄᑦ, ᑖᑦᓱᒪ ᐅᐱᓐᓇᖅᓯᑎᓯᒪᖕᒪᓯ. 
10ᔫᑎᐅᖏᑦᑐᑦ ᐊᕙᓗᖅᔪᐊᖁᑎᑦᓯᓐᓂᒃ ᓴᓇᔪᒫᖅᐳᑦ, ᐊᖓᔪᖅᑳᖅᔪᐊᖏᑕ ᐱᔨᑦᓯᕋᕈᒫᖅᐹᓯ; ᐃᓕᑦᓯᓐᓂᒃ ᓂᓐᖓᒃᕕᖃᕐᖕᓂᓐᓄᑦ ᓱᒋᐊᓚᐅᕋᑦᓯ, ᐱᑦᓯᐊᕐᖕᓂᓐᓄᓪᓕ ᓈᒃᑭᒋᓚᐅᖅᐸᑦᓯ. 
11ᑍᒤᒻᒪᑦ ᐃᑎᖅᑕᖅᕕᖁᑎᓯ ᐅᒃᑯᐃᓐᖔᖏᓐᓇᓕᕈᒫᖅᐳᑦ; ᐅᒃᑯᐊᖅᑕᐅᕙᒍᓐᓃᖅᓗᑎᒃ ᐅᓪᓗᒃᑯᑦ ᐅᓐᓄᐊᒃᑯᓪᓗ; ᐃᓅᖃᑎᒌᒡᔪᐊᑦ ᐊᒡᓗᐃᑦᔪᑎᒥᖕᓂᒃ ᕾᑦᓯᖃᑦᑕᖁᓪᓗᒋᑦ ᐃᓕᑦᓯᓐᓄᑦ, ᐊᖓᔪᖅᑳᖅᔪᐊᖏᓪᓗ ᑭᖑᓕᕇᒡᓗᑎᒃ ᕾᔪᒫᖅᐳᑦ. 
12ᐃᓅᖃᑎᒌᒡᔪᐊᑦ ᐊᖓᔪᖅᑲᐅᕖᓪᓗ ᐃᓕᑦᓯᓐᓂᒃ ᐱᔨᑦᓯᕈᒪᖏᑦᑐᑦ ᐊᓯᕈᕈᒫᖅᐳᑦ; ᓄᓇᒥᓗ ᐃᓅᖃᑎᒌᒡᔪᐊᑦ ᑐᖁᖓᐅᓕᖅᓗᑎᒃ. 
13ᓕᐸᓇᓂᐅᑉ ᑕᑯᒥᓇᕐᖕᓂᖏᓐᓄᑦ ᑎᑭᑕᐅᔪᒫᖅᐳᓯ, ᓇᐹᖅᑐᖏᑕ ᓮᐳᕋᓯᒥᒃ ᑍᔭᐅᔪᑦ, ᓇᐹᖅᑐᑐᐃᓐᓁᓪᓗ, ᓇᐹᖅᑐᓪᓗ ᐰᓂᓂᒃ ᑍᔭᐅᔪᑦ, ᐃᑦᔪᕐᖕᓁᑦᑐᕕᖁᑎᒪ ᐃᓂᖓ ᑕᑯᒥᓇᖅᓯᖁᓪᓗᒍ; ᐃᑎᒐᖕᒪ ᐃᓂᖓ ᐱᓐᓇᕐᖕᓇᖅᓯᑎᑦᓱᒪᒐᒃᑯ. 
14ᐃᓕᑦᓯᓐᓂᒃ ᐅᖁᒤᒃᓴᖅᑎᑦᓯᕙᓚᐅᖅᑐᑦ ᐃᕐᖕᓂᖏᓐᓄᑦ ᐹᒻᒪᒃᑎᖅᕕᐅᔭᖅᑐᕈᒫᖅᐳᓯ; ᐆᒥᓱᒃᑎᒋᓚᐅᖅᑕᓕᒫᓯᓗ ᒥᑭᒡᓕᑎᖅᓗᑎᒃ ᐃᑎᒐᑦᓯᓐᓄᑦ ᐹᒻᒪᒋᐊᖅᑐᕈᒫᖅᐳᑦ; ᑍᔭᐅᓕᖅᓗᓯᓗ ᐊᑕᓂᐅᑉ ᐃᒡᓗᒐᓴᒡᔪᐊᖁᑎᖏᓐᓂᒃ, ᓮᐅᓂᒥᒃ ᐄᓴᕅᓕᐅᑉ ᐃᑦᔪᕐᖕᓁᑦᑐᖁᑎᖓᓂᒃ. 
15ᖁᔭᓈᖅᑕᐅᓯᒪᓚᐅᕋᓗᐊᖅᑎᓪᓗᓯ ᐆᒥᒋᔭᐅᓪᓗᓯᓗ, ᐊᖅᑯᓵᖅᑕᐅᕙᒍᓐᓃᖅᓗᓯᓘᓐᓃᑦ, ᐅᐱᓐᓇᖅᓯᑎᑦᓱᒫᖅᐸᑦᓯ ᐃᓱᖃᖏᑦᑐᒧᑦ, ᑭᖑᕚᕇᓄᓪᓗ ᐅᓄᖅᑐᓄᑦ ᖁᕕᐊᒋᔭᐅᓕᖅᓗᓯ. 
16ᐃᓅᖃᑎᒌᒡᔪᐊᑦ ᐃᒻᒧᖏᓐᓂᒃ ᐃᒥᕈᒫᖅᐳᓯ, ᐊᖓᔪᖅᑳᖅᔪᐊᓪᓗ ᐊᒫᒪᖏᓐᓂᑦ ᐊᒫᒪᒡᓗᓯ; ᖃᐅᔨᓕᖁᓪᓗᓯ ᐅᕙᖓ ᐊᑕᓂᖅ ᐱᐅᓕᔨᐅᒐᒪ ᐃᓕᑦᓯᓐᓄᑦ ᐅᑎᖅᑎᑦᓯᔨᓯ, ᔧᑰᑉ ᑭᖑᕚᖏᑕ ᐊᔪᒐᖃᖏᑦᑐᖁᑎᖓ. 
17ᑲᓐᓄᔭᖁᑎᓯ ᐊᓯᑦᔨᕈᒫᖅᐸᒃᑲ ᒎᓗᓂᒃ ᐱᑎᖔᖅᓗᓯ, ᓴᕕᕋᔭᑐᐃᓐᓁᑦ ᐊᓯᑦᔨᖅᓗᒋᑦ ᓯᐅᓪᕕᕆᓂᒃ; ᕿᔪᖁᑎᓯᓗ ᑭᖑᕝᕕᖅᓗᒋᑦ ᑲᓐᓄᔭᓂᒃ, ᐅᔭᕋᖁᑎᓯᓗ ᓴᕕᕋᔭᒃᓴᓂᒃ ᑭᖑᕝᕕᖅᓗᒋᑦ, ᓮᓕᑎᑦᓯᔪᓂᒃ ᐊᐅᓚᑦᓯᔨᑖᖅᑎᑦᓱᒫᖅᐸᑦᓯ ᓇᓛᒎᖅᑐᓂᒡᓗ ᐊᖓᔪᖅᑳᖃᓕᖅᓗᓯ. 
18ᑲᑉᐱᐊᓵᕆᔪᓂᒃ ᓄᓇᑦᓯᓐᓂ ᑐᓴᕐᖕᓇᖅᑐᖃᕈᓐᓃᕈᒫᖅᐳᖅ, ᖃᓄᐃᓕᔭᐅᔪᓂᒃ ᑲᑉᐱᐊᓇᖅᑐᓂᒡᓗ ᓄᓇᒋᔭᑦᓯ ᑭᒡᓕᖓ ᑎᑭᓪᓗᒍ ᑐᓴᒐᒃᓴᖅᑕᖃᕈᒫᓐᖏᓚᖅ; ᐊᑭᓐᓇᖁᑎᓯ ᑍᔪᒫᖅᐸᓯ ᐱᐅᓕᔭᐅᕕᖕᒥᒃ, ᐃᑎᖅᑕᖅᕕᖁᑎᓯᓗ ᓂᖅᑐᐃᓂᕐᖕᒥᒃ. 
19ᓯᕿᓂᖅ ᐅᓪᓘᒐᓗᐊᒃᑯᑦ ᖃᐅᒪᑦᔪᑎᒋᔭᕆᐊᖃᕈᒫᓐᖏᓚᓯ, ᑕᖅᑭᐅᓪᓗ ᖃᐅᒪᓂᖓ ᐅᓐᓄᐊᒥ ᖃᐅᒪᑦᔪᑎᒋᔭᕆᐊᖃᕈᒫᓐᖏᓐᓂᕙᓯ; ᐊᑕᓂᐅᑉ ᖃᐅᒪᓂᖓᓄᑦ ᖃᐅᒪᑎᑕᐅᓕᕈᒫᕋᑦᓯ ᑍᒫᓐᖓᓕᒫᖅ, ᒎᑎᓯᓗ ᐱᓐᓇᕐᖕᓇᕐᖕᓂᕆᔪᒫᖅᐸᓯ. 
20ᓯᕿᓂᓯ ᓂᐱᔪᐃᑦᑑᓕᕈᒫᖅᐳᖅ, ᑕᖅᑭᖅᓗ ᑕᕐᕆᑉᐸᒍᓐᓃᖅᓗᓂ; ᐊᑕᓂᐅᑉ ᖃᐅᒪᓂᖓᑕ ᐃᓱᖃᖏᑦᑐᒧᑦ ᖃᐅᒪᑎᑦᓱᒫᖅᐹᓯ, ᐅᓪᓗᐃᑦ ᕿᒃᓵᒡᕕᒋᓚᐅᖅᑕᓯ ᐃᓱᓕᑦᓱᒫᕐᖕᒪᑕ. 
21ᐃᓄᖁᑎᓕᒫᓯ ᓇᓛᒎᑦᓯᐊᓕᕈᒫᕐᖕᒪᑕ; ᓄᓇᓗ ᐱᒋᓕᖅᓗᒍ ᐃᓱᖃᖏᑦᑐᒧᑦ, ᐱᕈᖅᓯᐊᒃᓴᓐᖑᖅᑎᓚᐅᕋᒃᑭᑦ ᐱᕈᖅᓰᕕᓐᓂ ᐊᒡᒐᓐᓄᑦ ᐋᖅᑭᒃᓱᖅᓗᒋᑦ, ᐱᓐᓇᕐᖕᓇᖅᑎᑕᐅᖁᓪᓗᖓ ᑖᒃᑯᑎᒎᓇᖅ. 
22ᐅᓄᖏᓐᓂᖅᐹᑦ ᐃᓅᖃᑎᒌᒡᔪᐊᓐᖑᕈᒫᖅᐳᑦ, ᐃᓄᑭᓐᓂᖅᐹᓪᓗ ᐅᓄᕐᖕᓂᖅᐹᓐᖑᕈᒫᖅᐳᑦ ᐱᔪᓐᓇᖅᑐᖅᔪᐊᓐᖑᖅᓗᑎᒃ, ᐅᕙᖓ ᐊᑕᓂᐅᒐᒪ; ᑕᒪᑐᒪ ᓇᓪᓕᐅᑎᓂᒃᓴᖓ ᐊᑯᓂᐅᑎᓐᓂᐊᕈᓐᓃᖅᐸᕋ.”
