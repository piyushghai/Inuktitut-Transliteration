1ᔨᕼᐅᐃᐊᑭᒻ ᐊᖓᔪᖅᑳᖅᔪᐊᖑᑎᓪᓗᒍ ᓂᐱᑯᓁᓴ ᐹᐱᓘᓂᒥᐅᑉ ᐊᖓᔪᖅᑳᖅᔪᐊᖓᑦ ᑎᑭᓚᐅᖅᐳᖅ, ᔨᕼᐅᐃᐊᑭᒻᓗ ᐱᔨᒋᓕᓚᐅᖅᐹ ᐊᕐᕌᒍᓂᒃ ᐱᖓᓱᓂᒃ; ᑭᖑᓂᖓᒍᑦ ᐊᐅᓚᑕᐅᔪᒪᔪᓐᓃᖅᓗᓂ ᐊᑭᕋᖅᑐᓕᓚᐅᖅᐳᖅ. 
2ᐊᑕᓂᖅᓗ ᑲᐅᓪᑎᐊᒥᐅᑦ ᐅᓇᑕᖅᑎᒐᓴᒡᔪᐊᖏᓐᓂᒃ ᐅᓇᑕᕆᐊᖅᑎᑦᓯᕗᖅ ᔨᕼᐅᐃᐊᑭᒻᒧᑦ, ᓯᕆᐊᒥᐅᓂᑦ, ᒧᐊᐱᒥᐅᓂᑦ ᐊᒧᓁᑎᓂᑦ, ᑲᑐᑦᔭᐅᓪᓗᓂ ᑖᒃᑯᓇᓐᖓ ᔫᑕ ᐊᓯᕈᖅᑕᐅᖁᓪᓗᒍ, ᐊᑕᓂᐅᑉ ᐅᖃᐅᓯᕆᓯᒪᔭᖓ ᐅᖃᖅᑎᒥᒍᑦ ᒪᓕᒡᓗᒍ ᑍᒤᑦᓱᒫᕐᖕᓂᕋᖅᓗᒍ ᐅᖃᖅᓯᒪᓚᐅᕋᒥ. 
3ᑕᒪᓐᓇ ᑍᒤᓚᐅᖅᐳᖅ ᔫᑕᒥᐅᓄᑦ ᐊᑕᓂᐅᑉ ᐱᖁᔨᓂᖓᒍᑦ, ᔫᑕᒥᐅᑦ ᑕᑯᓐᓇᖅᑕᒥᓂᑦ ᐲᕈᒪᓚᐅᕐᖕᒪᒋᑦ, ᒫᓇᓯᐅᑉ ᐊᔪᖅᑐᓕᓯᒪᓂᖓᓄᑦ, ᐱᓇᓱᐊᕐᖕᓂᕆᓯᒪᔭᓕᒫᖏᓪᓗ ᐱᑦᔪᑎᒋᓪᓗᒋᑦ, 
4ᐸᓯᔭᒃᓴᐅᖏᑦᑐᓂᒡᓗ ᑐᖁᕅᖃᑦᑕᖅᓯᒪᓂᖓᓄᑦ; ᔪᕉᓴᓚᒥᒃ ᐸᓯᔭᒃᓴᐅᖏᑦᑐᑦ ᐊᐅᖏᓐᓂᒃ ᑕᖅᓴᖅᑖᖅᑎᑦᓯᓯᒪᓕᓚᐅᕐᖕᒪᑦ, ᑕᒪᓐᓇᓗ ᐊᑕᓂᐅᑉ ᐃᓱᒪᒋᔪᓐᓁᓚᐅᓐᖏᓛ.
5ᔨᕼᐅᐃᐊᑭᐅᑉ ᐱᓂᐊᕐᖕᓂᕆᓯᒪᔭᓕᒫᖏᑦ ᐊᒡᓚᒃᑕᐅᓯᒪᕗᑦ ᔫᑕᐅᑉ ᐊᖓᔪᖅᑳᖅᔪᐊᖏᑕ ᐊᒡᓚᒃᑕᐅᓯᒪᕕᖏᓐᓂ. 
6ᔨᕼᐅᐃᐊᑭᒻ ᐃᓅᔪᓐᓃᕐᖕᒪᑦ, ᐃᕐᖕᓂᖓᑕ ᔨᕼᐅᐃᐊᑭᓐ ᑭᖑᕝᕕᓕᓚᐅᕆᕚ ᐊᖓᔪᖅᑳᖅᔪᐊᓐᖑᖅᓗᓂ ᐃᓂᖓᓂ.
7ᐃᑦᔨᑉᑎᒥᐅᑦ ᐊᖓᔪᖅᑳᖅᔪᐊᖓᑦ ᐅᓇᑕᕆᐊᖅᑎᑦᓯᓚᐅᖅᓯᒪᔪᓐᓃᓚᐅᖅᐳᖅ ᐅᓇᑕᖅᑎᖁᑎᒥᓂᒃ, ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᓄᓇᖁᑎᕕᓂᕋᓗᐊᖏᓐᓂᒃ ᐊᖅᓵᖅᑕᐅᓯᒪᓕᓚᐅᕋᒥ, ᑰᖕᒥᒃ ᐃᕗᕅᑎᒥᑦ ᐱᒋᐊᖅᓗᒍ ᐃᑦᔨᑉᑎᐅᑉ ᑕᕐᕌᓄᑦ ᑎᑭᓪᓗᒍ ᓄᓁᖅᑕᐅᓯᒪᓕᓚᐅᕐᖕᒪᑦ.
8ᔨᕼᐅᐃᐊᑭᓐ ᐊᕐᕌᒍᖃᖅᓗᓂ 18-ᓂᒃ ᐊᖓᔪᖅᑳᖅᔪᐊᖑᓕᓚᐅᖅᐳᖅ ᔫᑕᒧᑦ, ᔪᕉᓴᓚᒥᓗ ᐊᐅᓚᑦᓯᓚᐅᖅᐳᖅ ᑕᖅᑭᓂᒃ ᐱᖓᓱᓂᒃ. ᐊᓈᓇᖃᓚᐅᖅᐳᖅ ᓂᕼᐅᓯᑕᒥᒃ ᐃᐅᓪᓇᓴᓐ ᐸᓂᖓᓂᒃ ᔪᕉᓴᓚᒥᐅᑕᕐᖕᒥᒃ. 
9ᐊᑖᑕᒥ ᐊᔪᖅᑐᓕᓂᕆᓚᐅᖅᑕᓕᒫᖏᑦ ᒪᓕᒡᓗᓂᒋᑦ, ᔨᕼᐅᐃᐊᑭᓐ ᐊᑕᓂᐅᑉ ᓵᖓᓂ ᐊᔪᖅᑐᓕᓚᐅᖅᐳᖅ.
10ᔨᕼᐅᐃᐊᑭᓐ ᐊᖓᔪᖅᑳᖅᔪᐊᖑᑎᓪᓗᒍ ᐹᐱᓘᓂᒥᐅᑦ ᐅᓇᑕᖅᑎᖁᑎᖏᑦ ᓂᐱᑯᓁᓴᐅᑉ ᐅᓇᑕᖅᑎᖁᑎᖏᑕ ᐊᖓᔪᖅᑳᖏᓐᓄᑦ ᐊᐅᓚᑕᐅᓪᓗᑎᒃ ᐅᓇᑕᕆᐊᖅᐳᑦ ᔪᕉᓴᓚᒥᒃ, ᓱᕖᕈᑦᔨᓯᒪᓪᓗᑎᒃ ᐃᓗᒪᒃᓯᓕᓚᐅᖅᐳᑦ. 
11ᐅᓇᑕᖅᑎᖏᑦ ᐃᓗᒪᒃᓯᑎᓪᓗᒋᑦ, ᓂᐱᑯᓁᓴ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓ ᔪᕉᓴᓚᒧᐊᓚᐅᖅᐳᖅ, ᐱᔨᖏᑦ ᐊᕙᓗᓯᓯᒪᑎᓪᓗᒋᑦ; 
12ᐊᖓᔪᖅᑳᖅᔪᐊᖅ ᔨᕼᐅᐃᐊᑭᓐ ᐃᒻᒥᖕᓂᒃ ᑐᓂᑦᔪᑎᒋᓚᐅᖅᐳᖅ ᓴᐱᓕᕋᒥᒃ ᐹᐱᓘᓂᒥᐅᓄᑦ, ᐊᓈᓇᖓᓗ ᐃᕐᖕᓂᖏᓪᓗ ᐅᓇᑕᖅᑎᖁᑎᖏᑕᓗ ᐊᖓᔪᖅᑳᖏᑦ ᐃᒡᓗᖓᓂᓗ ᐊᖓᔪᖅᑳᑦ. ᓂᐱᑯᓁᓴᐅᓪᓗ ᐊᖓᔪᖅᑳᖅᔪᐊᖑᓂᖓᑕ 8-ᖓᓐᓂ ᔨᕼᐅᐃᐊᑭᓐ ᑎᒍᓚᐅᖅᐹ ᑎᒍᔭᐅᓯᒪᕕᖕᒥᓃᑎᓕᖅᓗᓂᐅᒡᓗ. 
13ᐊᑕᓂᐅᑉ ᐃᒡᓗᖓᑕ ᐊᑭᑐᔪᒃᓴᔭᖁᑎᓕᒫᖏᑦ, ᐊᖓᔪᖅᑳᖅᔪᐊᓪᓗ ᐃᒡᓗᖓᓂ ᐊᑭᑐᔪᒃᓴᓕᒫᑦ ᐊᐅᓪᓚᕈᑎᓚᐅᖅᐰᑦ ᐹᐱᓘᓂᒧᑦ, ᐊᑕᓂᐅᑉ ᑍᒤᑕᐅᔪᒫᕐᖕᓂᕅᓯᒪᓂᖓ ᓇᓚᐅᓪᓗᒍ. ᓂᐱᑯᓁᓴᐅᑉ ᐊᑕᓂᐅᑉ ᐃᒡᓗᖓᑕ ᐃᓗᓕᖁᑎᖏᑦ ᒎᓗᐃᑦ ᓯᖁᑦᑎᖅᐰᑦ ᐊᖓᔪᖅᑳᖅᔪᐊᑉ ᓲᓗᒨᓂᐅᑉ ᓴᓇᔭᐅᑎᓚᐅᖅᓯᒪᔭᖏᑦ ᑐᒃᓯᐊᖅᕕᒡᔪᐊᒥ ᐊᑐᒐᒃᓴᐅᓂᐊᖅᑎᓪᓗᒋᑦ. 
14ᓂᐱᑯᓁᓴᐅᑉ ᔪᕉᓴᓚᒥᐅᑦ ᐃᓄᓕᒫᖏᑦ ᑎᒍᓪᓗᒋᑦ ᐊᐅᓪᓚᕈᑎᕔᑦ, ᐊᖓᔪᖅᑳᖅᔪᐊᑉ ᕿᑐᕐᖓᓕᒫᖏᑦ, ᓯᕗᓕᖅᑎᖁᑎᖏᓪᓗ ᑲᑎᓪᓗᒋᑦ 10,000-ᓚᐅᖅᐳᑦ ᑎᒍᔭᓕᒫᖏᑦ, ᓴᓇᔨᖁᑎᓕᒫᖏᓪᓗ ᓱᓇᑐᐃᓐᓇᕐᖕᓂᒃ ᓴᕕᕋᔭᓕᕆᔩᓪᓗ ᐱᖃᑕᐅᑎᓪᓗᒋᑦ; ᑕᒪᒃᑯᐊ ᐊᔪᖅᓴᖅᑐᑦ ᑭᓯᐊᓂ ᐱᓐᖏᑕᑐᐊᕆᓪᓗᒋᑦ ᕿᒪᒃᑕᐅᑎᑉᐰᑦ.
15ᓂᐱᑯᓁᓴᐅᑉ ᔨᕼᐅᐃᐊᑭᓐ ᑎᒍᓯᒪᓪᓗᒍ ᐊᐅᓪᓚᕈᑎᕚ ᐹᐱᓘᓂᒧᑦ; ᐊᓈᓇᖓᓗ, ᔨᕼᐅᐃᐊᑭᐅᓪᓗ ᓄᓕᐊᖏᑦ, ᐊᖓᔪᖅᑳᖁᑎᖏᓪᓗ, ᔫᑕᒥᓗ ᓯᕗᓕᖅᑎᓕᒫᑦ ᐱᖃᓯᐅᑎᓪᓗᒋᑦ, ᔪᕉᓴᓚᒥᑦ ᐊᐅᓪᓚᕈᑎᓚᐅᖅᐰᑦ ᐹᐱᓘᓂᒧᑦ. 
16ᓂᐱᑯᓁᓴᐅᑉ ᐊᖑᑎᓪᓚᕆᐅᔪᓕᒫᑦ ᐹᐱᓘᓂᒧᑦ ᐊᐅᓪᓚᕈᑎᓚᐅᖅᐰᑦ ᑲᑎᓪᓗᒋᑦ 7,000-ᑦ, ᓴᓇᔩᓪᓗᑦ ᐱᔪᓐᓇᑦᓯᐊᖅᑐᑦ, ᓴᕕᕋᔭᓕᕆᔩᓪᓗ ᐱᔪᓐᓇᑦᓯᐊᖅᑐᑦ 1000-ᑦ ᓴᓐᖏᔪᑦ ᐅᓇᑕᕈᓐᓇᖅᑐᓕᒫᑦ ᐊᐅᓪᓚᕈᑎᓚᐅᖅᐰᑦ.
17ᓂᐱᑯᓁᓴᐅᑉ ᐹᐱᓘᓂᐅᑉ ᐊᖓᔪᖅᑳᖅᔪᐊᖓᑕ ᔨᕼᐅᐃᐊᑭᐅᑉ ᐊᒃᑲᖓ ᒪᑕᓁᐊ ᐊᖓᔪᖅᑳᖅᔪᐊᓐᖑᖅᑎᑉᐹ ᔫᑕᒧᑦ ᐊᑎᖓᓗ ᐊᓯᑦᔨᖅᓗᓂᐅᒃ ᔨᑎᑬᐊᒥᒃ.
18ᔨᑎᑬᐊ ᐊᕐᕌᒍᖃᓚᐅᖅᐳᖅ 21-ᓂᒃ ᐊᖓᔪᖅᑳᖅᔪᐊᓐᖑᖅᓗᓂ ᔫᑕᒧᑦ, ᔪᕉᓴᓚᒥᓪᓗ ᐊᐅᓚᑦᓯᓚᐅᖅᐳᖅ 11-ᓂᒃ ᐊᕐᕌᒍᓂᒃ. ᐊᓈᓇᖃᖅᐳᖅ ᕼᐊᒧᑕᓕᒥᒃ ᔨᕆᒤᐊᐅᑉ ᐸᓂᖓᓂᒃ ᓕᑉᓇᐅᑉ ᐃᒡᓗᒐᓴᒡᔪᐊᖏᓐᓂᑦ ᐱᓯᒪᔪᒥᒃ. 
19ᐊᖓᔪᖅᑳᖅᔪᐊᖅ ᔨᑎᑬᐊ ᐊᔪᖅᑐᓕᓂᕐᖕᒥ ᐃᓅᓚᐅᖅᐳᖅ ᐊᑕᓂᐅᑉ ᓵᖓᓂ, ᐊᖓᔪᖅᑳᖅᔪᐊᑉ ᔨᕼᐅᐃᐊᑭᐅᑉ ᐱᐅᓯᕆᓚᐅᖅᑕᖓᑐᑦ. 
20ᐊᑕᓂᐅᓪᓗ ᓂᓐᖓᒡᕕᒋᓚᐅᕋᒥᒋᑦ ᔪᕉᓴᓚᒥᐅᑦ ᔫᑕᒥᐅᓪᓗ ᓇᔪᕈᒪᔪᓐᓃᓚᐅᖅᐰᑦ.
