1ᑍᒤᒻᒪᑦ ᐊᑕᓂᐅᑉ ᐃᓅᖃᑎᒌᒡᔪᐊᑦ ᓄᓇᕾᓐᓇᖅᑎᓚᐅᖅᐰᑦ ᐄᓴᕅᓕᒥᐅᑦ ᐆᒃᑐᕈᒪᓪᓗᒋᑦ, ᑍᒃᑯᐊ ᐅᓇᑕᖃᑕᐅᓚᐅᖅᓯᒪᖏᑦᑐᑦ ᑬᓇᓂᒥ. 
2ᑍᒤᓚᐅᖅᐳᖅ ᐄᓴᕅᓕᐅᑉ ᑭᖑᕚᖏᑦ ᐃᓕᓐᓂᐊᖅᑎᑦᓱᒪᓪᓗᒋᑦ ᐅᓇᑕᕐᖕᓂᕐᖕᒥᒃ, ᐱᓗᐊᖅᑐᒥᒃ ᑖᒃᑯᐊ ᐅᓇᑕᖃᑕᐅᓚᐅᖅᓯᒪᖏᑦᑐᑦ. 
3ᑖᒃᑯᐊ ᓄᓇᕾᓐᓇᓚᐅᖅᑐᑦ ᐱᓕᔅᑍᓂᒥ ᑕᓪᓕᒤᑦ ᐃᒡᓗᒐᓮᑦ ᑬᓇᓂᒥᐅᓪᓗ ᐃᓘᓐᓇᑎᒃ, ᓮᑐᓂᒥᐅᑦ, ᕼᐃᕔᑎᓪᓗ ᓄᓇᖃᖅᑐᑦ ᓕᐸᓇᓂᐅᑉ ᖃᖅᑲᖏᓐᓂ, ᖃᖅᑲᒥᑦ ᐰᓕ-ᕼᐊᕐᒪᓐᒥᑦ ᕼᐊᒫᑎ ᑎᑭᓪᓗᒍ. 
4ᑖᒃᑯᐊ ᐆᒃᑑᑎᒃᓴᐅᓚᐅᖅᐳᑦ ᐄᓴᕅᓕᒥᐅᓄᑦ, ᖃᐅᔨᓴᕈᑕᐅᖁᓪᓗᒋᑦ ᐄᓴᕅᓕᒥᐅᑦ ᓈᓚᒐᔭᕐᖕᒪᖔᑕ ᐊᑕᓂᐅᑉ ᐱᖁᔭᖏᓐᓂᒃ ᑐᓂᓚᐅᖅᑕᖏᓐᓂᒃ ᓯᕗᓕᖏᑦᓄᑦ ᒨᓯᓯᒃᑯᑦ. 
5ᐄᓴᕅᓕᒥᐅᑦ ᓄᓇᖅᑲᑎᖃᓚᐅᖅᐳᑦ ᑬᓇᓂᒥᐅᓂᒃ, ᕼᐃᑍᑎᓂᒡᓗ, ᐊᒧᕅᑎᓂᒡᓗ, ᐱᕆᔧᑎᓂᒡᓗ, ᕼᐃᕔᑎᓂᒡᓗ, ᔨᐳᓮᑎᓂᒡᓗ. 
6ᐃᓅᖃᑎᑐᖃᕆᓐᖏᑕᒥᖕᓂᒡᓗ ᓄᓕᐊᓂᒃᐳᑦ ᐅᐃᓂᒡᓗᑎᒡᓗ ᑖᒃᑯᓇᖓᑦ ᒎᑎᓐᖑᐊᖏᓐᓂᒡᓗ ᐱᔨᑦᓯᓕᖅᓗᑎᒃ.
7ᐄᓴᕅᓕᒥᐅᑦ ᐃᓄᖏᑦ ᐱᐅᖏᑦᑐᐊᓗᖕᓂᒃ ᐱᓂᐊᕐᖕᓂᖃᓚᐅᖅᐳᑦ ᐊᑕᓂᐅᑉ ᓵᖓᓂ, ᐊᑕᓂᖅ ᒎᑎᑎᒃ ᐳᐃᒍᖅᓗᒍ, ᐱᔨᑦᓯᓕᖅᓗᑎᒃ ᐰᓕᓂᒃ ᐊᓯᕋᑎᒥᒡᓗ ᒎᑎᓐᖑᐊᓂᒃ. 
8ᑍᒤᒻᒪᑦ ᐊᑕᓂᖅ ᓂᓐᖓᓚᐅᖅᐳᖅ ᐄᓴᕅᓕᒥᐅᓄᑦ ᐊᖓᔪᖅᑳᖅᔪᐊᒧᓪᓗ ᑯᓵᓐ-ᕆᓴᑍᒻ ᒥᓱᐳᑍᒥᐊᒥᐅᑕᕐᖕᒧᑦ ᓵᓚᒋᔭᐅᑎᑉᐰᑦ, ᑯᓵᓐ-ᕆᓵᑍᒻᒥᒃ ᐱᔨᑦᓯᓚᐅᖅᐳᑦ ᐊᕐᕌᒍᓂᒃ 8-ᓂᒃ. 
9ᐄᓴᕅᓕᒥᐅᓪᓕ ᐃᓗᖏᖅᓱᒻᒪᕆᒃᓗᑎᒃ ᑐᒃᓯᐊᓚᐅᖅᐳᑦ ᐊᑕᓂᕐᖕᒧᑦ, ᐊᑕᓂᐅᓪᓗ ᐄᓴᕅᓕᒥᐅᑦ ᑎᓕᓯᕕᒋᓚᐅᖅᐰᑦ, ᐊᖑᒻᒥᒃ ᓴᐳᑦᔨᓂᐊᖅᑐᒥᒃ, ᑖᓐᓇ ᐅᑎᓂ-ᐅᓪᒥᒃ ᐊᑎᖃᖅᐳᖅ, ᑬᓚᐱᐅᑉ ᓄᑲᖓᑕ ᑮᓇᑦᔨᐅᑉ ᐃᕐᖕᓂᖓ. 
10ᐊᑕᓂᐅᑉ ᐊᓂᕐᖕᓂᖓᑕ ᐃᓗᒻᒥᖅᐹ, ᐄᓴᕅᓕᒥᐅᓪᓗ ᐃᓱᐊᖅᓴᖅᓗᒋᑦ; ᐅᓯᓂᐅᓪ ᐅᓇᑕᕆᐊᓚᐅᖅᐳᖅ, ᐊᖓᔪᖅᑳᖅᔪᐊᖅ ᑯᓵᓐ-ᕆᓴᑍᒻ ᐊᑕᓂᐅᑉ ᑐᓂᓚᐅᖅᐹ ᑖᑦᓱᒧᖓ; ᑖᑦᓱᒪ ᑯᓵᓐ-ᕆᓴᑍᒻ ᓵᓚᒋᕚ. 
11ᓄᓇᒥᓗ ᐅᓇᑕᕐᖕᓂᖃᕈᓃᓚᐅᖅᐳᑦ ᐊᕐᕌᒍᓂᒃ 40-ᓂᒃ, ᑭᖑᓂᐊᒍᓪᓗ ᐅᑎᓂ-ᐅᓪ ᑮᓇᑦᔨᐅᑉ ᐃᕐᖕᓂᖓ ᑐᖁᕗᖅ.
12ᐄᓴᕅᓕᒥᐅᑦ ᐃᓄᖏᑦ ᓱᓕ ᐱᐅᖏᑦᑐᐊᓗᖕᒥᒃ ᐱᓂᐊᕐᖕᓂᖃᓕᓚᐅᕆᕗᑦ ᐊᑕᓂᐅᑉ ᓵᖓᓂ; ᐊᑕᓂᐅᓪᓗ ᐃᒡᓚᓐ ᒧᐊᐱᒥᐅᑦ ᐊᖓᔪᖅᑳᖅᔪᐊᖓᑦ ᓴᓐᖏᓂᖅᓴᐅᓕᖅᑎᓚᐅᖅᐹ ᐄᓴᕅᓕᒥᐅᓂᑦ. 
13ᑖᓐᓇ ᑲᑎᖁᔨᓚᐅᖅᐳᖅ ᐊᒧᓁᑎᓂᒃ ᐊᒪᓕᑬᑎᓂᒡᓗ; ᐅᓇᑕᕆᐊᖃᑎᒋᓪᓗᒋᑦ ᓵᓚᖃᓚᐅᖅᐳᑦ ᐄᓴᕅᓕᒥᐅᓂᒃ ᔨᕆᑯᓗ ᓵᓚᒋᓪᓗᒍ, ᐃᒡᓗᒐᓮᑦ ᐹᒥᓂᒃ ᓇᐹᖅᑐᓕᒃ. 
14ᐄᓴᕅᓕᒥᐅᑦ ᐃᓄᖏᑦ ᐃᒡᓚᓂᒧᑦ ᓯᐊᓛᖑᓕᓚᐅᖅᐳᑦ ᒧᐊᐱᒥᐅᑦ ᐊᖓᔪᖅᑳᖅᔪᐊᖓᓄᑦ ᐊᕐᕌᒍᓂᒃ 18-ᓂᒃ.
15ᐄᓴᕅᓕᒥᐅᑦ ᐃᓗᖏᖅᓱᖅᓗᑎᒃ ᓂᓪᓕᐊᓕᓚᐅᕆᕗᑦ ᐊᑕᓂᕐᖕᒧᑦ, ᐊᑕᓂᐅᓪᓗ ᐄᓴᕅᓕᒥᐅᑦ ᑎᓕᓯᕕᒋᓚᐅᖅᐰᑦ, ᐊᖑᒻᒥᒃ ᓴᐳᑦᔨᓂᐊᖅᑐᒥᒃ. ᑖᓐᓇ ᐃᕼᐅᑦ, ᒋᕋᐅᑉ ᐃᕐᖕᓂᖓ, ᐱᑦᔭᒥᓂᐅᑉ ᑭᖑᕚᖏᓐᓂᑦ ᐱᔪᖅ, ᑖᓐᓇ ᓴᐅᒥᐅᓚᐅᖅᐳᖅ. ᐄᓴᕅᓕᒥᐅᑦ ᐃᓄᖏᑕ ᑎᓕᓚᐅᖅᐹ ᐊᖓᔪᖅᑳᖅᔪᐊᕐᖕᒧᑦ ᐃᒡᓚᓐᒧᑦ, ᒧᐊᐱᒥᐅᑕᕐᖕᒧᑦ ᐊᑭᓕᐅᑎᒥᖕᓂᒃ ᑐᓂᕐᕈᑎᓂᒃ ᑐᓂᓯᒋᐊᖅᑐᖁᓪᓗᒍ. 
16ᐃᕼᐅᓪᓕ ᓴᕕᓕᐅᓚᐅᖅᐳᖅ ᐃᒡᓗᒃᑐᑦ ᑮᓇᓕᖕᒥᒃ, ᑕᑭᓂᓕᖕᒥᒃ ᐃᑎᒐᒥᒃ ᐊᕝᕙᕐᖕᒥᒡᓗ. ᐃᓂᓕᐅᖅᐹᓗ ᖁᒃᑐᕋᕐᖕᒥᓂ ᑕᓕᖅᐱᖕᒥ ᐊᓐᓄᕌᒥ ᐃᑭᐊᖓᓂ. 
17ᑐᓂᕐᕈᑏᓪᓗ ᐊᑭᓕᐅᑏᑦ ᑐᓂᓚᐅᖅᐰᑦ ᐃᒡᓚᓐᒧᑦ, ᒧᐊᐱᒥᐅᑦ ᐊᖓᔪᖅᑳᖅᔪᐊᖓᓐᓄᑦ, ᐃᒡᓛᓐᓕ ᖁᐃᓂᔪᒻᒪᕆᐊᓘᓚᐅᖅᐳᖅ. 
18ᐃᕼᐆᓪᓗ ᑐᓂᕐᕈᑎᓂᒃ ᐂᑐᕋᒥᐅᒃ, ᑍᒃᑯᐊ ᐊᒡᔭᖅᓯᓚᐅᖅᑐᑦ ᐅᑎᖁᓚᐅᖅᐰᑦ ᐊᖏᕐᕋᒧᑦ. 
19ᐃᕼᐅᓪᓕ ᐃᒻᒥᓂᒃ ᐅᑎᕆᐊᓚᐅᖅᐳᖅ ᓴᓇᓐᖑᐊᖅᓯᒪᔪᑦ ᐅᔭᕅᑦ ᒋᐅᓪᒐᐅᑉ ᖃᓂᒋᔭᖓᓂᑦ, ᐅᑎᖅᓗᓂᓗ ᐃᒡᓚᓐᒧᑦ, ᐅᖃᐅᑎᓪᓗᒍᓗ, “ᐊᖓᔪᖅᑳᖅᔪᐊᒻᒪᕇᒃ, ᐅᖃᐅᓯᒃᓴᖃᖅᐳᖓ ᐃᓕᖕᓄᑦ ᑐᓴᖅᑕᐅᔭᕆᐊᖃᖏᑦᑐᒥᒃ.” ᑖᓐᓇ ᐅᖃᖅᐳᖅ, “ᓂᐱᖃᖏᓪᓗᓯ.”
20ᑕᕝᕙ ᐃᕼᐅᑎᐅᑉ ᐅᐸᒃᐹ, ᐃᓄᑑᓪᓗᓂ ᐃᒃᓯᕙᑎᓪᓗᒍ ᓂᒡᓚᖅᓯᖅᕕᖕᒥᓂ ᐃᒡᓘᑉ ᖃᖓᓂ, ᐅᖃᐅᑎᓪᓗᒍᓗ, “ᐅᖃᐅᓯᒃᓴᖃᖅᐳᖓ ᐃᓕᖕᓄᑦ ᒎᑎᒥᑦ ᐱᔪᒥᒃ.” ᐊᖓᔪᖅᑳᖅᔪᐊᖅᓗ ᐃᒃᓯᕙᐅᑕᒥᓂᑦ ᓂᑯᕕᑉᐳᖅ. 
21ᓴᐅᒥᖕᒥᓄᑦ ᐃᕼᐅᑎᐅᑉ ᓴᕕᒡᔪᐊᓂ ᑎᒍᕚ ᑕᓕᖅᐱᖕᒥᓃᑦᑐᖅ ᐊᖓᔪᖅᑳᖅᔪᐊᖅᓗ ᑲᐱᓪᓗᒍ ᓈᖓᒍᑦ. 
22ᓴᕕᒡᔪᐊᑉ ᐅᓂᒃᑕᖅᕕᖓ ᐃᓗᖓᓄᐊᖃᓯᐅᑎᓚᐅᖅᐳᖅ, ᐅᖅᓱᖓᓄᑦ ᓴᕕᒡᔪᐊᖅ ᑕᓕᓪᓗᓂ, ᓴᕕᒡᔪᐊᖅ ᐊᒧᓚᐅᖏᒻᒪᒍ ᓈᖓᓂᑦ; ᐃᕐᕋᕕᖏᓪᓗ ᐊᓂᓪᓗᑎᒃ. 
23ᐃᕼᐅᑦᓗ ᐊᓂᕗᖅ ᐅᒃᑯᐊᖅᓗ ᐊᑦᑐᖏᖅᓗᒍ, 
24ᐊᓂᓯᒪᓕᖅᑎᓪᓗᒍ, ᐱᔨᖏᑦ ᕾᒐᒥᒃ ᐅᒃᑯᐊᖅ ᐊᑦᑐᖏᖅᓯᒪᖕᒪᑦ, ᐃᒡᓘᑉ ᖁᓛᓄᑦ ᐃᑎᖅᕕᒃ, ᐊᖓᔪᖅᑳᖅᔪᐊᖅ ᐃᓗᐊᓃᒻᒪᑦ ᐃᓱᒪᒋᕚᑦ ᐊᓇᕆᐊᖅᑐᖅᓯᒪᓇᓱᒋᓪᓗᒍ ᐃᒡᓘᑉ ᖁᓛᓂ ᐃᒡᓗᕈᓯᕐᖕᒥ. 
25ᐊᑯᓂᒍᓱᓕᖅᓗᑎᒃ ᐅᑕᖅᑭᓚᐅᖅᐳᑦ, ᐃᒡᓗᕈᓯᖅᓕ ᐅᒃᑯᐃᖅᐸᓪᓕᐊᖏᒻᒪᒍ, ᐲᕈᑎᒥᒃ ᑎᒍᓯᓪᓗᑎᒃ ᐅᒃᑯᐃᖅᐹᑦ; ᑕᑯᓪᓗᑎᒡᓗ ᐊᖓᔪᖅᑳᖓᑦ ᓇᑎᕐᖕᒥ ᓇᓚᔪᖅ ᑐᖁᖓᓪᓗᓂ. 
26ᐃᕼᐅᑦᓕ ᕿᒪᒃᓯᓚᐅᖅᐳᖅ ᐅᑕᖅᑭᓂᖏᓐᓂ. ᐅᔭᕅᑦ ᓴᓇᓐᖑᐊᖅᓯᒪᔪᑦ ᖄᖏᖅᐰᑦ ᖀᒫᓪᓗᓂᓗ ᓰ-ᐃᕋᒧᑦ. 
27ᑎᑭᓐᓇᒥᓗ ᑎᑦᑐᓚᐅᑎᒥᒃ ᓂᓕᖅᑎᑦᓯᕗᖅ ᐃᕗᕅᒻ ᖃᖅᑲᖏᓐᓂ; ᐄᓴᕅᓕᒥᐅᓪᓗ ᕾᖁᓪᓗᒋᑦ ᐅᓇᑕᕆᐊᖅᑐᖃᑎᒋᕔᑦ ᑕᐅᓄᖓ, ᑖᓐᓇ ᓯᕗᓪᓕᖅᐸᐅᓪᓗᓂ. 
28ᐅᖃᐅᑎᓪᓗᒋᓪᓗ, “ᒪᓕᒃᓯᓐᖓ; ᐊᑕᓂᐅᑉ ᓵᓚᖃᖅᑎᒻᒪᓯ, ᒧᐊᐰᑎᓂᒃ ᐊᑭᕋᑦᓯᓐᓂᒃ.” ᐃᕼᐅᑦ ᒪᓕᒃᐹᑦ ᑕᐅᓄᖓ ᔪᐊᕐᑕᓂᒥ ᐃᑳᖅᕕᖏᓐᓂ ᒧᐊᐱᒥᐅᑦ ᐅᑕᖅᑭᓪᓗᒋᑦ, ᐊᑕᐅᓯᕐᖕᒥᒡᓘᓐᓃᑦ ᐃᑳᖅᑐᖃᓚᐅᓐᖏᓚᖅ. 
29ᐅᓪᓗᒥ ᑍᑦᓱᒪᓂ 10,000-ᓂᒃ ᑐᖁᕅᓚᐅᖅᐳᑦ, ᒧᐊᐱᒥᐅᑦ ᐅᓇᑕᖅᑐᒃᓴᖏᓐᓂᒃ ᓴᓐᖏᔪᓂᒃ, ᐊᔪᖏᑦᑐᖅᔪᐊᓂᒃ. ᐊᑕᐅᓯᖅᓘᓐᓃᑦ ᕿᒫᔪᓐᓇᓚᐅᓐᖏᓚᖅ. 
30ᐅᓪᓗᒥᒃ ᑍᑦᓱᒪᓂ ᐄᓴᕅᓕᒥᐅᑦ ᓵᓚᖃᓚᐅᖅᐳᑦ ᒧᐊᐱᒥᐅᓂᒃ, ᓄᓇᖓᓗ ᐅᓇᑕᕐᖕᓂᖃᕈᓐᓃᓚᐅᖅᐳᑦ ᐊᕐᕌᒍᓂᒃ 80-ᓂᒃ.
31ᑭᖑᓂᐊᒍᓪᓗ ᐃᓱᐊᖅᓮᔨᐅᓚᐅᖅᑐᖅ ᓴᒻᒐᕆ ᐊᓇᑎᐅᑉ ᐃᕐᖕᓂᖓ. ᐄᓴᕅᓕᒥᐅᓂᒃ ᓴᐳᑦᔨᓚᐅᖅᐳᖅ ᑐᖁᑦᓯᓪᓗᓂ 600-ᓂᒃ ᐱᓕᔅᑍᓂᒥᐅᓂᒃ ᐃᒻᒧᒃᓯᐅᒐᕐᖕᒥᒃ ᑐᒡᒐᐅᑎᒧᑦ.
