1“ᐆᒻᒪᑎᓯ ᕿᒃᓵᖕᓂᐊᕋᑎᒃ; ᒎᑎ ᐅᒃᐱᕆᓯᐅᒃ, ᐅᕙᖓᓗ ᐅᒃᐱᕆᖕᒥᓗᖓ. 
2ᐊᑖᑕᒪ ᐃᒡᓗᖓᓂ ᐃᓂᒃᓴᖃᖅᐳᖅ ᐅᓄᖅᑐᓂᒃ; ᐂᓂᐊᖅᐳᖓᓗ ᐃᓂᒃᓴᓕᐅᕆᐊᖅᑐᖅᓗᓯ, ᑍᒤᖏᑉᐸ ᑕᒪᑐᒥᖓ ᐅᖃᐅᑎᒐᔭᓐᖏᓚᑦᓯ. 
3ᐂᓂᐊᕈᒪᓕ ᐃᓂᒃᓴᓕᐅᕆᐊᖅᑐᖅᓗᓯ, ᐅᑎᕈᒫᕆᕗᖓ ᐂᓗᓯᓗ ᐅᕙᓐᓃᖁᓪᓗᓯ, ᓇᔪᒐᓐᓂ. 
4ᐊᖅᑯᑦ ᖃᐅᔨᒪᕙᓯ ᐂᕕᒋᓂᐊᖅᑕᓐᓄᑦ ᑐᕌᖓᔪᖅ.”
5ᑑᒪᓯᐅᑉ ᐅᖃᐅᑎᕚ, “ᐊᑕᓃᖅ ᖃᐅᔨᒪᓐᖏᓚᒍᑦ ᓇᒧᑦ ᐂᓂᐊᕐᖕᒪᖔᖅᐱᑦ; ᖃᓄᖅᓕ ᐊᖅᑯᒻᒥᒃ ᖃᐅᔨᒪᔪᓐᓇᖅᐱᑖ?”
6ᔩᓱᓯᐅᑉ ᐅᖃᐅᑎᕚ, “ᐊᖅᑯᑕᐅᕗᖓ, ᓱᓕᔫᓪᓗᖓ, ᐃᓅᓯᐅᕗᖓ; ᑭᓇᒥᒡᓘᓐᓃᑦ ᐊᑖᑕᒧᐊᖅᑐᖃᕈᓐᓇᓐᖏᓚᖅ, ᐅᕙᒃᑰᖅᓗᓂ ᑭᓯᐊᓂ. 
7ᖃᐅᔨᒪᒍᑦᓯᓐᖓ, ᐊᑖᑕᒐ ᖃᐅᔨᒪᒐᔭᕆᕙᓯ; ᒫᓐᓇᓕ ᖃᐅᔨᒪᓕᖅᐸᓯ ᑕᑯᓯᒪᕙᓯᓗ.”
8ᐱᓕᑉᐴᓯᐅᑉ ᐅᖃᐅᑎᕚ, “ᐊᑕᓃᖅ, ᐊᑖᑕ ᑕᑯᔭᐅᑎᒍᒃ ᐅᕙᑦᑎᓐᓄᑦ; ᓈᒻᒪᒃᓯᓂᐊᖅᐳᒍᑦ ᑕᕝᕙ.”
9ᔩᓱᓯᐅᑉ ᐅᖃᐅᑎᕚ, “ᐊᑯᓂᐊᓗᒃ ᓇᔪᓕᖅᐸᑦᓯ, ᓱᓖ? ᖃᐅᔨᒪᓐᖏᓚᕐᖕᒪ ᐱᓕᑉᐴᓯ? ᐅᕙᓐᓂᒃ ᑕᑯᓯᒪᔫᑉ ᐊᑖᑕ ᑕᑯᓯᒪᒋᕚ; ᓱᖕᒪᓪᓖ? ᐅᖃᖅᐱᑦ, ‘ᐊᑖᑕ ᑕᑯᔭᐅᑎᒍᒃ ᐅᕙᑦᑎᓐᓄᑦ’? 
10ᐅᒃᐱᕈᓱᓐᖏᓚᑏᑦ? ᐊᑖᑕᒦᓐᓇᒪ, ᐊᑖᑕᓗ ᐅᕙᓐᓃᒻᒪᑦ, ᐅᖃᐅᓰᑦ ᐅᖃᐅᓯᕆᔭᒃᑲ ᐃᓕᑦᓯᓐᓄᑦ ᐅᕙᓐᓂᑦ ᓇᖕᒥᓂᓐᓂᑦ ᐱᓯᒪᓐᖏᓚᑦ; ᐊᑖᑕᐅᓪᓕ ᐅᕙᓐᓃᑦᑑᑉ ᐱᓂᐊᕐᖕᓃᑦ ᐱᓂᐊᕐᖕᓂᕆᕔᑦ. 
11ᐅᒃᐱᕆᓯᓐᖓ ᐊᑖᑕᓐᓃᓐᓇᒪ, ᐊᑖᑕᓗ ᐅᕙᓐᓃᒻᒪᑦ; ᐊᔪᕈᑦᓯᓕ, ᐱᓂᐊᕐᖕᓂᕆᔭᒃᑲ ᐱᓪᓗᒋᑦ ᐅᒃᐱᕆᓯᓐᖓ. 
12ᓱᓕᔪᒥᒃ ᐅᖃᐅᑎᕙᑦᓯ, ᐅᕙᓐᓄᑦ ᐅᒃᐱᖅᑑᑉ ᐱᓂᐊᕐᖕᓃᑦ ᐱᓂᐊᕐᖕᓂᕆᔭᒃᑲ ᐱᓂᐊᕈᑎᒋᓂᐊᕆᕔᑦ; ᐊᖏᓂᖅᓴᓂᒡᓗ ᑖᒃᑯᓇᖓᑦ ᐱᓇᓱᐊᕈᒫᖅᐳᖅ, ᐊᑖᑕᒧᑦ ᐂᓂᐊᕋᒪ. 
13ᓱᓇᒥᒡᓘᓐᓃᑦ ᑐᒃᓯᐊᕐᖕᓂᐊᕈᑦᓯ ᐊᑎᓐᓂ, ᐱᓇᓱᐊᕐᖕᓂᐊᖅᐳᖓ, ᐊᑖᑕ ᓂᖅᑐᕐᖕᓇᖅᑎᑕᐅᖁᓪᓗᒍ ᐃᕐᖕᓂᕐᖕᒥᒍᑦ; 
14ᑐᒃᓯᐊᕈᑦᓯ ᓱᓇᑐᐃᓐᓇᕐᖕᒥᒃ ᐊᑎᓐᓂ, ᐱᓇᓱᐊᕐᖕᓂᐊᖅᐳᖓ.”
15“ᓇᒡᓕᒋᒍᑦᓯᓐᖓ, ᐱᖁᔭᒃᑲ ᒪᓕᖕᓂᐊᖅᐸᓯ. 
16ᐊᑖᑕᓗ ᑐᒃᓯᐊᖅᕕᒋᓂᐊᖅᐸᕋ, ᐃᑲᔪᖅᑎᒃᓴᑦᓯᓐᓂᒃ ᐊᓯᓐᓂᒃ ᑐᓂᓯᖁᓪᓗᒍ ᐃᓕᑦᓯᓐᓄᑦ, ᐃᓕᑦᓯᓐᓃᑦᓮᓐᓇᕐᖕᓂᐊᖅᑐᒥᒃ ᐃᓱᖃᖏᑦᑐᒧᑦ, 
17ᑖᓐᓇᐅᕗᖅ ᐊᓂᕐᖕᓂᖅ ᓱᓕᔪᒥᑦ ᐱᔪᖅ, ᓯᓚᖅᔪᐊᕐᖕᒥᐅᑦ ᐱᔪᓐᓇᓐᖏᑕᖓᑦ, ᑕᑯᔪᓐᓇᖏᓐᓇᒥᑦᔪᒃ ᖃᐅᔨᒪᖏᓐᓇᒥᑦᔪᒡᓗ; ᐃᓕᑦᓯᓕ ᖃᐅᔨᒪᕙᓯ, ᐃᓕᑦᓯᓐᓃᒻᒪᑦ, ᐃᓗᓯᓐᓃᓐᓂᐊᕐᖕᒪᓪᓗ.
18ᐃᓕᐊᖅᔪᒃᑎᑐᑦ ᕿᒪᖕᓂᐊᓐᖏᓚᑦᓯ; ᐅᑎᕐᖕᓂᐊᕆᕗᖓᓕ ᐃᓕᑦᓯᓐᓄᑦ. 
19ᐊᑯᓂᐅᖏᑦᑐᖅ ᓯᓚᖅᔪᐊᕐᖕᒥᐅᑦ ᑕᑯᖃᑦᑕᕐᖕᓂᐊᕈᓐᓃᖅᐹᖓ, ᐃᓕᑦᓯᓕ ᑕᑯᓂᐊᕆᕙᑦᓯᓐᖓ; ᐃᓅᒐᒪ, ᐃᓕᑦᓯᑦᑕᐅᖅ ᐃᓅᓂᐊᕆᕗᓯ. 
20ᐅᓪᓗᖅ ᑖᓐᓇ ᓇᓪᓕᐅᑎᒃᐸᑦ ᖃᐅᔨᔪᒫᖅᐳᓯ ᐊᑖᑕᓐᓃᓐᓇᒪ, ᐃᓕᑦᓯᓗ ᐅᕙᓐᓃᓐᓇᑦᓯ, ᐅᕙᖓᓗ ᐃᓗᑦᓯᓐᓃᓐᓇᒪ.
21ᐱᖁᔭᓐᓂᒃ ᐱᓯᒪᔪᖅ ᒪᓕᒡᓗᒋᓪᓗ, ᑖᓐᓇᐅᕗᖅ ᐅᕙᓐᓂᒃ ᓇᒡᓕᒍᓱᒃᑐᖅ; ᐊᑖᑕᒪᓗ ᓇᒡᓕᒋᓂᐊᖅᐹ ᐅᕙᓐᓂᒃ ᓇᒡᓕᒍᓱᒃᑐᖅ, ᐅᕙᖓᑦᑕᐅᖅ ᓇᒡᓕᒋᓂᐊᖅᐸᕋ ᐅᕙᓐᓂᒡᓗ ᖃᐅᔨᔭᐅᑎᓪᓗᖓ ᑖᑦᓱᒧᖓ.”
22ᔫᑕᓯᐅᑉ ᐅᖃᐅᑎᕚ (ᐃᓯᑲᕆᐊᑎᐅᖏᑦᑑᑉ), “ᐊᑕᓃᖅ, ᓱᖕᒪᑦ ᐃᓕᖕᓂᒃ ᖃᐅᔨᔭᐅᑎᑦᓱᒪᕕᑦ ᐅᕙᑦᑎᓐᓄᑦ, ᓯᓚᖅᔪᐊᕐᖕᒥᐅᓄᓪᓗ ᖃᐅᔨᔭᐅᑎᑦᓱᒪᓇᒃ?”
23ᔩᓱᓯᐅᑉ ᑭᐅᕚ, “ᐅᕙᓐᓂᒃ ᓇᒡᓕᒍᓱᒃᑑᑉ, ᐅᖃᐅᓯᒃᑲ ᒪᓕᖕᓂᐊᖅᐰᑦ, ᐊᑖᑕᒪᓗ ᓇᒡᓕᒋᓂᐊᖅᐹ, ᐊᑖᑕᒐᓗ ᐅᕙᒍᒃ ᑎᑭᓐᓂᐊᖅᐸᕗᒃ ᑕᕝᕙᓂᓗ ᐊᖏᕐᕋᖃᓕᖅᓗᓄᒃ. 
24ᐅᕙᓐᓂᒡᓕ ᓇᒡᓕᒍᓱᖏᑦᑑᑉ ᐅᖃᐅᓯᒃᑲ ᒪᓕᓐᖏᓔᑦ; ᐅᖃᐅᓰᓪᓗ ᑐᓴᖅᑕᓯ ᐱᒋᓐᖏᓚᒃᑲ ᐊᑖᑕᒥᓪᓕ ᑎᓕᔨᓐᓂᑦ ᐱᕗᑦ.
25ᑕᒪᒃᑯᓂᖓ ᐅᖃᓪᓚᒡᕕᒋᕙᑦᓯ ᓱᓕ ᐃᓕᑦᓯᓐᓂ ᓇᔫᑎᓂᓐᓂ. 
26ᐃᑲᔪᖅᑎᒃᓴᖅᓕ, ᐊᓂᕐᖕᓂᖅ ᐃᑦᔪᕐᖕᓁᑦᑐᖅ, ᐊᑖᑕᐅᑉ ᑎᓕᓂᐊᖅᑕᖓᑕ ᐊᑎᓐᓂ, ᑖᑦᓱᒪ ᐊᔪᕆᖅᑐᕈᒫᖅᐹᓯ ᓱᓇᓕᒫᓂᒃ, ᐃᖅᑬᑎᓪᓗᓯᓗ ᐅᖃᐅᓯᕆᓚᐅᖅᑕᓕᒫᓐᓂᒃ ᐃᓕᑦᓯᓐᓄᑦ.
27ᐃᓱᒪᔮᖏᓐᓂᕐᖕᒥᒃ ᕿᒤᕕᒋᕙᑦᓯ; ᐅᕙᖓ ᓇᖕᒥᓂᖅ ᐃᓱᒪᔮᖏᓐᓂᕆᔭᓐᓂᒃ ᑐᓂᓯᕕᒋᕙᑦᓯ; ᑐᓂᓯᕕᒋᓐᖏᓚᑦᓯ ᓯᓚᖅᔪᐊᕐᖕᒥᐅᑦ ᑐᓂᓯᑦᔪᓯᖓᑎᑐᑦ. ᐆᒻᒪᑎᓯ ᕿᒃᓵᖕᓂᐊᕋᑎᒃ, ᓯᕘᕋᓂᐊᕋᑎᒡᓗ. 
28ᑐᓴᖅᐳᓯ ᐅᖃᐅᑎᒐᑦᓯ, ‘ᐊᐅᓪᓚᕐᖕᓂᐊᕋᒪ, ᐅᑎᕐᖕᓂᐊᕆᕗᖓᓕ ᐃᓕᑦᓯᓐᓄᑦ.’ ᓇᒡᓕᒋᒍᑦᓯᓐᖓ, ᑕᕝᕙ ᖁᕕᐊᓱᒃᑲᔭᖅᐳᓯ, ᐊᑖᑕᒧᑦ ᐂᓂᐊᕐᖕᓂᕋ ᐱᓪᓗᒍ; ᐊᑖᑕ ᐊᖏᓂᖅᓴᐅᖕᒪᑦ ᐅᕙᓐᓂᑦ. 
29ᑕᒪᓐᓇ ᐃᓕᑦᓯᓐᓄᑦ ᐅᖃᐅᓯᕆᕙᕋ ᓇᓪᓕᐅᑎᖅᑳᖅᑎᓐᓇᒍ, ᑕᒪᓐᓇ ᓇᓪᓕᐅᑎᒃᐸᑦ ᐅᒃᐱᓕᖁᓪᓗᓯ. 
30ᐊᑯᓂ ᐅᖃᓪᓚᕕᒋᓂᐊᕈᓐᓃᖅᐸᑦᓯ, ᓯᓚᖅᔫᑉ ᑕᒪᑐᒪ ᐊᐅᓚᑦᓯᔨᖓ ᕾᓕᕐᖕᒪᑦ. ᐅᕙᓐᓂᒡᓕ ᓵᓚᖃᕈᓐᓇᓐᖏᓚᖅ; 
31ᓯᓚᖅᔪᐊᕐᖕᒥᐅᑦ ᑐᑭᓯᓕᖁᓪᓗᒋᑦ ᐊᑖᑕ ᓇᒡᓕᒋᒐᒃᑯ; ᑍᒤᒻᒪᑦ ᐱᓇᓱᐊᖅᐳᖓ ᐊᑖᑕᒪ ᐱᓇᓱᐊᖅᑕᐅᖁᓚᐅᖅᑕᖏᓐᓂᒃ.
