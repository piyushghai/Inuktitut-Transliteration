1ᐃᕐᖕᓃᒃ ᓲᖑᓕᕆᑦ, ᐱᔪᓐᓇᖅᑎᑦᓯᓂᖓᒍᑦ ᙭ᔅᑑᓯ ᔩᓱᓯᒦᑦᑐᒃᑯᑦ, 
2ᐊᔪᕆᖅᑐᐃᓂᒃᑲᓗ ᑐᓴᓚᐅᖅᑕᑎᑦ ᐃᓄᐃᑦ ᐅᓄᖅᑐᑦ ᑐᓵᑎᓪᓗᒋᑦ ᑲᒪᒋᔭᐅᖁᒃᑭᑦ ᐱᓇᓱᐊᑦᓯᐊᕈᓐᓇᖅᑐᓄᑦ ᐊᔪᕆᖅᑐᐃᔪᓐᓇᕋᔭᖅᑐᓄᓪᓗ ᐊᓯᒥᖕᓂᒃ.
3ᐊᒃᓱᕈᕐᖕᓇᖅᑐᒦᖃᑕᐅᒋᑦ ᐅᓇᖅᑕᖅᑐᒃᓴᑦᓯᐊᕙᒃᑎᑐᑦ ᙭ᔅᑑᓯ ᔩᓱᓯᒧᑦ. 
4ᐅᓇᑕᖅᑐᒃᓴᖅ ᓇᓪᓕᐊᑦ ᐅᓇᑕᖅᑐᒃᓴᐅᖏᑦᑐᑎᑐᑦ ᐃᓄᓯᖃᕋᓱᐊᕐᖕᓂᐊᓐᖏᓚᖅ, ᐅᓇᑕᖅᑐᒃᓴᐅᓂᕐᖕᒧᑦ ᑎᓕᓯᓯᒪᔪᒧᑦ ᐊᑲᐅᒋᔭᐅᔪᒪᒐᒥ. 
5ᐱᒃᑯᓴᐅᑦᔪᐊᖃᑕᐅᔪᖅ ᓵᓚᖃᕐᖕᓂᐊᓐᖏᓚᖅ ᐱᒃᑯᓴᐅᑦᔪᐊᖅᑐᑦ ᒪᓕᒋᐊᓕᖏᓐᓂᒃ ᒪᓕᑦᓯᐊᖅᓗᓂ ᑭᓯᐊᓂ. 
6ᐱᕈᖅᓰᕕᓕᕆᔨ ᐊᒃᓱᕈᖅᓗᓂ ᐱᓇᓱᐊᖅᓯᒪᔪᖅ ᐱᕈᖅᑐᓂᒃ ᓯᕗᓪᓕᖅᐹᖑᓗᓂ ᐱᑖᖅᑐᒃᓴᐅᖕᒪᑦ. 
7ᐅᖃᐅᓯᕆᔭᒃᑲ ᐃᓱᒪᒃᓴᖅᓯᐅᕈᑎᒋᒃᑭᑦ, ᐊᑕᓂᐅᑉ ᑕᒤᓐᓂᒃ ᑐᑭᓯᑎᓐᓂᐊᖅᐹᑎᑦ.
8ᐃᖅᑲᐅᒪᒍᒃ ᔩᓱᓯ ᙭ᔅᑑᓯ, ᑐᖁᖓᔪᓂᑦ ᒪᑭᓯᒪᔪᖅ, ᑍᕕᑎᐅᑉ ᑭᖑᕚᖓ, ᐅᖃᐅᓯᕐᖕᓂ ᑐᓴᕈᒥᓇᖅᑐᓂ ᐅᖃᐅᑎᒋᕙᒃᑕᕋ, 
9ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᐊᔪᕆᖅᑐᐃᕙᖕᓂᓐᓄᑦ ᐊᒃᓱᕈᕐᖕᓇᖅᑐᒦᑉᐳᖓ ᐊᖅᓵᖅᑑᔭᓄᓪᓗ ᕿᓚᒃᓱᖅᑕᐅᓯᒪᓪᓗᖓ ᐱᕋᔭᒃᑎᑐᑦ. ᒎᑎᐅᓪᓕ ᐅᖃᐅᓯᖓ ᕿᓚᒃᓱᖅᑕᐅᓯᒪᓐᖏᓚᖅ. 
10ᑍᒤᒻᒪᑦ ᑕᒪᕐᖕᒥᒃ ᕿᓄᐃᓵᕈᑎᒋᕙᒃᑲ ᒎᑎᐅᑉ ᓂᕈᐊᖅᓯᒪᔭᖏᑦ ᐱᑦᔪᑎᒋᓪᓗᒋᑦ, ᑖᒃᑯᐊᑦᑕᐅᖅ ᐱᐅᓕᔭᐅᔪᓐᓇᖁᓪᓗᒋᑦ ᙭ᔅᑑᓯ ᔩᓱᓯᒃᑯᑦ ᐃᓱᖃᖏᑦᑐᒧᑦ ᐱᓐᓇᕐᖕᓇᖅᑐᖅᔪᐊᖅ ᐃᓚᒋᓗᒍ. 
11ᐅᖃᐅᓰᑦ ᐅᑯᐊ ᓱᓕᕗᑦ:
12ᕿᓄᐃᓵᕈᑦᑕ, ᐊᐅᓚᑦᓯᖃᑎᒋᔪᒫᕆᕙᕗᑦ;
13ᐅᒃᐱᖏᒃᑲᓗᐊᕈᑦᑕ, ᑖᓐᓇ ᓱᕐᕋᖕᓂᐊᓐᖏᓚᖅ,
14ᑕᒪᑐᒥᖓ ᐃᖅᑬᑎᒃᑭᑦ, ᐊᑕᓂᐅᓪᓗ ᓵᖓᓂ ᐅᖃᐅᑎᒃᑭᑦ ᐂᕙᑦᔪᑎᖃᖃᑦᑕᖁᓇᒋᑦ ᐅᖃᐅᓯᑐᐃᓐᓁᑦ ᐱᑦᔪᑎᒋᓗᒋᑦ, ᑕᒪᓐᓇ ᐊᑑᑎᖃᖏᒻᒪᑦ, ᓱᕋᒍᑎᑐᐃᓐᓇᐅᖕᒪᓪᓗ ᑐᓵᔪᓄᑦ. 
15ᒎᑎᒧᓪᓕ ᐃᒻᒥᓂᒃ ᑐᓂᓕᕆᑦ ᓈᒻᒪᒋᔭᐅᔪᑎᑐᑦ, ᐱᓇᓱᐊᖅᑎ ᐱᓇᓱᐊᒐᕐᖕᒥᓂᒃ ᑲᓐᖑᓲᑎᖃᕆᐊᖃᖏᒻᒪᑦ, ᓱᓕᔪᑦ ᐅᖃᐅᓰᑦ ᐊᑐᑦᓯᐊᖅᓗᒋᑦ. 
16ᐅᒃᐱᕐᖕᓂᕐᖕᒧᑦ ᐃᑲᔪᖏᑦᑐᓂᒃ ᐅᖃᐅᓯᓖᑦ ᐃᓚᒋᓂᐊᕐᖕᓇᒋᑦ, ᑍᒤᓕᐅᖅᑐᑦ ᐃᓄᖕᓂᒃ ᐅᖓᓯᒃᓯᕙᓪᓕᐊᑎᑦᓯᖕᒪᑕ ᒎᑎᒥᑦ. 
17ᐅᖃᐅᓯᖏᓪᓗ ᐊᒥᖅᓗᒃᑎᑐᑦ ᐅᕕᓂᖕᒥᒃ ᐃᓚᓐᖎᕙᓪᓕᐊᔪᑎᑐᑦ ᑍᒤᑉᐳᑦ. ᑍᒃᑯᑎᑐᓇᖅ ᕼᐂᒥᓂᐅᓯᑐᑦ ᐰᓖᑕᓯᑐᓪᓗ, 
18ᑖᒃᑯᐊᒃ ᓱᓕᓂᕐᖕᒥᑦ ᓴᖑᓯᒪᖕᒪᑎᒃ ᒪᑭᕝᕕᒃᓴᒥᒃ ᐊᓂᒍᕇᖅᓯᒪᓂᕅᓪᓗᑎᒃ ᐅᖃᓪᓚᖃᑦᑕᖅᓗᑎᒃ. ᐅᒃᐱᖅᑐᓪᓗ ᐃᓚᖏᓐᓂᒃ ᒪᓕᒃᓴᖅᑎᑦᓯᓯᒪᓕᖅᐴᒃ. 
19ᒎᑎᐅᓪᓕ ᑐᓐᖓᕕᓕᐊᕆᓯᒪᔭᖓ ᐊᐅᓚᖏᑦᑐᖅ ᓱᕐᕋᒃᑕᐅᔪᓐᓇᓐᖏᓚᖅ; ᐃᒤᑦᑐᓂᒃ ᓇᓗᓁᒃᑯᑕᓕᒃ: “ᐊᑕᓂᐅᑉ ᐃᓄᖁᑎᓂ ᖃᐅᔨᒪᕔᑦ,” ᐊᒻᒪᓗ, “ᑕᒪᕐᖕᒥᒃ ᐊᑕᓂᕐᖕᒧᑦ ᐃᓄᖁᑕᐅᔪᑦ ᐱᐅᖏᑦᑐᓕᓂᕐᖕᓂᒃ ᐊᑐᕈᓐᓁᖅᓕᑦ.”
20ᐃᒡᓗᒥ ᐊᖏᔪᒥ ᓂᕐᕆᑎᑕᖃᕐᖕᒪᑦ ᐊᑦᔨᒌᖏᑦᑐᓂᒃ; ᐃᓚᖏᑦ ᒎᓘᕗᑦ ᐃᓚᖏᑦ ᓯᐅᓪᕕᕆᐅᓪᓗᑎᒃ, ᐃᓚᖏᓪᓕ ᕿᔫᕗᑦ ᐃᓚᖏᓪᓗ ᒪᕐᕋᐅᓪᓗᑎᒃ, ᐃᓚᖏᓪᓗ ᓇᓪᓕᐅᓐᓂᖅᓯᐅᖅᑐᖃᓕᖅᐸᑦ ᐊᑐᒐᒃᓴᓕᐊᖑᓯᒪᕗᑦ; ᐃᓚᖏᑦ ᖃᐅᑕᒫᑦ ᐊᑐᒐᒃᓴᓕᐊᕆᓯᒪᓪᓗᑎᒃ. 
21ᐱᐅᖏᓐᓇᖅᑐᓂᒃ ᐊᑐᖅᑍᓕᔪᖃᕈᓐᓇᖅᐸᑦ ᑖᓐᓇ ᐊᑐᒐᒃᓴᓐᖑᖅᑎᑕᐅᓂᐊᖅᐳᖅ ᓇᓪᓕᐅᓐᓂᖅᓯᐅᖅᑐᓂ, ᓴᓂᖅᕙᒃᑕᐅᓯᒪᓂᐊᖅᐳᖅᓗ ᐊᖓᔪᖅᑳᒥᓄᑦ ᐱᓪᓚᕆᖕᒧᑦ ᐊᑐᒐᒃᓴᐅᖁᓪᓗᒍ, ᐊᑐᐃᓐᓇᐅᓗᓂ ᓱᓇᑐᐃᓐᓇᕐᖕᓄᑦ ᐱᐅᔪᓄᑦ ᐊᑐᖅᑐᒃᓴᐅᓗᓂ. 
22ᐃᓅᓱᒃᑐᑦ ᐃᒃᓯᒎᕐᖕᓂᖏᑦ ᐃᓚᒋᓂᐊᕐᖕᓇᒋᑦ ᐃᓱᐊᖅᑐᓕᓂᕐᖕᒥᒡᓕ ᓯᕗᓂᖃᕆᑦ, ᐅᒃᐱᕐᖕᓂᒃᑯᑦ ᑲᔪᓯᓂᕐᖕᒥᒃ, ᓇᒡᓕᖕᓂᕐᖕᒥᒃ, ᓮᒻᒪᓂᕐᖕᒥᒡᓗ, ᐊᑕᓂᕐᖕᒧᑦ ᑐᒃᓯᐊᖅᑐᑦ ᐃᓚᒋᓗᒋᑦ ᐆᒻᒪᑎᒥᒍᑦ ᐃᑦᔪᕐᖕᓁᑦᑐᒃᑯᑦ. 
23ᓯᓔᑦᑐᑦ ᐃᓚᒋᓂᐊᕐᖕᓇᒋᑦ, ᓇᓗᓂᕐᖕᒧᑦ ᐊᑭᕋᖅᑑᑎᓃᑦ; ᑕᒪᒃᑯᐊ ᖃᐅᔨᒪᒐᕕᒋᑦ ᐂᕙᐅᑎᓂᕐᖕᒥᒃ ᓴᖅᑭᑎᑦᓯᑐᐃᓐᓇᕐᖕᒪᑕ. 
24ᐊᑕᓂᐅᑉ ᐱᔨᑦᓯᖅᑎᖁᑎᖓ ᐂᕙᔨᐅᔪᒃᓴᐅᖏᒻᒪᑦ ᐱᑦᓯᐊᖅᑐᒃᓴᐅᕗᖅᓕ ᐃᓅᖃᑎᓕᒫᒥᓄᑦ, ᐊᔪᕆᖅᑐᐃᑦᓯᐊᕈᓐᓇᖅᓗᓂ, ᕿᓄᐃᓵᕈᓐᓇᖅᓗᓂ, 
25ᐊᑭᕋᖅᑐᖅᑎᒥᓂᒃ ᐱᑦᓯᐊᕐᖕᓂᒃᑯᑦ ᐋᖅᑭᒋᐊᖅᓯᔪᓐᓇᖅᓗᓂ. ᒎᑎᐅᑉ ᓈᒻᒪᒋᔭᖓᒍᑦ ᓵᒋᐊᕈᓐᓇᖁᓪᓗᒋᑦ ᓱᓕᓂᕐᖕᒥᒃ ᖃᐅᔨᓗᑎᒃ, 
26ᓵᑖᓇᓯᐅᓪᓗ ᓂᒐᖓᓂᑦ ᓴᐳᑎᔭᐅᖁᓪᓗᒋᑦ, ᑖᑦᓱᒧᖓ ᑎᒍᔭᐅᓂᕐᖕᒥᖕᓄᑦ ᐱᔪᒪᔭᖓᓂᒃ ᒪᓕᓕᓚᐅᕐᖕᓂᕆᔭᒥᖕᓂᑦ.
