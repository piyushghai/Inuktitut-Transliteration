1ᑕᕝᕙ ᔫᐱᐅᑉ ᑭᐅᕚ:
2“ᑕᒪᒃᑯᓂᖓ ᐅᓄᖅᑐᐃᓱᖅᓗᖓ ᑐᓴᖃᑦᑕᖅᓯᒪᕗᖓ;
3ᑖᕗᖓᑐᐃᓐᓇᖅ ᑐᑭᖃᖏᑦᑐᓂᒃ ᐅᖃᓪᓚᖕᓂᐊᖅᐱᓰ?
4ᐃᓕᑦᓯᑐᑦᑕᐅᖅ ᐅᖃᓪᓚᒍᓐᓇᕋᓗᐊᖅᑐᖓ,
5ᖃᓂᑐᐃᓐᓇᓐᓄᑦ ᐱᕙᓪᓕᖅᑎᒐᓱᐊᕈᓐᓇᕋᔭᕆᕙᑦᓯ,
6ᐅᖃᓪᓚᖕᓂᓐᓄᑦ, ᐋᓐᓂᐊᓂᕋ ᐃᑲᔪᖅᑕᐅᖏᑦᓯᐊᖅᐳᖅ;
7ᒎᑎᐅᓪᓕ ᒫᓐᓇ ᑕᖃᑎᑦᓯᐊᓕᖅᐹᖓ;
8ᐊᑦᓱᖏᐅᑎᓯᒪᕚᖓ, ᑕᒪᓐᓇᓗ ᓇᓗᓁᒃᑯᑕᐅᕗᖅ ᐊᑭᕋᖅᑐᖅᑕᐅᓂᓐᓄᑦ;
9ᒎᑎᐅᑉ ᓂᓐᖓᐅᑎᓪᓗᓂᖓ, ᐆᒥᒋᓕᖅᐹᖓ;
10ᐃᓄᐃᑦ ᐅᕙᓐᓂᒃ ᓇᕐᕈᓂᕐᖕᒧᑦ ᐂᑦᑕᖃᑦᑕᖅᐳᑦ;
11ᒎᑎᐅᑉ ᑐᓂᕐᕈᑎᒋᕚᖓ ᐅᒃᐱᖏᑦᑐᓄᑦ,
12ᖃᓄᐃᖏᑦᓯᐊᖅᑎᓪᓗᖓ, ᑖᑦᓱᒪ ᓯᖁᑦᑎᓚᐅᖅᐹᖓ;
13ᐊᕙᑎᓕᒫᓐᓂᑦ ᐱᓯᒋᐊᖃᑦᑕᓕᓚᐅᖅᐹᖓ ᖃᖅᔪᒥᓄᑦ,
14ᑖᑦᓱᒪ ᑲᐳᓚᐅᖅᐹᖓ ᑭᖑᓕᕇᒃᑕᑦᓯᐊᑐᐃᓐᓇᖅᑐᓂᒃ;
15ᕿᒃᓵᖕᓂᕐᖕᒧᑦ ᐊᓐᓄᕌᓕᐅᓚᐅᖅᐳᖓ ᐳᑐᖅᓛᒥᒃ,
16ᑮᓇᕋ ᐊᐅᐸᖅᓯᕗᖅ ᕿᐊᖓᔭᖕᓂᕐᖕᒧᑦ,
17ᐋᓐᓂᖅᓯᕆᓇᓱᐊᖅᓯᒪᓐᖏᓚᖓᓕ ᐊᒡᒐᓐᓄᑦ,
18ᓄᓇᖅᔪᐊᖑᔪᑎᑦ, ᐊᐅᒐ ᑕᓕᑎᓪᓗᒍ ᐅᓕᖕᓂᐊᕐᖕᓇᒍ;
19ᐊᒡᓛᑦ ᒫᓐᓇ, ᑕᑯᒋᑦ ᖃᐅᔨᒪᔨᒃᑲ ᕿᓚᖕᒦᑉᐳᑦ,
20ᐱᖃᓐᓇᕆᔭᒪ ᓱᐊᒃᐹᖓ;
21ᐃᓄᖕᒧᑦ ᐃᑲᔪᖅᑕᐅᔪᒪᒐᓗᐊᖅᐳᖓ ᒎᑎᒧᑦ ᓂᓪᓕᐊᓂᐊᖅᑐᒧᑦ,
22ᐅᓄᖏᑦᑐᓂᒃ ᐊᕐᕌᒍᓂᒃ ᓱᓕ ᐃᓅᓂᐊᖅᐳᖓ,
