1ᐸᓛᒻ ᖃᐅᔨᒐᒥ ᐊᑕᓂᖅ ᐄᓴᕅᓕᒥᐅᓂᒃ ᓮᒻᒪᖅᑎᑦᓯᓂᕐᖕᒥᒃ ᖁᕕᐊᒋᔭᖃᕐᖕᒪᑦ, ᐃᓛᓐᓂᑦ ᐱᐅᓯᕆᕙᒃᑕᒥᑐᑦ ᐊᖓᒃᑰᓇᓱᐊᕐᖕᓂᒃᑯᑦ ᐱᓇᓱᐊᓚᐅᓐᖏᓚᖅ, ᐃᓄᖃᖏᑦᑐᒧᓪᓕ ᓵᓐᖓᓚᐅᖅᐳᖅ. 
2ᐸᓛᒻ ᐊᕙᒻᒧᑦ ᕿᕕᐊᕋᒥ, ᐄᓴᕅᓕᒥᐅᑦ ᑕᖕᒫᖅᓯᒪᔪᑦ ᑕᑯᕔᑦ ᐊᕕᒃᑐᖅᓯᒪᓪᓗᑎᒃ ᑭᖑᕚᖑᖃᑎᒌᑦ ᑲᑎᓐᖓᔪᑦ, ᒎᑎᐅᓪᓗ ᐊᓂᕐᖕᓂᖓᑕ ᑎᑭᑉᐹ.
3ᒎᑎᒧᑦ ᐅᖃᖁᔭᐅᓂᓂ ᐅᖃᐅᓯᕆᓕᖅᐹ ᐅᖃᖅᓗᓂ:
4ᒎᑎᒧᑦ ᐅᖃᖅᑎᑕᐅᓂᖓ, ᑐᓵᔫᑉ ᒎᑎᐅᑉ ᓂᐱᖓᓂᒃ,
5ᑐᐱᖅᑎᑦ ᐱᐅᔪᐊᓘᕗᑦ, ᔧᑰ!
6ᓇᖅᓴᑎᑐᑦ ᐱᕕᑐᔪᐊᓗᒃᑎᑐᑦ,
7ᑖᓐᓇ ᐃᒥᕐᖕᒥᒃ ᖃᑦᑕᖁᑎᒥᓃᑦᑐᓂᒃ ᑯᕕᓯᔪᒫᖅᐳᖅ,
8ᒎᑎᐅᑉ ᐊᓂᑎᑉᐹ ᐃᑦᔨᑉᑎᒥᑦ;
9ᐅᑯᕗᖅ, ᐃᓂᓪᓚᒡᓗᓂᓗ ᓛᔭᑎᑐᑦ;
10ᐰᓚᒃᓗ ᓂᓐᖓᒃᐳᖅ ᐸᓛᒻᒧᑦ, ᐊᒡᒐᓂ ᑲᓱᖅᑎᓪᓗᒋᑦ; ᐸᓛᒻᒧᓪᓗ ᐅᖃᖅᓗᓂ, “ᐊᑭᕋᒃᑲ ᐱᐅᖏᑦᑐᒧᑦ ᐱᔭᐅᖁᓪᓗᒋᑦ ᐅᖃᖁᕙᒋᑦ, ᑕᑯᒋᑦ, ᐊᖏᔪᐊᓗᖕᒥᒃ ᓮᒻᒪᖅᑎᑕᑎᑦ ᐱᖓᓱᐊᖅᑎᖅᓗᒋᑦ! 
11ᑍᒤᒻᒪᑦ ᒫᓐᓇ, ᐃᓂᖕᓄᑦ ᕿᒫᓕᕆᑦ. ᐅᖃᓚᐅᖅᐳᖓ ᐊᖏᔪᒥᒃ ᐅᐱᒋᓂᐊᕐᖕᓂᕋᖅᓗᑎᑦ, ᑭᓯᐊᓂ, ᐊᑕᓂᐅᑉ ᐅᐱᒋᔭᒃᓴᐅᑎᓐᖏᓛᑎᑦ.”
12ᐸᓛᒻᓗ ᐅᖃᓕᖅᐳᖅ ᐰᓚᒃᒧᑦ, “ᐅᕙᓐᓄᑦ ᑎᓕᓚᐅᖅᑕᕐᖕᓄᑦ ᐅᖃᓚᐅᓐᖏᓐᓂᕗᖔ? ᐅᖃᖅᓗᖓ, 
13‘ᐰᓚᒃ ᐃᒡᓗᒥᓂᒃ ᓯᐅᓪᕕᕆᓂᒃ ᒎᓗᓂᒡᓗ ᑕᑕᑦᑐᒥᒃ ᕾᑦᓯᒐᓗᐊᖅᐸᑦ, ᐊᑕᓂᐅᑉ ᐅᖃᐅᓯᕆᖁᔭᖓᑕ ᐅᖓᑖᓂ ᐅᖃᕈᓐᓇᓐᖏᓚᖓ, ᐱᐅᔪᒥᒃ ᐱᐅᖏᑦᑐᒥᒡᓘᓐᓃᑦ ᐅᕙᖓ ᐃᓱᒪᒋᔭᓐᓄᑦ. ᐊᑕᓂᐅᑉ ᐅᖃᐅᓯᕆᖁᔭᖓᓂᒃ ᐅᖃᕆᐊᖃᓂᕋᓚᐅᓐᖏᓚᖔ’? 
14ᒫᓐᓇᓕ, ᐃᓄᖁᑎᓐᓄᑦ ᐂᓂᐊᓕᖅᐳᖓ. ᕾᒋᑦ, ᐅᖃᐅᑎᓂᐊᕋᒃᑭᑦ, ᐃᓄᒋᐊᒃᑐᖅᔪᐊᑦ ᐅᑯᐊ ᐃᓄᖁᑎᖕᓄᑦ ᖃᓄᐃᓕᐅᕐᖕᓂᐊᕐᖕᒪᖔᑕ ᐅᓪᓗᓂ ᑭᖑᓪᓕᕐᖕᓂ.”
15ᒎᑎᒥᑦ ᐅᖃᐅᓯᒃᓴᖅᑖᕆᔭᒥᓂᒃ ᐅᖃᓕᖅᐳᖅ, ᐅᖃᖅᓗᓂ:
16ᒎᑎᐅᑉ ᐅᖃᐅᓯᖓᓂᒃ ᑐᓵᔫᑉ ᒎᑎᒥᑦ ᐅᖃᖅᑎᑕᐅᓂᖓ,
17ᒫᓐᓇ ᑕᑯᕙᕋ, ᑭᓯᐊᓂ ᑕᕝᕙᑲᐅᑎᒋᐅᖏᑦᑐᖅ,
18ᐄᑐᒥᒥᐅᑦ ᓵᓚᐅᔪᒫᖅᐳᑦ;
19ᐊᖓᔪᖅᑳᖅᔪᐊᖅ ᓴᖅᑭᑦᓱᒫᖅᐳᖅ ᔧᑯᒥᑦ,
20ᐊᒪᓕᒃᒥᐅᑦ ᕿᕕᐊᕋᒥᒋᑦ, ᒎᑎᒥᑦ ᐅᖃᐅᓯᒃᓴᒥᓂᒃ ᐅᖃᓕᖅᐳᖅ, ᐅᖃᖅᓗᓂ:
21ᑭᓁᑎᑦ ᕿᕕᐊᕋᒥᒋᑦ, ᒎᑎᒥᑦ ᐅᖃᐅᓯᒃᓴᒥᒃ ᐅᖃᓕᖅᐳᖅ, ᐅᖃᖅᓗᓂ:
22ᑍᒤᒐᓗᐊᖅᑎᓪᓗᒍ ᑲᐃᓐ ᐃᑭᑕᐅᔪᒫᖅᐳᖅ.
23ᒎᑎᒥᑦ ᐅᖃᐅᓯᒃᓴᕆᔭᒥᓂᒃ ᐅᖃᓕᖅᐳᖅ ᐅᖃᖅᓗᓂ:
24ᐅᒥᐊᖅᔪᐊᑦ ᑎᑭᑦᓱᒫᖅᐳᑦ ᑭᑎᒻᒥᐅᑉ ᓯᒡᔭᖓᓂᑦ;
25ᑕᕝᕙ ᐸᓛᒻ ᒪᑭᑉᐳᖅ ᓇᔪᒐᕐᖕᒥᓄᓪᓗ ᐅᑎᖅᓗᓂ ᐰᓚᒃᑕᐅᖅ ᐅᑎᓕᕆᕗᖅ.
