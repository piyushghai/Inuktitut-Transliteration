1“ᐋᖅᑭᒍᒪᒐᓗᐊᕋᒃᑭᑦ ᐄᓴᕅᓕᒥᐅᑦ, ᐱᐅᖏᑦᑐᓂᒃ ᐃᕗᕅᒥᐅᑦ ᐱᓇᓱᐊᕐᖕᓂᖏᑦ ᓴᖅᑭᑉᐳᑦ, ᓴᒥᐊᕆᐊᒥᐅᓪᓗ ᐱᐅᖏᑦᑐᓕᓂᖏᑦ; ᓱᓕᖏᑦᑐᓂᒃ ᐋᖅᑮᖃᑎᖃᖃᑦᑕᖅᐳᑦ, ᑎᒡᓕᒃᑏᑦ ᐃᒡᓗᓄᑦ ᐃᓵᖃᑦᑕᖅᐳᑦ, ᐊᖅᑯᑎᒦᑦᑐᓂᒡᓗ ᑎᒡᓕᒐᖅᕕᖃᖃᑦᑕᖅᓗᑎᒃ. 
2ᐃᓱᒪᓚᐅᖅᓯᒪᓐᖏᓚᓪᓘᓐᓃᑦ ᐱᐅᖏᑦᑐᓕᓂᖏᓐᓂᒃ ᐃᖅᑲᐅᒪᒐᔭᕐᖕᓂᓐᓂᒃ; ᐊᔪᖅᑐᓕᓂᕐᖕᒥᖕᓄᑦ ᐃᓗᒪᔭᐅᓕᖅᐳᑦ, ᑮᓇᕐᖕᒪᓗ ᓯᕗᕌᓃᑉᐳᑦ.”
3“ᐊᖓᔪᖅᑳᖅᔪᐊᖅ ᖁᕕᐊᓱᒃᑎᑉᐹᑦ ᐱᐅᖏᑦᑐᓕᓂᕐᖕᒥᖕᓄᑦ, ᐊᖓᔪᖅᑳᖁᑎᖏᓪᓗ ᓴᒡᓗᓂᒃᑯᑦ ᓯᓔᕐᕆᕔᑦ. 
4ᐊᓯᓐᓂᐊᖅᑏᓐᓇᐅᕗᑦ; ᓂᕿᓕᐅᖅᕕᒃᑐᑦ ᐆᓇᖅᑐᑐᑦ ᑍᒤᑉᐳᑦ, ᓂᐊᖂᔭᓕᐅᖅᑎᒧᑦ ᐃᑯᐊᓪᓚᒃᓴᖅᑕᐅᓚᐅᖏᑦᑐᑐᑦ, ᓂᐊᖂᔭᓕᐊᖓ ᐳᕙᓪᓚᓚᐅᖏᓐᓂᖓᓂ. 
5ᐊᖓᔪᖅᑳᖅᔪᐊᑦᑕ ᐊᖓᔪᖅᑳᖁᑎᖏᑕᓗ ᐅᓪᓗᖓᓐᓂ ᖃᓂᒻᒪᒃᐳᑦ ᕔᓂᐅᑉ ᐆᓇᖅᓯᑎᑦᓯᓂᖓᓄᑦ; ᑕᕝᕙ ᐊᒡᒐᓂ ᐃᓴᒃᐰᑦ ᒥᑕᐅᑎᖃᖅᑎᓄᑦ. 
6ᓂᕿᓕᐅᖅᕕᒃᑐᑦ ᐆᒻᒪᑎᖏᑦ ᐆᑕᐅᕗᑦ ᐊᑭᕋᖅᑐᕋᓱᐊᕐᖕᓂᕐᖕᒧᑦ; ᐅᓐᓄᐊᓕᒫᖅ ᓂᓐᖓᐅᒪᓂᖏᑦ ᐃᓯᐊᕿᕗᑦ, ᑕᕝᕙ ᐅᓪᓛᒃᑯᑦ ᐃᑯᐊᓪᓚᒃᐳᑦ ᐃᑯᐊᓚᓕᖅᓗᑎᒃ.
7ᐃᓘᓐᓇᑎᒃ ᐆᓇᒻᒪᕆᓕᕋᒥᒃ ᓂᕿᓕᐅᖅᕕᒃᑐᑦ, ᑕᕝᕙ ᐃᓄᐊᖅᐳᑦ ᐊᐅᓚᑦᓯᔨᒥᖕᓂᒃ. ᐊᖓᔪᖅᑳᓕᒫᖏᑦ ᐃᓄᐊᖅᑕᐅᕗᑦ; ᓇᓪᓕᐊᓐᓄᓪᓘᓐᓃᓪᓕ ᑐᒃᓯᐊᖅᕕᐅᓚᐅᓐᖏᓚᖓ.”
8“ᐃᕗᕅᒥᐅᑦ ᐃᓄᖏᑦ ᐃᒻᒥᖕᓄᑦ ᑲᑦᑐᓯᐅᑎᕗᑦ ᐃᓅᖃᑎᒌᒡᔪᐊᓄᑦ; ᓂᐊᖂᔭᑎᑐᑦ ᒧᒥᒃᓯᒪᖏᑦᑐᑎᑐᑦ ᐂᐸᔪᑎᑐᑦ ᑍᒤᑉᐳᑦ. 
9ᖃᐅᔨᒪᓐᖏᓚᑦ ᑕᐱᖃᕐᖕᓂᕐᖕᒥᖕᓄᑦ ᓲᖑᓂᒃᓴᖏᑦ ᓄᖑᑕᐅᖕᒪᑕ; ᓂᐊᖁᖏᑦ ᕿᑦᔭᒃᑎᑕᐅᓕᖅᐳᑦ, ᑕᒪᑐᒥᖓᓕ ᖃᐅᔨᓐᖏᓚᓪᓘᓐᓃᑦ. 
10ᐄᓴᕅᓕᒥᐅᑦ ᐃᓄᖏᑕ ᐱᐅᔪᕆᓂᖏᑦ ᐃᒻᒥᖕᓄᑦ ᐊᑭᕋᖅᑐᖅᐳᑦ; ᓱᓕᓕ ᐅᑎᓚᐅᓐᖏᓚᑦ ᐊᑕᓂᕐᖕᒧᑦ ᒎᑎᒥᖕᓄᑦ, ᑖᑦᓱᒥᖓᓗ ᕿᓂᓚᐅᕋᑎᒃ, ᑕᒪᒃᑯᐊ ᐊᑐᖅᑎᓪᓗᒋᑦ. 
11ᐃᕗᕅᒥᐅᑦ ᑑᕕᑎᑐᑦ ᓯᓔᑦᑐᑎᑐᑦ ᓇᒧᑐᐃᓐᓈᖅᑐᑎᑐᑦ ᑍᒤᑉᐳᑦ, ᐃᑦᔨᑉᑎᒧᑦ ᐃᑲᔪᖅᑕᐅᔪᒪᕗᑦ, ᑭᖑᓂᐊᒍᑦ ᐊᓯᕆᐊᒧᑦ ᐂᓪᓗᑎᒃ. 
12ᐃᖏᕐᕋᑎᓪᓗᒋᑦ ᓄᓗᐊᒃᑲ ᐃᓯᕕᑦᓱᒫᖅᐸᒃᑲ ᑖᒃᑯᓄᖓ; ᓄᓗᐊᖅᑎᓪᓗᒋᑦ ᑎᖕᒥᐊᑎᑐᑦ ᖃᖓᑕᑎᓪᓗᒋᑦ ᑲᑕᒃᑎᑕᐅᔪᑎᑐᑦ; ᓱᒋᐊᕈᒫᖅᐸᒃᑲ ᐱᐅᖏᑦᑐᓕᓂᖏᑦ ᐱᓪᓗᒋᑦ.
13ᑲᑉᐱᐊᓐᓇᒦᒃ ᑖᒃᑯᐊ, ᐅᕙᓐᓂᒃ ᕿᒤᓚᐅᕐᖕᒪᑕ! ᐅᕙᓐᓂᒃ ᐊᑭᕋᖅᑐᓕᓚᐅᕐᖕᒪᑕ, ᐊᓯᕈᖅᑕᐅᔪᒫᓕᖅᐳᑦ! ᐱᐅᓕᔪᒪᓚᐅᕋᓗᐊᖅᐸᒃᑲ, ᐅᕙᓐᓂᒡᓕ ᓴᒡᓗᑦᔪᑎᖃᓚᐅᖅᐳᑦ. 
14ᐆᒻᒪᑎᒥᖕᓂᑦ ᐱᔪᒥᒃ ᐱᓇᑎᒃ ᑐᒃᓯᐊᖅᕕᒋᓚᐅᖅᐹᖓ, ᐃᓐᓇᖓᕕᖕᒥᖕᓂᑦ ᐃᓚᓐᓂᖅᓴᖅᓗᑎᒃ ᑐᒃᓯᐊᖅᕕᒋᓚᐅᕋᓗᐊᖅᐹᖓ; ᕿᓄᓪᓗᑎᒃ ᓂᐊᖂᔭᒃᓴᒥᒃ ᕔᓂᒥᒡᓗ ᐃᒻᒥᖕᓂᒃ ᑭᓪᓕᐊᓪᓗᑎᒃ, ᐅᕙᓐᓂᒃ ᐊᑭᕋᖅᑐᓚᐅᖅᐳᑦ. 
15ᐱᔭᕆᐅᖅᓴᖅᑎᓚᐅᕋᓗᐊᖅᐸᒃᑲ ᓲᖑᓯᑎᓪᓗᒋᓪᓗ, ᐅᕙᓐᓄᓪᓕ ᐱᐅᖏᑦᑐᒥᒃ ᐊᑭᕋᖅᑐᓕᓚᐅᖅᐳᑦ. 
16ᒎᑎᓐᖑᐊᓄᑦ ᓵᖃᑦᑕᖅᐳᑦ; ᐱᑎᒃᓯᐅᕗᑦ ᑐᕚᕆᔭᒃᓴᐅᖏᑦᑐᑦ, ᐊᖓᔪᖅᑳᖁᑎᖏᑦ ᑐᖁᔪᒫᖅᐳᑦ ᓴᕕᒡᔪᐊᓄᑦ ᖃᓂᒃᑯᑦ ᒥᑕᐅᑎᖃᖃᑦᑕᓚᐅᕐᖕᒪᑕ. ᑕᒪᓐᓇᓗ ᐃᑦᔨᑉᑎᒥᐅᓄᑦ ᒥᑕᐅᑕᐅᑦᔪᑎᒋᔪᒫᖅᐹᑦ.”
