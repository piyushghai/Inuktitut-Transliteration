1ᑍᑦᓱᒪᓂᐅᑎᓪᓗᒍ ᐃᕉᑕᓯ ᒐᓕᓕᐊᒥ ᐊᐅᓚᑦᓯᔨᐅᔪᖅ ᔩᓱᓯᒥᒃ ᑐᓴᖅᑎᑕᐅᕗᖅ ᖁᕕᐊᒋᔭᐅᓂᖓᓂᒃ. 
2ᐊᖓᔪᖅᑳᖁᑎᓂᓗ ᐅᖃᐅᑎᕔᑦ, “ᔪᐊᓇᓯ ᐹᑉᑎᑎᕆᔨᓪᓚᕆᐅᓇᓱᒋᕙᕋ, ᑐᖁᖓᔪᓂᑦ ᒪᑭᑦᑐᕕᓂᖅ; ᑍᒤᒻᒪᑦ ᐱᔪᓐᓇᕐᖕᓂᖃᓕᖅᐳᖅ ᑲᒪᓇᖅᑐᓕᓂᕐᖕᓂᒃ ᐱᓇᓱᐊᕈᓐᓇᖅᓗᓂ.”
3ᑕᒪᑐᒪ ᓯᕗᓂᖓᒍᑦ ᐃᕉᑕᓯᐅᑉ ᔪᐊᓇᓯ ᑎᒍᔭᐅᖁᓚᐅᕋᒥᐅᒃ, ᐊᑦᓱᖏᖅᓗᒍ ᑎᒍᔭᐅᓯᒪᕕᖕᒧᐊᖅᑕᐅᑎᓪᓗᓂᐅᒃ, ᑍᒤᓕᐅᓚᐅᖅᐳᖅᓕ ᐃᕉᑎᐊᓯ ᐱᑦᔪᑎᒋᓪᓗᒍ, ᖃᑕᓐᖑᑎᖓᑕ ᐱᓕᑉᐴᓯᐅᑉ ᓄᓕᐊᖓ. 
4ᑕᒪᑐᒪ ᓯᕗᓂᖓᒍᑦ ᔪᐊᓇᓯᐅᑉ ᐃᕉᑕᓯ ᐅᖃᐅᑎᓚᐅᕐᖕᒪᒍ, “ᑕᒻᒪᓪᓚᕆᒃᐳᑎᑦ ᐃᕉᑎᐊᓯᒥᒃ ᓄᓕᐊᖅᑖᖅᓗᑎᑦ!” 
5ᐃᕉᑕᓯᐅᓪᓗ ᔪᐊᓇᓯ ᑐᖁᑕᐅᑎᑦᓱᒪᓚᐅᕋᓗᐊᖅᐹ, ᔫᑎᓪᓕ ᓯᕘᕋᒋᕔᑦ, ᔪᐊᓇᓯᒥᒃ ᐱᔪᖃᓛᖅᑐᒥᒃ ᒎᑎᒧᑦ ᐅᖃᑎᓪᓚᕆᐅᓇᓱᒋᒃᓯᕐᖕᒪᑕ.
6ᐃᕉᑕᓯᐅᓪᓕ ᐃᓅᓕᖅᕕᒃᓯᐅᖅᕕᖓᓂ ᐃᕉᑎᐊᓯᐅᑉ ᐸᓂᖓ ᑖᓂᓯᖅᐳᖅ ᓇᓪᓕᐅᓐᓂᖅᓯᐅᕆᐊᖅᓯᒪᔪᓕᒫᓄᑦ ᑕᑯᓐᓈᖅᑕᐅᓪᓗᓂ, ᐃᕉᑕᓯᐅᓪᓗ ᖁᕕᐊᒋᒻᒪᕆᒃᐹ. 
7ᐅᖃᕕᓚᐅᖅᐳᖅᓗ ᑖᑦᓱᒧᖓ ᐊᖏᒻᒪᕆᒃᓗᓂ ᐃᒫ, “ᓱᓕᓪᓚᕆᒃᓗᖓ ᑐᓂᓯᕕᒋᓂᐊᖅᐸᒋᑦ ᓱᓇᑐᐃᓐᓇᓕᒫᒥᒃ ᐱᔪᒪᔭᖃᑐᐊᕈᕕᑦ!”
8ᓂᕕᐊᖅᓵᖅᓗ ᐊᓈᓇᒥᓄᑦ ᐊᐱᕆᓚᐅᖅᓗᓂ, ᐊᓈᓇᖓᑕ ᐱᔭᐅᖁᔭᖓᓂᒃ ᒪᓕᒡᓗᓂ ᐃᕉᑕᓯ ᐱᔪᒪᕕᒋᕚ, ᐅᖃᖅᓗᓂ, “ᒫᓐᓇ ᑐᓂᓯᕕᒋᓚᐅᓐᖓ ᐅᕙᓂ ᔪᐊᓇᓯ ᐹᑉᑎᑎᕆᔨᐅᑉ ᓂᐊᖁᖓᓂᒃ ᐊᓪᓕᕋᕐᖕᒦᑎᓪᓗᒍ!”
9ᐊᖓᔪᖅᑳᖅᔪᐊᖅᓗ ᖁᕕᐊᓱᒍᓐᓃᖅᐳᖅ; ᐊᖏᒻᒪᕆᒃᓗᓂᓕ ᐅᖃᕕᖅᑲᐅᒐᒥ ᑕᑯᓐᓈᕆᐊᖅᓯᒪᔪᑦ ᑐᓵᑎᓪᓗᒋᑦ, ᑖᑦᓱᒪ ᐱᔪᒪᔭᖓ ᑲᔪᓯᑎᑕᐅᖁᕚ. 
10ᑍᒤᒻᒪᑦ ᔪᐊᓇᓯ ᓂᐊᖁᐃᖅᑕᐅᖁᕚ ᑎᒍᔭᐅᓯᒪᕕᖕᒥ. 
11ᔪᐊᓇᓯᐅᓪᓗ ᓂᐊᖁᐊ ᐊᓪᓕᕋᕐᖕᒦᑎᓪᓗᒍ ᓂᕕᐊᖅᓵᒧᑦ ᐂᑦᑑᑕᐅᕗᖅ, ᓂᕕᐊᖅᓵᓪᓗ ᐊᓈᓇᒥᓄᐊᕈᑎᕚ. 
12ᔪᐊᓇᓯᐅᓪᓗ ᐃᓕᓐᓂᐊᖅᑎᖏᑦ ᑕᕝᕗᓐᖓᖅᐳᑦ, ᑎᒥᖓᓗ ᐂᓪᓗᒍ ᐊᓐᓂᓯᕚᑦ, ᐃᓗᕕᖅᓗᒍᓗ; ᑕᕝᕙᓐᖓᓪᓗ ᔩᓱᓯᒧᐊᖅᐳᑦ ᑕᒪᑐᒥᖓᓗ ᐅᖃᐅᑎᓪᓗᒍ.
13ᔩᓱᓯᐅᓪᓕ ᑕᒪᓐᓇ ᑐᓴᕋᒥᐅᒃ, ᑕᕝᕙᓐᖓᑦ ᐅᒥᐊᒃᑯᑦ ᐊᐅᓪᓚᖅᐳᖅ ᐃᓄᖃᖏᑦᑐᒧᐊᖅᓗᓂ ᐃᓄᑑᓪᓗᓂ. ᐃᓄᒐᓴᒡᔪᐊᓪᓕ ᑐᓴᕋᒥᒃ, ᓄᓇᒥᖕᓂᑦ ᐊᐅᓪᓚᖅᐳᑦ ᒪᓕᓕᖅᓗᒍ ᐱᓱᒡᓗᑎᒃ. 
14ᔩᓱᓯᓕ ᐅᒥᐊᒥᑦ ᓂᐅᒐᒥ ᐃᓄᒐᓴᒡᔪᐊᓂᒃ ᑕᑯᕗᖅ, ᐃᓚᑦᓱᒋᓕᖅᓗᒋᓪᓗ, ᖃᓂᒪᔨᐊᖏᓪᓗ ᐋᖅᑭᒃᐰᑦ.
15ᐅᓐᓄᒃᑎᓪᓗᒍ ᐃᓕᓐᓂᐊᖅᑎᖏᑕ ᐅᐸᒃᐹᑦ ᐅᖃᐅᑎᓪᓗᒍᓗ, “ᒫᓐᓇ ᐅᓐᓄᓗᐊᓕᕐᖕᒪᑦ, ᑕᒪᓐᓇᓗ ᓇᔪᖅᑕᕗᑦ ᐃᒡᓗᑕᖃᕋᓂ; ᐃᓄᐃᑦ ᐊᐅᓪᓚᖅᑎᓚᐅᒃᑭᑦ ᓄᓇᓕᖕᓄᐊᕐᖕᓂᐊᕐᖕᒪᑕ ᓂᕆᓂᐊᖅᑕᒥᖕᓂᒡᓗ ᐃᒻᒥᖕᓂᒃ ᓂᐅᕕᕐᖕᓂᐊᕐᖕᒪᑕ.”
16ᔩᓱᓯᐅᑉ ᑭᐅᕔᑦ, “ᐅᑯᐊ ᐊᐅᓪᓚᕆᐊᖃᖏᑦᑐᑦ, ᐃᓕᑦᓯ ᓂᕿᒃᓴᖏᓐᓂᒃ ᑐᓂᓯᕕᒋᓚᐅᖅᓯᐅᒃ.”
17ᐃᓕᓐᓂᐊᖅᑎᖏᓪᓕ ᑭᐅᕗᑦ, “ᓂᐊᖂᔭᓂᒃ ᑕᓪᓕᒤᓐᓇᕐᖕᓂᒃ ᐱᑕᖃᖅᐳᒍᑦ, ᐃᖃᓘᖕᓂᒡᓗ ᒪᕐᕉᖕᓂᒃ.”
18ᔩᓱᓯᐅᑉ ᐅᖃᐅᑎᕔᑦ, “ᐊᑍ, ᑖᒃᑯᐊ ᕾᓚᐅᖅᓯᐅᒃ.” 
19ᑕᕝᕙ ᐃᓄᒐᓴᒡᔪᐊᑦ ᓄᓇᒧᑦ ᐃᕕᓕᖕᒧᑦ ᐃᒃᓯᕙᖁᕔᑦ; ᓂᐊᖂᔧᓪᓗ ᑕᓪᓕᒪᑦ ᐃᖃᓘᒡᓗ ᒪᕐᕉᒃ ᑎᒍᕔᑦ ᕿᓚᖕᒧᓪᓗ ᑕᑯᓴᖅᓗᓂ, ᒎᑎ ᖁᔭᒋᕚ, ᓂᐊᖂᔧᓪᓗ ᐊᒡᒍᖅᐰᑦ ᐃᓕᓐᓂᐊᖅᑎᒥᓄᓪᓗ ᑐᓂᓪᓗᒋᑦ, ᐃᓕᓐᓂᐊᑎᖏᓪᓗ ᐃᓄᖕᓄᑦ ᑐᓂᐅᖅᑬᕗᑦ. 
20ᑕᒪᕐᖕᒥᒡᓗ ᓂᕆᕗᑦ ᓈᒻᒪᒃᓯᓪᓗᑎᒡᓗ. ᑕᕝᕙ ᐃᓕᓐᓂᐊᖅᑏᑦ ᐃᕕᐅᔭᓂᒃ 12-ᓂᒃ ᑎᒍᓯᕗᑦ, ᐊᒥᐊᒃᑯᓂᒡᓗ ᐊᕕᒃᑐᖅᓯᒪᔪᓂᒃ ᑖᒃᑯᐊ ᑕᑕᑕᐅᕗᑦ. 
21ᐊᖑᑏᓪᓗ ᓂᕆᓚᐅᖅᑐᑦ 5,000-ᑦ ᖃᓂᒋᔭᖓᓃᑉᐳᑦ, ᐊᕐᖕᓁᑦ ᓱᕈᓰᓪᓗ ᓈᓴᖅᑕᐅᖃᑕᐅᑎᓐᓇᒋᑦ.
22ᑕᕝᕙ ᔩᓱᓯᐅᑉ ᐃᓕᓐᓂᐊᖅᑎᓂ ᐅᒥᐊᒧᑦ ᐃᑭᖁᓕᖅᐰᑦ ᑕᓯᐅᓪᓗ ᐊᑭᐊᓄᑦ ᐃᑳᖁᓪᓗᒋᑦ ᓯᕗᓂᕐᖕᒥᓂ, ᓇᖕᒥᓂᖅᓕ ᔩᓱᓯ ᐃᓄᖕᓂᒃ ᐊᐅᓪᓚᖅᑎᑦᓯᕗᖅ 
23ᐃᓄᐃᓪᓕ ᐊᐅᓪᓚᖅᑎᑦᓴᕇᕋᒥᒋᑦ, ᖃᖅᑲᒧᑦ ᒪᔪᕋᖅᐳᖅ ᐃᓄᑑᓗᓂ ᑐᒃᓯᐊᕈᒪᓪᓗᓂ. ᐅᓐᓄᒃᑎᓪᓗᒍ ᑕᕝᕙᓃᑉᐳᖅ ᐃᓄᑑᓪᓗᓂ; 
24ᐅᒥᐊᓪᓕ ᓄᓇᒥᑦ ᐅᖓᓯᒃᑐᒦᓕᖅᐳᑦ ᑕᓯᕐᖕᒥ, ᐅᒥᐊᖓᓪᓗ ᐴᑲᖅᑕᒻᒪᕆᓕᖅᐳᖅ ᐃᖏᐅᓕᖕᓄᑦ; ᐊᓄᕆᒧᑦ ᐊᒡᒍᕋᕋᒥᒃ. 
25ᐅᓪᓛᒃᑯᓪᓕ ᓯᕿᕐᖑᔭᖅ 3-ᓗ 6-ᓯᐅᓪᓗ ᐊᑯᓐᓂᖓᓃᑎᓪᓗᒍ, ᔩᓱᓯᐅᑉ ᐅᐸᓕᖅᐰᑦ, ᐃᒪᐅᑉ ᖄᖓᒍᑦ ᐱᓱᒃᓗᓂ. 
26ᐃᓕᓐᓂᐊᖅᑏᓪᓕ ᑕᑯᒐᒥᒃ ᐃᒪᐅᑉ ᖄᖓᒍᑦ ᐱᓱᒃᑐᒥᒃ ᑲᑉᐱᐊᓱᒻᒪᕆᓕᖅᐳᑦ, ᐅᖃᖅᓗᑎᒡᓗ, “ᑑᕐᖔᓗᖑᓇ!” ᓂᐱᑐᐃᓐᓇᕐᖕᒥᒡᓗ ᐃᓚᖏᑦ ᓂᓪᓕᖅᐳᑦ ᑲᑉᐱᐊᓱᒧᑦ.
27ᑕᕝᕔᓐᓇᖅᓕ ᔩᓱᓯᐅᑉ ᐅᖃᖅᕕᒋᕔᑦ, ᐅᖃᖅᓗᓂ, “ᓯᕘᕋᓇᓯ! ᐅᕙᖓᐅᕗᖓ. ᑲᑉᐱᐊᓱᒐᓯ!”
28ᐲᑦᑐᕉᓯᓗ ᓂᓪᓕᖅᐳᖅ ᐅᖃᖅᓗᓂ, “ᐊᑕᓃᖅ, ᐃᕕᓪᓚᕆᐅᒍᕕᑦ, ᐃᒪᐅᑉ ᖄᖓᒍᑦ ᐃᓕᖕᓄᑦ ᕾᖁᓚᐅᓐᖓ.”
29ᔩᓱᓯᐅᑉ ᑭᐅᕚ, “ᕾᓕᕆᑦ!” ᑕᕝᕙ ᐲᑦᑐᕉᓯ ᐅᒥᐊᒥᑦ ᓂᐅᓪᓗᓂ, ᐃᒪᐅᑉ ᖄᖓᒍᑦ ᐱᓱᓕᖅᐳᖅ ᔩᓱᓯᒧᑦ. 
30ᐃᒃᐱᒋᐅᒻᒥᓕᕋᒥᐅᒡᓕ ᐊᓄᕆᐅᑉ ᓲᖑᓂᖓ, ᑲᑉᐱᐊᓱᓕᖅᐳᖅ, ᑭᕕᓯᓪᓗᓂᓗ ᐃᒫᓄᑦ ᓂᓪᓕᖅᓗᓂᓗ, “ᐊᑕᓃᖅ! ᐱᐅᓕᓐᖓ.”
31ᑕᕝᕔᓐᓇᖅ ᔩᓱᓯᐅᑉ ᐃᓴᒃᓗᒍ ᑎᒍᕚ ᐅᖃᐅᑎᓪᓗᒍᓗ, “ᐅᒃᐱᕐᖕᓂᒃᑯᑦ ᑲᔪᓯᓂᑭᓗᐊᕋᕕᑦ! ᓱᖕᒫᑦ ᖁᓚᓕᖅᐲ?”
32ᑕᒪᕐᖕᒥᒡᓗ ᐅᒥᐊᒧᑦ ᐃᑭᖕᒪᑎᒃ, ᐊᓄᕆ ᐃᑯᓪᓚᖅᐳᖅ. 
33ᐃᓕᓐᓂᐊᖅᑎᖏᓪᓗ ᐅᒥᐊᒦᑦᑐᑦ ᓵᖓᓄᑦ ᐹᒻᒪᒃᑎᖅᐳᑦ, ᐅᖃᖅᓗᑎᒃ, “ᓱᓕᓪᓚᕆᒃᑐᒥᒃ ᒎᑎᐅᑉ ᐃᕐᖕᓂᕆᕚᑎᑦ.”
34ᑕᓯᕐᖕᒥᒡᓗ ᐃᑳᕋᒥᒃ, ᓄᓈᖅᐳᑦ ᒋᓂᓴᕇᑎᒥᒃ ᐊᑎᓕᖕᒧᑦ, 
35ᐃᓄᐃᓪᓗ ᐃᓕᑕᖅᓯᒐᒥᒃ ᔩᓱᓯᒥᒃ, ᑕᕝᕙᓂ ᖃᓂᒋᔭᖓᓃᑦᑐᓕᒫᑦ ᐅᖃᐅᑦᔭᐅᕗᑦ ᖃᓂᒪᔪᓕᒫᓪᓗ ᔩᓱᓯᒧᐊᕈᑎᕔᑦ. 
36ᐃᓄᐃᓪᓗ ᐃᓚᖏᑦ ᕿᓄᕗᑦ ᔩᓱᓯᐅᑉ ᐊᓐᓄᕌᖏᑕ ᓯᓈᒍᑐᐃᓐᓇᕐᖑᓐᓃᑦ ᖃᓂᒪᔪᑦ ᐊᒃᑐᐃᔪᓐᓇᖁᓪᓗᒋᑦ; ᔩᓱᓯᐅᓪᓗ ᐊᓐᓄᕌᖏᑕ ᓯᓈᓂᒃ ᐊᒃᑐᐃᔪᓕᒫᑦ ᐋᖅᑭᒃᑕᐅᕗᑦ.
