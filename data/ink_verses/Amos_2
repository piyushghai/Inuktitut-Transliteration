1ᐊᑕᓂᖅ ᐃᒫᒃ ᐅᖃᖅᐳᖅ, “ᒧᐊᐱᐅᑉ ᐊᔪᖅᑐᓕᓂᖏᓐᓄᑦ ᐱᖓᓱᓄᑦ ᓯᑕᒪᓄᓪᓗ, ᓱᒋᐊᖅᑕᐅᓂᒃᓴᖓ ᐲᕐᖕᓂᐊᓐᖏᓚᕋ, ᐄᑐᒥᐅᑉ ᐊᖓᔪᖅᑳᖅᔪᐊᖓᑕ ᓴᐅᓂᖏᑦ ᐃᑭᑕᐅᓚᐅᕐᖕᒪᑕ ᐊᖅᔭᓕᓂᓐᖑᖅᓗᒋᑦ. 
2ᒧᐊᐱ ᐃᑯᐊᓪᓚᒃᑎᓐᓂᐊᖅᐸᕋ ᑭᕆᐅᑎᐅᓪᓗ ᕿᒫᕕᖏᑦ ᓄᖑᓪᓗᒋᑦ; ᒧᐊᐱ ᑐᖁᓂᐊᖅᐳᖅ ᓂᐱᓕᐊᓗᖕᒥ, ᕾᒐᓛᖅᑎᓪᓗᒋᑦ ᑎᑦᑐᓚᐅᑎᓗ ᑐᓴᖅᓴᐅᑎᓪᓗᒋᑦ. 
3ᐊᐅᓚᑦᓯᔨᖏᑦ ᓄᖑᓐᓂᐊᖅᐸᒃᑲ ᐊᑯᓐᓂᖓᓐᓂ, ᐊᖓᔪᖅᑳᖁᑎᖏᓪᓗ ᑐᖁᓐᓂᐊᖅᐸᒃᑲ,” ᐊᑕᓂᖅ ᐅᖃᖅᐳᖅ.
4“ᔫᑕᐅᑉ ᐊᔪᖅᑐᓕᓂᖏᓐᓄᑦ ᐱᖓᓱᓄᑦ, ᓯᑕᒪᖓᓪᓗ, ᓱᒋᐊᖅᑕᐅᓂᒃᓴᖓ ᐲᕐᖕᓂᐊᓐᖏᓚᕋ. ᓇᕐᕈᓕᓚᐅᕐᖕᒪᑕ ᐊᑕᓂᐅᑉ ᐱᖁᔭᖓᓂᒃ, ᒪᓕᒃᑕᐅᖁᔭᖏᓐᓂᒡᓗ. ᓱᓕᖏᑦᑐᓄᑦ ᐃᒻᒥᖕᓂᒃ ᑕᒻᒪᖅᑎᒻᒪᑕ, ᓯᕗᓕᖏᑕ ᐱᐅᓯᕆᓚᐅᖅᑕᖏᑎᑐᑦ. 
5ᔫᑕ ᐃᑯᐊᓪᓚᒃᑎᓐᓂᐊᖅᐸᕋ, ᔪᕉᓴᓚᐅᓪᓗ ᕿᒫᕕᖏᑦ ᓄᖑᑎᓐᓂᐊᖅᐸᒃᑲ.”
6ᐊᑕᓂᖅ ᐃᒫᒃ ᐅᖃᖅᐳᖅ, “ᐄᓴᕅᓕᐅᑉ ᐊᔪᖅᑐᓕᓂᖏᓐᓄᑦ ᐱᖓᓱᓄᑦ ᓯᑕᒪᓄᓪᓗ, ᓱᒋᐊᖅᑕᐅᓂᒃᓴᖓ ᐲᕐᖕᓂᐊᓐᖏᓚᕋ. ᐃᓱᐊᖅᑐᓂᒃ ᓂᐅᕐᕈᑎᖃᓚᐅᕐᖕᒪᑕ ᓯᐅᓪᕕᕆᒧᑦ, ᐊᔪᖅᓴᖅᑐᓂᒡᓗ ᓂᐅᕐᕈᑎᖃᓚᐅᖅᐳᑦ ᐃᑎᒐᒍᑎᓄᑦ. 
7ᑐᓪᓕᕋᕐᖕᒪᑕ ᐊᔪᖅᓴᖅᑐᑦ ᓂᐊᖁᖏᓐᓂᒃ ᒪᓂᖅᑲᒥᒃ ᑐᓪᓕᕋᖅᑐᑎᑐᑦ, ᓵᓚᐅᓯᒪᔪᓪᓗ ᐱᑦᓯᐊᕐᖕᓇᒋᑦ ᐊᒡᕖᖅᑎᓚᐅᕐᖕᒪᒋᑦ; ᐊᑖᑕᒌᓪᓗ ᐊᕐᖕᓇᒥᒃ ᑖᑦᓱᒥᖓᑦᓮᓐᓇᖅ ᐱᖃᑎᖃᖃᑦᑕᓚᐅᕐᖕᒪᑕ, ᑕᒪᑐᒧᖓ ᐊᑎᕋ ᐃᑦᔪᕐᖕᓁᑦᑐᖅ ᐃᑦᔪᕐᖕᓇᖅᓯᑎᖅᑕᐅᕗᖅ. 
8ᑐᓂᕐᕈᓯᖅᕕᓕᒫᓪᓗ ᑭᒡᓕᖏᓐᓂ ᓇᓚᖃᑦᑕᕐᖕᒪᑕ ᐊᑭᓕᐅᑕᐅᓯᒪᔪᑦ ᐊᓐᓄᕌᑦ ᖄᖏᓐᓂ; ᒎᑎᖏᑦᑕᓗ ᐃᒡᓗᖓᓂ ᕔᓂᑐᖃᑦᑕᕐᖕᒪᑕ ᐊᑭᓖᔭᕆᐊᓖᑦ ᐊᑭᓕᐅᑎᕕᓂᖏᓐᓂᒃ.
9ᐊᓯᕈᓚᐅᕋᓗᐊᕋᒃᑭᑦ ᐊᒧᕅᑎᒥᐅᑦ ᓵᖏᓐᓂ, ᓇᐹᖅᑐᑎᑐᑦ ᓰᑕᕆᑎᑐᑦ ᐳᖅᑐᑎᒋᓚᐅᕋᓗᐊᖅᐳᑦ ᑐᑭᓕᐊᖅᑐᑎᑐᑦ ᐳᖅᑐᔪᑎᑐᑦ, ᓲᖑᑎᒋᓚᐅᕋᓗᐊᖅᑎᓪᓗᒋᑦ ᓯᑕᒃᑕᑎᑐᑦ ᐆᒃᑎᑐᑦ; ᖄᖓᓃᑦᑐᑦ ᐱᕈᖅᑐᖏᑦ ᐊᓯᕈᓚᐅᖅᐸᒃᑲ, ᐊᒫᖏᓪᓗ ᐊᑖᓃᑦᑐᑦ ᐱᖃᓯᐅᑎᓪᓗᒋᑦ. 
10ᐊᐅᓪᓚᖅᑎᓚᐅᖅᐸᑦᓯ ᐃᑦᔨᑉᑎᐅᑉ ᓄᓇᖓᓂᑦ, ᑕᓯᐅᓚᐅᖅᐸᑦᓯᓗ ᐊᕐᕌᒍᓂᒃ 40-ᓂᒃ ᐃᓄᖃᔪᐃᑦᑐᒥ, ᓄᓇᑖᖁᓪᓗᓯ ᐊᒧᕅᑎᑦ ᓄᓇᖓᓐᓂᒃ. 
11ᐃᕐᖕᓂᓯᓗ ᐃᓚᖏᑦ ᐅᖃᖅᑎᑖᕆᓚᐅᖅᐸᒃᑲ, ᐃᓅᓱᒃᑐᖁᑎᓯᓗ ᐊᖑᑎᑦ ᐃᓚᖏᑦ ᓴᓂᖅᕙᓚᐅᖅᐸᒃᑲ ᓈᓴᕅᑎᐅᖁᓪᓗᒋᑦ. ᑍᒤᓚᐅᓐᖏᓛᖅ, ᐃᓕᑦᓯᓐᓂ ᐄᓴᕅᓕᒥᐅᖑᔪᓯ?” ᐊᑕᓂᖅ ᐅᖃᖅᐳᖅ. 
12“ᓴᓂᖅᕙᒃᓯᒪᔭᒃᑲᓗ ᓈᓴᕅᑎᑦ ᕔᓂᑐᖅᑎᓚᐅᖅᐸᓯ, ᐅᖃᖅᑎᒃᑲᓗ ᐅᖃᐅᑎᓚᐅᖅᐸᓯ, ‘ᓂᐱᖃᓐᖏᓚᐅᕆᑦᓯ!’ 
13ᑕᑯᒋᑦ, ᐊᖅᑐᖅᓴᖅᑎᓐᓂᐊᖅᐸᑦᓯ ᐅᓂᐊᒐᐅᑉ ᐅᖁᒤᓐᓂᖓᑐᑦ ᑕᑕᑦᑐᑎᑐᑦ ᓂᐊᖂᔭᒃᓴᒥᒃ. 
14ᐅᕿᓚᔫᒐᓗᐊᑦ ᐊᓐᓇᖕᓂᐊᓐᖏᓚᑦ, ᓴᓐᖏᔪᓪᓗ ᓴᓐᖐᓕᓂᐊᖅᐳᑦ, ᐊᔪᖏᑦᑐᖅᔪᐊᓪᓗ ᐅᓇᑕᖅᑏ ᐃᒻᒥᖕᓂᒃ ᓴᐳᑎᔪᓐᓇᕐᖕᓂᐊᓐᖏᓚᑦ. 
15ᐱᓯᒃᓯᓕᔭᖅᑐᓪᓗ ᓴᐳᑦᔨᓯᒪᔪᓐᓇᕐᖕᓂᐊᓐᖏᓚᑦ, ᐅᕿᓚᔪᓪᓗ ᐊᓐᓇᒍᓐᓇᕐᖕᓂᐊᓐᖏᓚᑦ, ᕿᒻᒥᖅᔪᐊᒦᑦᑐᓪᓗ ᕿᒫᔪᓐᓇᕐᖕᓂᐊᕋᑎᒃ. 
16ᐅᓇᑕᖅᑏᓪᓗ ᐱᓯᑎᐊᓗᐃᑦ ᐅᓪᓗᒥ ᑕᕝᕙᓂ ᕿᒫᔪᒫᖅᐳᑦ ᓱᓇᖃᕈᓐᓃᖅᓗᑎᒃ,” ᐊᑕᓂᖅ ᐅᖃᖅᐳᖅ.
