1ᐂᖏᓖᓪᓗ 7-ᑦ ᖃᓪᓗᑎᓂᒃ 7-ᓂᒃ ᐱᓯᒪᓚᐅᖅᑐᑦ ᐃᓚᖓᑦᑕ ᕾᓪᓗᓂ ᐅᖃᐅᑎᕚᖓ, “ᕾᒋᑦ, ᑕᑯᑎᓐᓂᐊᕋᒃᑭᑦ ᐊᖑᓐᓂᐊᖅᑎᖅᔪᐊᑉ ᐃᖅᑲᖅᑐᖅᑕᐅᓂᖓᓂᒃ ᑖᓐᓇ ᐃᓂᖃᖅᑐᖅ ᐃᒪᖅᔪᐃᑦ ᖃᓂᒋᔮᓂ, 
2ᐊᖓᔪᖅᑳᖅᔪᐊᓪᓗ ᓄᓇᖅᔪᐊᕐᖕᒦᑦᑐᑦ ᐊᕐᖕᓇᕐᖕᓂᐊᖃᑦᑕᓚᐅᖅᐹᑦ, ᓄᓇᖅᔪᐊᕐᖕᒥᐅᓪᓗ ᐋᖓᔮᓕᖅᑎᓚᐅᖅᐰᑦ ᐊᓯᓐᓂᐊᕐᖕᓂᐅᑉ ᕔᓂᖓᓂᒃ ᐃᒥᖅᑎᓪᓗᒋᑦ.”
3ᑕᕝᕙ ᐂᖏᓕᐅᑉ ᐊᓂᕐᖕᓂᒃᑯᑦ ᐂᑎᑉᐹᖓ ᐃᓄᖃᖏᑦᑐᒧᑦ, ᑕᕝᕙᓂᓗ ᑕᑯᕗᖓ ᐊᕐᖕᓇᒥᒃ ᐆᒪᔪᐊᓗᖕᒥ ᐊᐅᐸᖅᑐᒥ ᐃᑭᒪᔪᒥᒃ ᑖᓐᓇᓗ ᐆᒪᔪᐊᓗᒃ ᑎᑎᕋᖅᕕᒋᓯᒪᕗᖅ ᑎᒥᓕᒫᒥᒍᑦ ᒎᑎᒥᒃ ᐅᖃᕐᖕᓂᖅᓘᑎᖃᖅᑐᓂᒃ, ᓂᐊᖁᖃᖅᐳᖅᓗ 7-ᓂᒃ ᓇᒡᔪᖃᖅᓗᓂᓗ ᖁᓕᓂᒃ. 
4ᐊᕐᖕᓇᖅᓗ ᐊᓐᓄᕌᖅᓯᒪᕗᖅ ᓵᑦᑐᒥᒃ ᐊᐅᐸᓪᓚᕆᒃᑐᒥᒃ ᐊᐅᐸᖅᑐᒥᒡᓗ, ᒎᓗᓂᒡᓗ ᐅᔭᕋᖕᓂᒡᓗ ᐱᐅᔪᓂᒃ ᓴᐸᖓᕐᖕᓂᒡᓗ ᐊᓐᓄᕌᒥ ᖄᖓᒍᑦ ᐱᐅᓴᐅᑎᖃᖅᐳᖅ, ᑎᒍᒥᐊᖅᓗᓂᓗ ᖃᓪᓗᑎᒥᒃ ᒎᓗᒥᒃ ᐃᒪᖃᖅᑐᒥᒃ ᓇᕐᕈᓇᖅᑐᓂᒃ ᐊᖑᓐᓂᐊᖃᑦᑕᕐᖕᓂᖓᑕᓗ ᓴᓗᒤᓐᓂᖏᓐᓂᒃ. 
5ᖃᐅᖓᒍᓪᓗ ᑎᑎᕋᖅᓯᒪᔪᖃᖅᐳᖅ ᐊᑎᕐᖕᒥᒃ ᓇᓗᓇᖅᑐᒥᒃ: “ᐹᐱᓘᓂ ᐊᔪᖏᑦᑐᖅᔪᐊᖅ, ᐊᖑᓐᓂᐊᖅᑏᑦ ᐊᓈᓇᖓᑦ ᓄᓇᖅᔪᐊᒥ ᓇᕐᕈᓇᖅᑐᓕᓃᑦ.” 
6ᐊᕐᖕᓇᖅᓗ ᑕᑯᕙᕋ ᐋᖓᔮᖅᑐᖅ ᐃᑦᔪᕐᖕᓁᑦᑐᑦ ᐊᐅᖏᓐᓄᑦ ᔩᓱᓯᓗ ᐱᓪᓗᒍ ᑐᖁᑕᐅᓯᒪᔪᑦ ᐊᐅᖏᓐᓄᑦ.
7ᐂᖏᓕᐅᓪᓕ ᐅᖃᐅᑎᕚᖓ, “ᓱᖕᒪᑦ ᑲᒪᓂᐊᕈᑎᒋᕕᐅᒃ? ᐅᖃᐅᑎᔪᒪᕙᒋᑦ ᑖᒃᑯᐊ ᓇᓗᓇᕐᖕᓂᖏᑕ ᑐᑭᖏᓐᓂᒃ, ᐆᒪᔪᐊᓘᓪᓗ ᓇᓗᓇᕐᖕᓂᖓᓂᒃ ᓂᐊᖁᖃᖅᑐᒥᒃ 7-ᓂᒃ ᓇᒡᔪᖃᖅᓗᓂᓗ ᖁᓕᓂᒃ ᐊᕐᖕᓇᐅᑉ ᐃᑭᒪᕕᒋᔭᖓᓂᒃ. 
8ᑖᓐᓇ ᐆᒪᔪᐊᓗᒃ ᑕᑯᓚᐅᖅᑍᑦ ᐆᒪᓚᐅᖅᑑᒐᓗᐊᖅ, ᒫᓐᓇᓕ ᑐᖁᖓᓕᖅᑐᖅ, ᑖᓐᓇᓗ ᒪᑭᑦᓱᒫᖅᐳᖅ ᐃᑎᖅᓴᖅᔪᐊᒥᑦ ᓇᑎᖃᖏᑦᑐᒥᑦ ᐊᓯᕈᖅᑕᐅᔭᖅᑐᓕᖅᓗᓂ; ᓄᓇᖅᔪᐊᒥᓗ ᐃᓅᔪᑦ ᐃᓅᓯᖃᕐᖕᓇᖅᑐᒥ ᐃᓅᔪᒃᓮᑦ ᐊᑎᖃᖅᕕᖏᓐᓂ ᐊᑎᖏᑦ ᑎᑎᕋᖅᑕᐅᓯᒪᖏᑦᑐᑦ ᑍᒪᓐᖓᓂᑦ ᓯᓚᖅᔪᐊᖅ ᐱᓐᖑᖅᑎᑕᐅᓂᖓᓂᑦ, ᑖᒃᑯᐊ ᐆᒪᔪᐊᓗᒃ ᑕᑯᓕᕈᓂᑦᔪᒃ ᑲᒪᓂᐊᕈᑎᒋᔪᒫᖅᐹᑦ, ᑖᓐᓇ ᐆᒪᓚᐅᖅᑑᒐᓗᐊᖅ ᒫᓐᓇᓗ ᑐᖁᖓᓕᖅᑐᖅ ᓱᓕ ᑕᑯᓕᕈᓂᑦᔪᒃ.
9ᓯᓚᑐᓂᒃᑯᑦ ᑐᑭᓯᓇᓱᐊᑦᓯᐊᕐᖕᓂᒃᑯᓪᓗ ᑐᑭᓯᓇᓱᐊᖅᑕᐅᔭᕆᐊᖃᖅᐳᑦ: ᑖᒃᑯᐊ ᓂᐊᖁᐃᑦ 7-ᑦ ᖃᖅᑲᐅᕗᑦ 7-ᑦ ᐊᕐᖕᓇᐅᑉ ᐃᒃᓯᕚᖅᕕᒋᔭᖓᓃᑦᑐᑦ; ᑐᑭᖃᕆᕗᑦ ᐊᖓᔪᖅᑳᖅᔪᐊᓂᒃ 7-ᓂᒃ, 
10ᑕᓪᓕᒪᑦ ᑐᖁᖓᓕᖅᐳᑦ, ᐊᑕᐅᓯᖅ ᓱᓕ ᐊᖓᔪᖅᑲᐅᕕᖕᒥᓂᒃ ᐊᐅᓚᑦᓯᕗᖅ, ᐃᓚᖓᑦ ᓱᓕ ᐊᖓᔪᖅᑳᓐᖑᓚᐅᓐᖏᓚᖅ, ᐊᖓᔪᖅᑳᓐᖑᕈᓂᓗ ᐊᑯᓂᐅᖏᑦᑐᖅ ᐊᖓᔪᖅᑳᖑᔪᒫᖅᐳᖅ. 
11ᐆᒪᔪᐊᓗᒡᓗ ᐆᒪᓚᐅᖅᑑᒐᓗᐊᖅ ᒫᓐᓇᓕ ᐆᒪᔪᓐᓃᖅᑐᖅ, ᑖᓐᓇ ᐊᖓᔪᖅᑳᖅᔪᐊᑦ ᓯᑕᒪᐅᔪᖅᑐᒋᒐᓗᐊᖅᐹᑦ ᑭᓯᐊᓂᓕ ᐊᖓᔪᖅᑳᖅᔪᐊᑦ 7-ᒋᕚᑦ, ᐊᖓᔪᖅᑳᖅᔪᐊᕈᒃᑲᓐᓂᓚᐅᕐᖕᒪᑦ ᐊᓯᕈᖅᑕᐅᔭᖅᑐᑐᐃᓐᓇᖅᓗᓂ.
12ᓇᒡᔪᐃᓪᓗ ᖁᓖᑦ ᑕᑯᔭᑎᑦ ᐊᖓᔪᖅᑳᖅᔪᐊᖑᕗᑦ ᖁᓕᑦ ᓱᓕ ᐊᖓᔪᖅᑳᖅᔪᐊᓐᖑᓚᐅᖏᑦᑐᑦ, ᑭᓯᐊᓂᓕ ᐱᔪᓐᓇᖅᓯᑎᑕᐅᔪᒫᖅᐳᑦ ᐊᖓᔪᖅᑳᖅᔪᐊᖑᖁᓪᓗᒋᑦ ᐃᑲᕐᕋᕐᖕᒥᒃ ᐊᑕᐅᓯᕐᖕᒥᒃ, ᐊᐅᓚᑦᓯᖃᑎᖃᖅᓗᑎᒃ ᐆᒪᔪᐊᓗᖕᒥᒃ. 
13ᑖᒃᑯᐊ ᖁᓕᑦ ᐊᑕᐅᓯᕐᖕᒥᒃ ᐃᓱᒪᖃᖃᑎᒌᒃᐳᑦ ᐱᔪᓐᓇᕐᖕᓂᑎᒃ ᐱᔪᓐᓇᖅᓯᑎᑕᐅᓯᒪᓂᑎᒡᓗ ᑐᓂᓯᒪᓪᓗᒋᑦ ᐆᒪᔪᐊᓗᖕᒧᑦ; 
14ᑖᒃᑯᐊᓗ ᐅᓇᑕᕈᒫᖅᐳᑦ ᓄᕐᕋᐅᔭᒥᒃ, ᓄᕐᕋᐅᔭᖅᓕ ᓵᓚᖃᕈᒫᖅᐳᑦ ᑖᒃᑯᓂᖓ, ᐊᑕᓂᐅᒐᒥ ᐊᑕᓂᕐᖕᓄᑦ ᐊᖓᔪᖅᑳᖅᔪᐊᖑᓪᓗᓂᓗ ᐊᖓᔪᖅᑳᖅᔪᐊᓄᑦ, ᐃᓚᖃᕈᒫᕐᖕᒪᑦ ᕾᖁᔭᐅᓯᒪᔪᓂᒃ ᓂᕈᐊᖅᑕᐅᓯᒪᔪᓂᒡᓗ ᓱᕐᕋᔪᐃᑦᑐᒥᒃ ᒪᓕᒃᑎᐅᔪᓂᒃ ᑖᑦᓱᒥᖓ.”
15ᐂᖏᓕᐅᓪᓗ ᐅᖃᐅᑎᕚᖓ, “ᐃᒪᖅᔪᐊᑦ ᑕᑯᓯᒪᔭᑎᑦ, ᐊᕐᖕᓇᐅᑉ ᐊᖑᓐᓂᐊᖅᑎᐅᑉ ᐃᒃᓯᕚᖅᕕᒋᔭᖏᑦ, ᐃᓅᕗᑦ ᐃᓄᒐᓴᒡᔪᐊᖑᓪᓗᑎᒡᓗ ᐃᓅᖃᑎᒌᒡᔪᐊᖑᕗᑦ ᐅᖃᐅᓯᖃᖃᑎᒌᖏᑦᑐᑦ. 
16ᓇᒡᔪᐃᓪᓗ ᖁᓖᑦ ᑕᑯᓯᒪᔭᑎᑦ, ᑖᒃᑯᐊ ᐆᒪᔪᐊᓗᒡᓗ ᐊᕐᖕᓇᖅ ᐊᖑᓐᓂᐊᖅᑎ ᐊᑭᕋᖅᑐᓕᕈᒫᖅᐹᑦ; ᐱᒋᔭᓕᒫᖏᓐᓂᒡᓗ ᐱᖁᑍᒍᑎᔪᒫᖅᐹᑦ ᐊᓐᓄᕌᖃᕈᓐᓃᖅᑎᓪᓗᒍᓗ ᕿᒪᒍᒫᖅᐹᑦ, ᑎᒥᖓᓗ ᓂᕆᔪᒫᖅᐹᑦ ᐃᑯᒪᒧᓪᓗ ᓄᖑᑕᐅᑎᓪᓗᒍ, 
17ᒎᑎᐅᑉ ᐃᓱᒪᖃᓕᖅᑎᑦᓱᒫᕐᖕᒪᒋᑦ ᐱᓇᓱᐊᕈᒪᔭᒥᓂᒃ ᓈᒻᒪᒃᓯᑎᑦᓯᖁᓪᓗᒋᑦ ᐱᓇᓱᐊᖃᑎᒌᖁᓪᓗᒋᑦ ᐊᑕᐅᓯᕐᖕᒥᒃ ᐃᓱᒪᖃᖅᓗᑎᒃ ᐊᖓᔪᖅᑳᖅᔪᐊᖑᓂᕐᖕᒧᑦ ᐱᔪᓐᓇᕐᖕᓂᕐᖕᒥᖕᓂᒃ ᐃᑲᔪᕈᑎᖃᖁᓪᓗᒋᑦ ᐆᒪᔪᐊᓗᖕᒧᑦ ᐊᐅᓚᑦᓯᓂᕐᖕᒥᒃᑎᒍᑦ, ᒎᑎᐅᑉ ᐅᖃᐅᓯᖏᑦ ᓇᓚᐅᑦᓯᔭᕇᓚᐅᖅᑎᓐᓇᒋᑦ.
18ᐊᕐᖕᓇᖅ ᑕᑯᓯᒪᔧᑦ ᑖᒃᑯᐊᖑᕗᑦ ᐃᒡᓗᒐᓴᒡᔪᐊᑦ ᐊᔪᖏᑦᑐᖅᔪᐊᑦ ᐊᐅᓚᑦᓯᔪᒫᖅᑐᑦ ᐊᖓᔪᖅᑳᖅᔪᐊᓂᒃ ᓄᓇᖅᔪᐊᕐᖕᒦᑦᑐᓂᒃ.”
