1ᐊᖑᑎᑕᖃᓚᐅᖅᐳᖅ ᔫᐱᒥᒃ ᐊᑎᓕᖕᒥᒃ, ᓄᓇᒥ ᐅᔾᒥ ᐊᑎᓕᖕᒥ, ᐊᖑᓪᓗ ᑖᓐᓇ ᐸᓯᔭᒃᓴᐅᓂᖃᓚᐅᓐᖏᓚᖅ ᒪᑭᑕᑦᓯᐊᖅᓗᓂᓗ, ᒎᑎᒧᓪᓗ ᑐᒃᓯᐊᖅᕕᖃᖃᑦᑕᖅᓗᓂ, ᐱᐅᖏᑦᑐᓕᓂᕐᖕᒥᒡᓗ ᐊᑐᖅᑍᓕᒪᓪᓗᓂ. 
2ᐃᕐᖕᓂᖃᓚᐅᖅᐳᖅ 7-ᓂᒃ ᐱᖓᓱᓂᒡᓗ ᐸᓂᖃᖅᓗᓂ. 
3ᓰᐱᖁᑎᖃᓚᐅᖅᐳᓪᓗ 7,000-ᓂᒃ, ᑳᒥᓕᖁᑎᖃᖅᓗᓂᓗ+ 3,000-ᓂᒃ, 1,000-ᓂᒡᓗ ᐃᒻᒧᒃᓯᐅᒐᖁᑎᖃᖅᓗᓂ, 500-ᓂᒡᓗ ᓯᐅᑎᖅᑯᖅᑐᔪᖁᑎᖃᖅᓗᓂ ᐊᕐᖕᓇᓪᓗᖕᓂᒃ, ᐅᓄᖅᑐᓂᒡᓗ ᐱᔨᖃᖅᓗᓂ; ᐊᔪᖅᓴᖏᓐᓂᖅᐹᖑᓚᐅᖅᐳᖅᓗ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᓕᒫᓂᑦ.
4ᔫᐱᐅᓪᓗ ᐃᕐᖕᓂᖏᑦ ᓇᓪᓕᐅᑎᔭᕌᖓᒥᒃ ᐊᑐᓂᑦ ᓇᓪᓕᒃᑭᓪᓗᑎᒃ ᓂᕆᕕᒡᔪᐊᖅᑎᑦᓯᖃᑦᑕᓚᐅᖅᐳᑦ; ᐃᓚᓕᒫᖏᓪᓗ ᐅᐸᒃᐸᒃᑭᓪᓗᑎᒃ, ᑍᒪᓐᖓᓕᒫᖅᓗ ᓇᔭᑎᒃ ᐱᖓᓱᑦ ᐃᓚᐅᑎᑉᐸᒃᓱᒋᑦ ᓂᕆᖃᑎᒋᔪᒪᓪᓗᒋᑦ ᐃᒥᖃᑎᒋᔪᒪᓪᓗᒋᓪᓗ. 
5ᐅᓪᓛᑕᒫᓪᓗ ᓂᕆᕕᒡᔪᐊᕐᖕᓂᐅᑉ ᑭᖑᓂᖓᒍᑦ, ᔫᐱ ᐅᓪᓛᕌᖅᔪᒃᑯᑦ ᑐᐸᒃᐸᓚᐅᖅᐳᖅ ᑐᓂᕐᕈᓯᕈᒪᓪᓗᓂ ᑐᖁᑕᒃᓴᒥᒃ ᕿᑐᕐᖓᓂ ᐊᑐᓂᑦ ᐱᑦᔪᑎᒋᓪᓗᒋᑦ ᐊᔪᖅᑐᓕᓂᕐᖕᒧᑦ ᐸᓯᔭᒃᓴᐅᔪᖃᖁᓇᒍ. ᑍᒤᓕᐅᖏᓐᓇᖅᐸᓚᐅᖅᐳᖅᓗ ᐃᓱᒪᖃᖅᓗᓂ ᕿᑐᕐᖓᖏᑕ ᓇᓪᓕᐊᓐᓂᒃ ᒎᑎᒧᑦ ᐱᔮᖅᑯᑕᐅᖏᑦᑐᒥᒃ ᐊᑭᕋᖅᑐᖅᑐᖃᑐᐃᓐᓇᕆᐊᖃᕋᓱᒋᓪᓗᓂᒋᑦ.
6ᐅᓪᓗᖅᓕ ᓇᓪᓕᐅᑎᖕᒪᑦ ᕿᓚᖕᒥᐅᑍᑦ ᐊᑕᓂᐅᑉ ᓵᖓᓅᖅᕕᒃᓴᖓᑦ, ᓵᑖᓇᓯᑦᑕᐅᖅ ᐊᑭᕋᖅᑐᖅᑎ ᑖᒃᑯᓄᖓ ᐃᓚᒋᔭᐅᓚᐅᕆᕗᖅ. 
7ᐊᑕᓂᐅᓪᓕ ᓵᑖᓇᓯ ᐊᐱᕆᕚ, “ᖃᓄᐃᓯᒪᓕᖅᐲᑦ?”
8ᐊᑕᓂᐅᓪᓗ ᐊᐱᕆᕚ, “ᐱᔨᒐ ᔫᐱ ᐃᒃᐱᒋᓯᒪᕕᐅᒃ? ᓄᓇᖅᔪᐊᓕᒫᒥ ᑖᑦᓱᑐᓇᖅ ᓱᖁᓯᔪᐃᑦᑑᑎᒋᔪᒥᒃ ᐱᑕᖃᓐᖏᓚᖅ ᐃᓄᑦᓯᐊᕙᐅᑎᒋᔪᖃᕋᓂᓗ, ᑖᑦᓱᒪ ᑐᒃᓯᐊᖅᕕᒋᖃᑦᑕᖅᐹᖓ ᑲᒪᑦᓯᐊᕋᓱᐊᖅᓗᓂᓗ ᐱᐅᖏᑦᑐᒥᒃ ᖃᓄᑐᐃᓐᓇᑦᓯᐊᖅ ᐊᑐᖅᑍᓕᓪᓗᓂ.”
9ᓵᑖᓇᓯᓗ ᑭᐅᕗᖅ, “ᔫᐱᐅᑉ ᓱᓕ ᑐᒃᓯᐊᖅᕕᒋᖃᑦᑕᕋᔭᖅᐹᑏᑦ ᐃᓕᖕᓄᑦ ᐱᑦᓯᐊᖅᕕᐅᔪᓐᓁᕋᓗᐊᕈᓂ? 
10ᑍᒪᓐᖓᑦ ᓴᐳᒻᒥᔧᓐᓇᕋᕕᐅᒃ ᐃᓚᒋᔭᓕᒫᖏᓪᓗ ᐱᖁᑎᓕᒫᖏᓪᓗ ᑲᒪᒋᑦᓯᐊᖅᓗᒋᑦ, ᖃᓄᐃᓕᐅᕐᖕᓂᓕᒫᖓᒍᓪᓗ ᓮᒻᒪᖅᑎᖃᑦᑕᖅᓯᒪᒐᕕᐅᒃ, ᐃᒻᒧᒃᓯᐅᒐᓂᒡᓗ ᐅᓄᖅᑐᐊᓗᖕᓂᒃ ᑐᓂᓯᒪᒐᕕᐅᒃ ᓄᓇᓕᓕᒫᒥᒃ ᓈᓯᓯᒪᓪᓗᐊᖅᑐᓂᒃ. 
11ᒫᓐᓇᓕ ᐱᖁᑎᓕᒫᖏᓐᓂᒃ ᓄᖑᕈᑎᒐᔭᕈᕕᐅᒃ ᐃᓕᖕᓄᑦ ᑐᖅᑲᓪᓚᕆᒡᓗᓂ ᓇᕐᕈᓕᕋᔭᖅᐳᖅ!”
12ᑕᕝᕙ ᐊᑕᓂᖅ ᓵᑖᓇᓯᒧᑦ ᐅᖃᖅᐳᖅ, “ᑕᑯᒋᑦ, ᐱᖁᑎᓕᒫᖏᑦ ᐱᔪᓐᓇᕐᖕᓂᕐᖕᓄᐊᖅᐸᒃᑲ, ᔫᐱᓕ ᓇᖕᒥᓂᖅ ᐋᓐᓂᖅᑍᓕᒍ.” ᑍᒤᒻᒪᑦ ᓵᑖᓇᓯ ᑕᕝᕙᓐᖓᑦ ᕿᒪᕉᑎᕗᖅ.
13ᐅᓪᓗᐃᓪᓕ ᐃᓚᖓᓐᓂ ᔫᐱᐅᑉ ᕿᑐᕐᖓᖏᑦ ᓂᕆᕕᒡᔪᐊᖅᑎᓪᓗᒋᑦ ᐃᕐᖕᓂᖓᑕ ᐊᖓᔪᒃᓯᖅᐹᑉ ᐃᒡᓗᖓᓂ; 
14ᑐᓴᖅᑎᑦᓯᔨ ᐅᓪᓚᒡᓗᓂ ᔫᐱᒧᐊᖅᐳᖅ ᐅᖃᖅᓗᓂᓗ, “ᓄᓇᓕᕆᑎᓪᓗᑕ ᐱᕈᖅᓰᕕᖕᒥ ᐆᒪᔪᓄᑦ, ᓯᐅᑎᖅᑯᖅᑐᔪᓪᓗ ᖃᓂᒋᔭᑦᑎᓐᓃᓪᓗᑎᒃ ᓂᕆᓇᓱᒃᑎᓪᓗᒋᑦ. 
15ᑎᑭᑦᑐᖃᓚᐅᖅᐳᖅ ᓴᐱᐊᒥᐅᓂᒃ ᑕᒪᕐᖕᒥᒡᓗ ᑎᒡᓕᓚᐅᖅᐰᑦ, ᐱᔨᓕᒫᑎᓪᓗ ᑐᖁᓪᓗᓂᒋᑦ ᐅᕙᖓᓕ ᐊᒥᐊᒃᑯᑑᕗᖓ ᕿᒪᒃᓯᓚᐅᕋᒪ ᑐᓴᖅᑎᑦᓱᒪᓪᓗᑎᑦ.”
16ᓱᓕ ᑖᓐᓇ ᐅᖃᓪᓚᒃᑎᓪᓗᒍ, ᐱᔨᖓᑦᑕ ᐃᓚᖓᑦ ᕾᒋᕗᖅ ᐅᖃᖅᓗᓂᓗ, “ᑲᓪᓕᐅᑉ ᖃᐅᒻᒪᓪᓚᖕᓂᖓᓄᑦ ᓰᐱᓕᒫᑦ ᑐᖁᑕᐅᕗᑦ ᓰᐱᓕᕆᔨᓕᒫᓪᓗ, ᐅᕙᖓᓕ ᐊᒥᐊᒃᑯᑑᕗᖓ ᕿᒫᖅᑲᐅᒐᒪ ᐅᖃᐅᑎᔪᒪᓪᓗᑎᑦ.”
17ᓱᓕᓕ ᐅᖃᕇᓚᐅᖅᑎᓐᓇᒍ, ᐱᔨᖓᑦᑕ ᐃᓚᖓᑦ ᕾᒋᕗᖅ ᐅᖃᖅᓗᓂᓗ, “ᐱᖓᓱᐃᖑᓪᓗᑎᒃ ᑲᐅᓪᑎᐊᒥᐅᑦ ᕿᒻᒥᖅᔪᐊᒃᑰᖅᑐᑦ ᐅᕙᑦᑎᓐᓄᑦ ᐅᓇᑕᕆᐊᕐᖕᒪᑕ ᑳᒥᓕᖁᑎᓕᒫᕗᑦ ᑖᒃᑯᓄᖓ ᐱᔭᐅᕗᑦ ᐱᔨᓕᒫᑎᓪᓗ ᑐᖁᑕᐅᓪᓗᑎᒃ, ᐅᕙᖓᓕ ᐊᒥᐊᒃᑯᑑᕗᖓ ᕿᒫᖅᑲᐅᒐᒪ ᐅᖃᐅᑎᔪᒪᓪᓗᑎᑦ.”
18ᓱᓕᓕ ᐅᖃᕇᓚᐅᖅᑎᓐᓇᒍ, ᐱᔨᖓᑦᑕ ᐃᓚᖓᑦ ᕾᒋᕗᖅ ᐅᖃᖅᓗᓂᓗ, “ᕿᑐᕐᖓᑎᑦ ᓂᕆᕕᒡᔪᐊᖅᑎᓪᓗᒋᑦ ᐃᕐᖕᓂᖅᐱᑦ ᐊᖓᔪᒃᓯᖅᐹᑉ ᐃᒡᓗᖓᓂ, 
19ᐊᓄᕆᖅᔪᐊᕐᖕᒧᑦ ᑎᑭᑕᐅᑲᓪᓚᖅᑲᐅᕗᑦ ᓄᓇᖃᖅᕕᐅᕙᖏᑦᑐᒥᑦ ᐱᔪᒧᑦ. ᐃᒡᓗᖓᓗ ᓱᕋᒃᑕᐅᕗᖅ ᐊᓄᕆᒧᑦ ᑕᒪᕐᖕᒥᒡᓗ ᑐᖁᑕᐅᓪᓗᑎᒃ ᐅᕙᖓᓕ ᐊᒥᐊᒃᑯᑑᕗᖓ ᕿᒫᖅᑲᐅᒐᒪ ᐅᖃᐅᑎᔪᒪᓪᓗᑎᑦ.”
20ᔫᐱᓗ ᓂᑯᕕᓐᓇᒥ ᐊᓐᓄᕌᓂ ᐊᓕᒃᐰᑦ ᕿᒃᓵᖕᓂᕐᖕᒧᑦ, ᓂᐊᖁᓂᓗ ᓄᔧᔭᖅᐹ, ᒪᓂᖅᑲᒧᓪᓗ ᐹᒻᒪᒃᓗᓂ ᑐᒃᓯᐊᖅᐳᖅ. 
21ᐅᖃᖅᓗᓂᓗ, “ᐃᕐᖕᓂᐊᖑᓚᐅᖅᐳᖓ ᓱᓇᖃᕐᖕᓇᖓ, ᑐᖁᓂᐊᕆᕗᖓ ᓱᓇᖃᖏᓪᓗᖓ. ᐊᑕᓂᐅᑉ ᑐᓂᓚᐅᖅᐰᑦ ᒫᓐᓇᓗ ᐊᑕᓂᐅᑉ ᑎᒍᒋᕔᑦ. ᐊᑕᓂᐅᑉ ᐊᑎᖓ ᓂᖅᑐᖅᑕᐅᓕ!”
22ᑕᒪᒃᑯᐊᓕ ᑍᒤᒃᑲᓗᐊᕐᖕᒪᑕ, ᔫᐱ ᐸᓯᒃᓯᖏᓐᓇᒥ ᒎᑎᒥᒃ ᑕᒪᑐᒧᖓ ᐊᔪᖅᑐᓕᓚᐅᓐᖏᓚᖅ.
