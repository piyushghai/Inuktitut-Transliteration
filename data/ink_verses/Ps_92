1ᐊᑕᓂᖅ ᖁᔭᒋᓗᒍ ᑕᒪᓐᓇ ᐱᐅᔫᕗᖅ,
2ᐅᓪᓛᒃᑯᑦ ᓇᓗᓁᖅᓗᒍ ᓇᒡᓕᖕᓃᑦ ᓱᖁᓯᔪᐃᑦᑐᖅ,
3ᓂᓪᓕᐊᔪᓐᓇᖅᑐᓂᒃ ᐊᑐᖅᓗᓂ ᑯᑭᑦᑕᐸᐅᑎᓂᒃ ᓄᖃᖅᑎᓕᖕᓂᒃ,
4ᐊᑕᓃᖅ ᐱᓇᓱᐊᕐᖕᓂᕐᖕᓄᑦ ᖁᕕᐊᓱᒃᑎᓐᓇᕕᖓ,
5ᐊᑕᓃᖅ ᐱᓇᓱᐊᕐᖕᓂᑎᑦ ᐃᓛᒃ ᐊᖏᔪᖅᔪᐊᖑᕗᑦ!
6ᐃᒃᐱᒍᓱᖏᑦᑑᑉ ᑕᒪᓐᓇ ᖃᐅᔨᒪᓐᖏᓛ,
7ᐱᐅᖏᑦᑐᑦ ᐱᕈᓕᖅᐸᑕ ᐃᕕᒃᓱᒃᑲᑎᑐᑦ,
8ᐃᕝᕕᓪᓕ ᐊᑕᓃᖅ ᖁᑦᓯᖕᓂᖅᐹᖑᕗᑎᑦ ᐃᓱᖃᖏᑦᑐᒧᑦ.
9ᑕᑯᓚᐅᒃᑭᑦ ᐊᑭᕋᖅᑐᖅᑎᑎᑦ ᐊᑕᓃᖅ,
10ᓇᒡᔪᒐᓕ ᐊᖏᔪᕈᖅᑎᓚᐅᖅᐸᑦ ᐃᒻᒧᒃᓯᐅᒐᐅᑉ
11ᐊᑭᕋᖅᑐᖅᑎᒪ ᑲᑕᖕᓂᖏᓐᓂᒃ ᑕᑯᓯᒪᓕᖅᐳᖓ;
12ᐃᓱᐊᖅᑐᓕᔪᑦ ᐱᕈᕐᖕᓂᐊᖅᐳᑦ ᓇᐹᖅᑐᑎᑐᑦ ᐹᒥᑎᑐᑦ,
13ᑲᓐᖓᖅᓲᑎᒋᔭᐅᓯᒪᖕᒪᑕ ᐊᑕᓂᐅᑉ ᐃᒡᓗᖓᓂ,
14ᐃᓄᑐᖃᐅᓕᕋᓗᐊᕈᑎᒃ ᓱᓕ ᐱᕈᖅᑐᖃᕈᒫᖅᐳᑦ,
15ᓇᓗᓁᖅᓯᖁᓪᓗᒋᑦ ᐊᑕᓂᖅ ᐃᓱᐊᖅᑑᖕᒪᑦ;
