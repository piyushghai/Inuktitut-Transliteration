1ᔫᑕᒻ ᐊᕐᕌᒍᖃᓚᐅᖅᐳᖅ 25-ᓂᒃ ᐊᖓᔪᖅᑳᖅᔪᐊᓐᖑᖅᑎᓪᓗᒍ, ᐊᖓᔪᖅᑳᖑᓚᐅᖅᐳᖅᓗ ᐊᕐᕌᒍᓂᒃ 16-ᓂᒃ ᔪᕉᓴᓚᒥ. ᐊᓈᓇᖓ ᐊᑎᖃᖅᐳᖅ ᔨᕉᓴᕼᐊᒥᒃ ᔭᑑᑭᐅᑉ ᐸᓂᖓ. 
2ᐱᓂᐊᕐᖕᓂᖃᓚᐅᖅᐳᖅᓗ ᓈᒻᒪᒃᑐᒥᒃ ᐊᑕᓂᐅᑉ ᑕᑯᓐᓇᖅᑕᖓᒍᑦ, ᐊᑖᑕᖓᑕ ᐅᔧᐊᐅᑉ ᐱᓂᐊᕐᖕᓂᕆᓚᐅᖅᑕᖓᑐᑦ; ᐊᑖᑕᒥᑐᓪᓕ ᐱᐅᖏᑦᑐᓕᓚᐅᓐᖏᓚᖅ ᐊᑕᓂᐅᑉ ᐃᒡᓗᖓᓂ ᑎᐱᑦᓯᐊᕆᒃᑐᒥᒃ ᐃᑯᐊᓪᓔᓗᓂ. ᐃᓄᐃᓪᓕ ᑭᓯᐊᓂ ᐱᐅᖏᑦᑐᓖᓐᓇᓚᐅᖅᐳᑦ.
3ᔫᑕᒻ ᐃᑎᖅᑕᖅᕕᖕᒥᒃ ᐳᖅᑐᓂᖅᓴᒥᒃ ᓴᓇᓚᐅᖅᐳᖅ ᐊᑕᓂᐅᑉ ᐃᒡᓗᖓᓂ, ᐊᕙᓗᖅᔪᐊᒥᒡᓗ ᐊᑯᓂ ᓴᓇᓚᐅᖅᐳᖅ ᐅᐱᐅᓕᒥᒃ ᐊᑎᓕᖕᒥᒃ. 
4ᐃᒡᓗᒐᓴᓕᐅᓚᐅᖅᐳᖅᓗ ᔫᑕᐅᑉ ᖃᖅᑲᖓᓂ, ᓇᐹᖅᑐᐃᓪᓗ ᐊᑯᓐᓂᖓᓂ ᐃᑎᖅᓴᓂᒃ ᐃᔨᖅᓯᒪᕕᓕᐅᓚᐅᖅᐳᖅ ᓇᐸᔪᖅᔪᐊᓕᐅᖅᓗᓂᓗ. 
5ᐅᓇᑕᓚᐅᖅᐳᖅ ᐊᒧᓁᑎᑦ ᐊᖓᔪᖅᑳᖅᔪᐊᖓᓂᒃ ᓵᓚᒋᓪᓗᒋᓪᓗ. ᐊᒧᓁᑎᒥᐅᓪᓗ ᑐᓂᓚᐅᖅᐹᑦ ᑖᑦᓱᒪᓂ ᐊᕐᕌᒍᒥ 100-ᓂᒃ ᑖᓚᓐᑎᓂᒃ ᓯᐅᓪᕕᕆᓂᒃ, 10,000-ᓂᒡᓗ ᖃᑦᑕᓂᒃ ᓂᐊᖂᔭᒃᓴᓂᒃ, ᓂᐊᖂᔭᒃᓮᓪᓗ ᓴᐅᓂᖏᓐᓂᒃ 10,000-ᓂᒃ. ᐊᒧᓁᑎᒥᐅᓪᓗ ᑍᒤᓪᓗᐊᖅᑐᓂᒃ ᐊᑭᓕᓚᐅᖅᐹᑦ ᐊᕐᕌᒎᑉ ᐂᑉᐸᖓᓂ ᐱᖓᔪᐊᓐᓂᓗ. 
6ᔫᑕᒻᓗ ᐊᔪᖏᑦᑐᖅᔪᐊᕈᓚᐅᖅᐳᖅ, ᐱᓇᓱᐊᑦᓯᐊᕈᒪᓪᓗᓂ ᑐᒃᓯᐊᓚᐅᕐᖕᒪᑦ ᐊᑕᓂᐅᑉ ᒎᑎᖓᑕ ᓵᖓᓂ. 
7ᔫᑕᒻᓕ ᐱᓂᐊᕐᖕᓂᖏᑕ ᐃᓚᖏᑦ, ᐅᓇᑕᕐᖕᓂᖏᓪᓗ ᐱᓂᐊᕐᖕᓂᖏᓪᓗ, ᑎᑎᕋᖅᓯᒪᕗᑦ ᐄᓴᕅᓕᒥᐅᑉ ᔫᑕᒥᐅᓪᓗ ᐊᖓᔪᖅᑳᖅᔪᐊᖏᑕ ᑎᑎᕋᖅᓯᒪᔪᖁᑎᖏᓐᓂ. 
825-ᓂᒃ ᐊᕐᕌᒍᖃᓚᐅᖅᐳᖅ ᐊᖓᔪᖅᑳᖅᔪᐊᓐᖑᖅᑎᓪᓗᒍ, ᐊᖓᔪᖅᑳᖑᓚᐅᖅᐳᖅᓗ ᐊᕐᕌᒍᓂᒃ 16-ᓂᒃ ᔪᕉᓴᓚᒥ. 
9ᔫᑕᒻᓗ ᑐᖁᖕᒪᑦ ᓯᕗᓕᖏᑕ ᐃᓂᖓᓄᐊᖅᐳᖅ, ᐃᓗᕕᖅᐹᓪᓗ ᑍᕕᑎᐅᑉ ᐃᒡᓗᒐᓴᖏᓐᓂ; ᐃᕐᖕᓂᖓᓗ ᐂᕼᐊᔅ ᐊᖓᔪᖅᑳᓐᖑᖅᐳᖅ ᐃᓂᖓᓂ.
