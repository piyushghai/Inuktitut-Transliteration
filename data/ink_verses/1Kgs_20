1ᓯᕆᐊᒥᐅᑦ ᐊᖓᔪᖅᑳᖅᔪᐊᖓ ᐱᓐ-ᕼᐊᑖᑦ ᐅᓇᑕᖅᑎᖁᑎᓕᒫᒥᓂᒃ ᑲᑎᖅᓱᐃᕗᖅ, ᐊᖓᔪᖅᑳᖅᔪᐊᓪᓗ 32-ᑦ ᐃᓚᒋᕔᑦ, ᕿᒻᒥᖅᔪᐊᖏᓪᓗ ᐅᓇᑕᐅᑎᖏᓪᓗ ᐊᒃᓴᓗᐊᓖᑦ; ᒪᔪᐊᕋᒥᓗ ᐅᓇᑕᕆᐊᖅᐳᖅ ᓴᒥᐊᕆᐊᓗ ᓵᓚᒋᓪᓗᒍ. 
2ᐅᖃᕆᐊᖅᑐᖅᑎᑦᓯᕗᓪᓗ ᐃᒡᓗᒐᓴᖕᓄᑦ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓᓄᑦ ᐂᕼᐊᑉᒧᑦ, ᐅᖃᐅᑎᓪᓗᒍ, “ᐱᓐ-ᕼᐊᑖᑎ ᐃᒫᒃ ᐅᖃᕐᖕᒪᑦ: 
3‘ᓯᐅᓪᕕᕆᑎᑦ ᒎᓗᑎᓪᓗ ᐱᒋᕙᒃᑲ; ᐱᐅᓂᖅᐹᖁᑎᑎᓪᓗ ᓄᓕᐊᑎᑦ ᕿᑐᕐᖓᑎᓪᓗ ᑖᒃᑯᐊᑦᑕᐅᖅ ᐱᒋᒋᕙᒃᑲ.’”
4ᐄᓴᕅᓕᒥᐅᓪᓗ ᐊᖓᔪᖅᑳᖅᔪᐊᖓ ᑭᐅᕗᖅ, ᐅᖃᖅᓗᓂ, “ᓲᖅᓗ ᐅᖃᕋᕕᑦ ᐊᑕᓃᖅ, ᐊᖓᔪᖅᑳᖅᔪᐊᒃ, ᑍᒤᓕᖅᓕ, ᐃᓕᖕᓄᑦ ᐱᖁᑕᐅᕗᖓ, ᐱᖁᑎᓕᒫᒃᑲᓗ ᐱᒋᕙᑎᑦ.”
5ᐅᖃᕆᐊᖅᑐᖅᑎ ᐅᑎᕋᒥ ᐅᖃᖅᐳᖅ, “ᐱᓐ-ᕼᐊᑖᑦ ᐅᖃᖅᐳᖅ, ‘ᐃᓛᒃ ᐅᖃᖅᑎᑦᓯᓚᐅᖅᐳᖓ, ᐅᖃᖅᑐᒥᒃ, “ᓯᐅᓪᕕᕆᑎᑦ ᒎᓗᑎᑦ ᓄᓕᐊᑎᑦ ᕿᑐᕐᖓᑎᓪᓗ ᕾᒃᑭᑦ,” 
6ᐱᔨᒃᑲ ᑎᓕᓛᖅᐸᒃᑲ ᖃᐅᒃᐸᑦ ᑍᒤᓪᓗᐊᓕᖅᐸᑦ, ᕿᓂᕆᐊᕈᒫᖅᐳᑦ ᐃᒡᓗᖕᓄᑦ, ᐱᔨᕕᓪᓗ ᐃᒡᓗᖏᓐᓂᒃ, ᐃᒤᓕᐅᓛᖅᐳᖅ, ᐱᐅᒋᔭᓕᒫᒥᖕᓂᒃ ᐱᓗᑎᒃ ᐊᐅᓪᓚᕈᑎᔪᒫᖅᐰᑦ.’”
7ᑕᕝᕙ ᐄᓴᕅᓕᒥᐅᑉ ᐊᖓᔪᖅᑳᖅᔪᐊᖓ ᑲᑎᖁᔨᕗᖅ ᐊᖓᔪᖅᑳᓂᒃ ᓯᕗᓕᖅᑎᐅᔪᓕᒫᓂᒃ ᓄᓇᒥᖕᓂ, ᐅᖃᐅᑎᓪᓗᒋᑦ, “ᑐᓴᕆᑦᓯ, ᒫᓐᓇ ᐊᖑᑦ ᐅᕙᑦᑎᓐᓂᒃ ᓱᕅᓇᓱᐊᖅᑐᖅ, ᐅᖃᐅᑦᔭᐅᔭᖅᑐᖅᑎᓚᐅᕐᖕᒪᖓ ᓄᓕᐊᒃᑲ ᕿᑐᕐᖓᒃᑲᓗ, ᓯᐅᓪᕕᕇᑦ ᒎᓗᐃᓪᓗ ᐱᔪᒪᓪᓗᒋᑦ, ᕿᐱᓗᓚᐅᓐᖏᓚᕋᓗ.”
8ᐊᖓᔪᖅᑳᓕᒫᓪᓗ ᐃᓄᓕᒫᓪᓗ ᐅᖃᖅᐳᖅ, “ᓈᓚᒃᑍᓕᒍᒃ, ᐊᖏᖅᑍᓕᓗᒍᓗ.”
9ᑍᒤᒻᒪᑦ ᐱᓐ-ᕼᐊᑖᑎᐅᑉ ᐅᖃᕆᐊᖅᑐᖅᑎᑕᖏᓐᓄᑦ ᐅᖃᖅᐳᖅ, “ᐊᑕᓂᕋ ᐊᖓᔪᖅᑳᖅᔪᐊᖅ ᐅᖃᐅᑎᒍᒃ, ‘ᓯᕗᓪᓕᕐᖕᒥ ᐱᔪᒪᓚᐅᖅᑕᑎᑦ ᐊᖏᓚᖅᐸᒃᑲ; ᑭᓯᐊᓂᓕ ᑭᖑᓪᓕᕐᖕᓄᑦ ᐊᖏᕈᓐᓇᓐᖏᓚᖓ.’” ᐅᖃᕆᐊᖅᑐᖅᑎᓗ ᐅᖃᕆᐊᖅᑐᓚᐅᖅᓗᓂ ᐅᑎᕐᖕᒥᒐᒥ ᐅᖃᖅᐳᖅ. 
10ᐱᓐ-ᕼᐊᑖᑎᐅᑉ ᐅᖃᕆᐊᖅᑐᖅᑎᑉᐹᖓ ᐅᖃᖅᓗᓂ, “ᒎᑎᓐᓄᑦ ᐱᒋᐊᖅᑕᐅᓗᖓ, ᓱᒋᐊᖅᑕᐅᓂᐊᖅᐳᖓ, ᓴᒥᐊᕆᐊ ᓄᖑᑕᐅᑎᓐᓂᐊᖏᒃᑯᒃᑯ ᐃᓄᖕᓄᑦ ᒪᓕᒃᑐᓄᑦ ᐅᕙᓐᓂᒃ!”
11ᐄᓴᕅᓕᒥᐅᓪᓗ ᐊᖓᔪᖅᑳᖅᔪᐊᖓ ᑭᐅᕗᖅ ᐅᖃᖅᓗᓂ, “ᐅᖃᐅᑎᒍᒃ, ‘ᓴᐴᓗᑕᒥᓂᒃ ᐊᑎᔪᖅ ᐃᒻᒥᓂᒃ ᐱᐅᔪᕆᓐᖏᓚᐅᖅᓕ, ᓴᐴᓗᑕᒥᓂᒃ ᐲᖅᓯᔪᑎᑐᑦ.’”
12ᐱᓐ-ᕼᐊᑖᑎᐅᑉ ᑕᒪᓐᓇ ᑐᓴᕋᒥᐅᒃ ᐅᖃᐅᓯᕆᔭᐅᔪᖅ ᐊᖓᔪᖅᑳᖅᔪᐊᑉ ᐱᖃᑎᒋᓪᓗᒋᑦ ᐃᒥᖅᑎᓪᓗᒋᑦ ᓇᔪᖅᑕᒥᓂ, ᐃᓚᒥᓄᑦ ᐅᖃᖅᐳᖅ, “ᐊᑐᐃᓐᓇᕈᓕᕆᑦᓯ.” ᑕᕝᕙ ᐊᑐᐃᓐᓇᕈᖅᐳᑦ ᐅᓇᑕᕆᐊᕈᒪᓪᓗᑎᒃ ᐃᒡᓗᒐᓴᖕᓄᑦ.
13ᑕᑯᒋᓪᓗ, ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ ᐅᐸᒍᑎᕗᖅ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓᓄᑦ ᐂᕼᐊᑉᒧᑦ, ᐅᖃᐅᑎᓪᓗᒍᓗ, “ᐊᑕᓂᖅ ᐃᒫᒃ ᐅᖃᖅᐳᖅ, ‘ᑕᑯᓚᐅᖅᐱᒌᑦ ᐃᓄᒐᓴᒡᔪᐊᑦ? ᑕᑯᒋᑦ, ᐊᒡᒐᖕᓄᑦ ᑐᓂᓂᐊᖅᐸᒃᑲ ᐅᓪᓗᒥ; ᖃᐅᔨᓂᐊᕋᕕᑦ ᐅᕙᖓ ᐊᑕᓂᐅᒐᒪ.’”
14ᐂᕼᐊᑉᓗ ᐊᐱᕆᕗᖅ, “ᑭᓇ ᐅᓇᑕᖅᑐᓂᒃ ᓯᕗᓕᕐᖕᓂᐊᖅᐸ?”
15ᑕᕝᕙ ᐃᓅᓱᒃᑐᑦ ᐅᓇᑕᖅᑏᑦ ᓄᓇᓕᖕᓂᑦ ᐊᐅᓚᑦᓯᔩᑦ ᐱᔨᖏᑦ ᑲᑎᑎᑉᐰᑦ, ᑲᑎᓪᓗᒋᑦ 232-ᖑᕗᑦ, ᑖᒃᑯᐊ ᑭᖑᓂᖓᓐᓂ ᐄᓴᕅᓕᒃᑯᑦ ᐅᓇᑕᖅᑎᖏᑦ ᑲᑎᓪᓗᒋᑦ, ᐅᓄᕐᖕᓂᖃᖅᑐᑦ 7,000-ᓂᒃ.
16ᐊᐅᓪᓚᖅᐳᓪᓗ ᐅᓪᓗᖅ ᕿᑎᕋᓕᖅᑎᓪᓗᒍ, ᑍᒤᓕᐅᖅᑎᓪᓗᒋᑦ ᐱᓐ-ᕼᐊᑖᑎᒃᑯᑦ ᐊᖓᔪᖅᑳᖅᔪᐊᓪᓗ 32-ᖑᔪᑦ ᐃᒥᖃᑎᒌᒃᐳᑦ ᐋᖓᔮᓕᖅᓗᑎᒃ ᓇᔪᖅᑕᒥᓂ ᐊᖓᔪᖅᑲᐅᕕᖕᒥᓂ.
17ᑕᕝᕙ ᐃᓅᓱᒃᑐᑦ ᐅᓇᑕᖅᑏᑦ ᓄᓇᓕᖕᓂᑦ ᐊᐅᓚᑦᓯᔩᑦ ᐱᔨᖏᑦ ᐊᐅᓪᓚᖅᐳᑦ. ᐱᓐ-ᕼᐊᑖᑦ ᑎᓕᓯᕗᖅ ᖃᐅᔨᓴᕆᐊᖅᑐᓂᒃ, ᑖᒃᑯᐊᓗ ᐅᖃᐅᑎᕚᑦ, “ᐊᖑᑏᑦ ᓴᒥᐊᕆᐊᒥᑦ ᐊᓂᕗᑦ!” 
18ᑕᕝᕙ ᑎᓕᓪᓗᒋᑦ ᐅᖃᐅᑎᕔᑦ, “ᐅᓇᑕᕆᐊᖏᓪᓗᑎᒃ ᕾᒃᐸᑕ, ᐅᓇᑕᕆᐊᕋᓗᐊᖅᐸᑕᓗ, ᑐᖁᖏᓪᓗᒋᑦ ᑎᒍᓂᐊᖅᐸᓯ.”
19ᑕᕝᕙ ᐃᓅᓱᒃᑐᑦ ᐅᓇᑕᖅᑏᑦ ᓄᓇᓕᖕᓂᑦ ᐊᐅᓚᑦᓯᔩᑦ ᐱᔨᖏᑦ ᐃᒡᓗᒐᓴᖕᓂᑦ ᐊᓂᕗᑦ, ᒪᓕᒃᑕᐅᓪᓗᑎᒃ ᐅᓇᑕᖅᑐᒃᓴᓄᑦ. 
20ᐊᑐᓂᑦ ᐊᑭᓕᒥᖕᓂᒃ ᐊᖑᑎᓂᒃ ᑐᖁᑦᓯᕗᑦ; ᑍᒤᒻᒪᑦ ᓯᕆᐊᒥᐅᑦ ᕿᒫᕗᑦ, ᐄᓴᕅᓕᒥᐅᓪᓗ ᒪᓕᒃᐰᑦ, ᐱᓐ-ᕼᐊᑖᑎᓕ ᓯᕆᐊᒥᐅᑦ ᐊᖓᔪᖅᑳᖅᔪᐊᖓ ᕿᒫᕗᖅ ᕿᒻᒥᖅᔪᐊᒃᑯᑦ ᐊᓐᓇᒃᓗᓂ ᕿᒻᒥᖅᔪᐊᒃᑰᖅᑐᑦ ᐃᓚᒋᓪᓗᒋᑦ. 
21ᐄᓴᕅᓕᒥᐅᓪᓗ ᐊᖓᔪᖅᑳᖅᔪᐊᖓ ᒪᓕᒃᓴᖅᐳᖅ, ᕿᒻᒥᖅᔪᐊᓕᖕᓂᒃ ᑲᓕᒐᓕᖕᓂᒡᓗ ᐊᒃᓴᓗᐊᓕᖕᓂᒃ ᓵᓚᒋᓪᓗᒋᓪᓗ, ᓯᕆᐊᒥᐅᓪᓗ ᑐᖁᕋᖅᐰᑦ ᐅᓄᖅᑐᖅᔪᐊᑦ.
22ᑕᕝᕙ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ ᕾᕗᖅ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓᓄᑦ, ᐅᖃᐅᑎᓪᓗᒍᓗ, “ᐅᑎᖅᓗᑎᑦ ᑕᕾᖅᓯᕆᐊᖅᑐᓕᕆ, ᑲᒪᑦᓯᐊᖅᓗᑎᓪᓗ ᐱᔭᕆᐅᖅᓮᑦᓯᐊᕐᖕᓂᐊᖅᐳᑎᑦ; ᐅᐱᕐᖔᖑᓕᖅᐸᑦ ᓯᕆᐊᒥᐅᑦ ᐊᖓᔪᖅᑳᖅᔪᐊᖓ ᐅᓇᑕᕆᐊᓛᕐᖕᒥᖕᒪᑦ ᐃᓕᖕᓂᒃ.”
23ᓯᕆᐊᒥᐅᓪᓗ ᐊᖓᔪᖅᑳᖅᔪᐊᖓᑕ ᐱᔨᖏᑕ ᐊᖓᔪᖅᑳᓂ ᐅᖃᐅᑎᕚᑦ, “ᒎᑎᖏᑦ ᒎᑎᐅᕗᑦ ᖃᖅᑲᒥᐅᓄᑦ, ᑍᒤᒻᒪᑦ ᐅᕙᑦᑎᓐᓂᑦ ᓲᖑᓂᖅᓴᐅᓚᐅᖅᐳᖅ; ᑭᓯᐊᓂᓕ ᐅᓇᑕᕈᑦᑎᒍᑦ ᓇᑎᕐᖕᓇᒥ, ᖁᓚᕐᖕᓇᓐᖏᓚᖅ ᑖᒃᑯᓇᓐᖓᑦ ᓲᖑᓂᖅᓴᐅᓛᖅᐳᒍᑦ. 
24ᐃᒤᓕᐅᓚᐅᕆᑦ, ᐊᖓᔪᖅᑳᖅᔪᐊᑦ ᓄᖅᑲᖅᑎᓚᐅᒃᑭᑦ ᐃᓂᒋᔭᖏᓐᓂᑦ, ᑭᖑᕝᕕᖔᖅᓗᒋᑦ ᐅᓇᑕᖅᑐᒃᓴᓄᑦ ᐊᖓᔪᖅᑳᓂᒃ, 
25ᑲᑎᖅᓱᐃᓗᑎᓪᓗ ᐅᓇᑕᖅᑐᒃᓴᓂᒃ ᐊᓯᐅᔨᓚᐅᖅᑕᖅᑐᑦ ᐅᓄᖅᑎᒋᔪᓂᒃ, ᕿᒻᒥᖅᔪᐊᓂᒃ ᑲᓕᒐᕐᖕᓂᒡᓗ ᐊᒃᓴᓗᐊᓕᖕᓂᒃ; ᐅᓇᑕᖅᑕᒃᓴᕆᕙᕗᑦ ᓇᑎᕐᖕᓇᒥ, ᖁᓚᕐᖕᓇᓐᖏᓚᖅ ᑖᒃᑯᓇᓐᖓᑦ ᓲᖑᓂᖅᓴᐅᓛᖅᐳᒍᑦ.”
26ᑍᒤᓕᐅᓕᓚᐅᖅᐳᖅ, ᐊᕐᕌᒍᑎᓪᓗᒍ ᐅᐱᕐᖓᒃᑯᑦ, ᐱᓐ-ᕼᐊᑖᑎᐅᑉ ᓯᕆᐊᒥᐅᑦ ᑲᑎᖅᓱᓚᐅᖅᓗᒋᑦ, ᐊᐱᒃᒧᓪᓗ ᑎᑭᑉᐳᑦ, ᐄᓴᕅᓕᒥᐅᓂᒃ ᐅᓇᑕᕆᐊᖅᓗᑎᒃ. 
27ᐄᓴᕅᓕᒥᐅᑉ ᐃᓄᖏᑦ ᑲᑎᖅᓱᕆᕗᑦ ᐃᓂᒃᓴᒥᓅᖅᑲᖅᓗᑎᒡᓗ, ᐅᓇᑕᕆᐊᓕᖅᓗᑎᒃ ᑖᒃᑯᓂᖓ; ᐄᓴᕅᓕᒥᐅᑦ ᐃᓄᖏᑦ ᑕᖕᒫᕋᒥᒃ ᒎᑦᓯᑎᑐᑦ ᒪᕐᕈᐃᓕᖅᑲᖔᔪᒃᑎᑐᑦ ᑲᑎᓐᖓᔪᑎᑐᑦ ᑍᒤᓚᐅᖅᐳᑦ, ᓯᕆᐊᒥᐅᓪᓕ ᓄᓇᓕᒫᒥᒃ ᓈᔨᓯᒪᑎᓪᓗᒋᑦ.
28ᒎᑎᐅᑉ ᐃᓄᖁᑎᖓ ᐄᓴᕅᓕᒥᐅᑉ ᐊᖓᔪᖅᑳᖅᔪᐊᖓᓄᐊᕋᒥ ᐅᖃᐅᑎᕚ, “ᐊᑕᓂᖅ ᐃᒫᖅ ᐅᖃᖅᐳᖅ, ‘ᓯᕆᐊᒥᐅᑦ ᐃᒫᒃ ᐅᖃᓚᐅᕐᖕᒪᑕ, “ᐊᑕᓂᖅ ᒎᑎᐅᕗᑦ ᖃᖅᑲᒥᐅᓄᑦ ᓇᖅᓴᒥᐅᓄᓪᓕ ᒎᑎᐅᓐᖏᓚᖅ,” ᑍᒤᒻᒪᑦ ᑖᒃᑯᐊ ᐅᓄᖅᑐᖅᔪᐊᑦ ᐃᓕᖕᓄᑦ ᑐᓂᓂᐊᖅᐸᒃᑲ, ᖃᐅᔨᖁᓪᓗᑎᑦ ᐅᕙᖓ ᐊᑕᓂᐅᒐᒪ.’”
29ᑕᖕᒫᖅᓯᒪᓚᐅᖅᐳᑦ ᐊᑭᓕᕇᒡᓗᑎᒃ ᐅᓪᓗᓂᒃ 7-ᓂᒃ. ᐅᓪᓘᑉ 7-ᖓᓐᓂ ᐅᓇᑕᕆᐊᖅᐳᑦ; ᐄᓴᕅᓕᒥᐅᓪᓗ ᐃᓄᖏᑦ ᓯᕆᐊᒥᐅᓂᒃ ᐱᓱᒃᑎᓂᒃ ᑐᖁᑦᓯᕗᑦ 100,000-ᓂᒃ ᐅᓪᓗᒥ ᐊᑕᐅᓯᕐᖕᒥ. 
30ᐊᓯᖏᓪᓗ ᕿᒫᕗᑦ ᐊᐱᒃ ᐃᒡᓗᒐᓴᖏᓐᓄᑦ; ᑖᒃᑯᐊᓗ ᐊᒥᐊᒃᑯᐃᑦ ᐊᕙᓗᖅᔪᐊᒧᑦ ᑲᑕᒡᕕᐅᕗᑦ 27,000-ᓮᑦ.
31ᐊᖓᔪᖅᑳᖁᑎᖏᑕᓗ ᐅᐸᒡᓗᒍ ᐅᖃᐅᑎᕚᑦ, “ᑕᑯᒋᑦ ᒫᓐᓇ, ᑐᓴᐅᒪᕗᒍᑦ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖏᑦ ᓂᑲᒍᓱᓲᖑᖕᒪᑕ; ᐊᑏ ᐃᒃᐱᐊᖅᔪᖕᓂᒃ ᖃᕿᐊᓕᖅᑐᖅᓯᐅᑎᓂᒃ ᕿᑎᕉᓯᖅᓗᑕ ᐊᒃᓗᓈᒥᒡᓗ ᖁᖓᓯᑦᑎᓐᓄᑦ ᕿᓚᒃᓯᓗᑕ, ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓᓄᐊᓚᐅᖅᑕ; ᐃᒻᒪᖄ ᑐᖁᓐᓂᐊᓐᖏᓛᑎᑦ.” 
32ᑍᒤᒻᒪᑦ ᐃᒃᐱᐊᖅᔪᖕᓂᒃ ᖃᕿᐊᓕᖅᑐᖅᓯᐅᑎᓂᒃ ᕿᑎᕉᓯᖅᐳᑦ ᐊᒃᓗᓈᒥᒡᓗ ᖁᖓᓯᕐᖕᒥᖕᓄᑦ ᕿᓚᒃᓱᐃᕗᑦ, ᐄᓴᕅᓕᒥᐅᓪᓗ ᐊᖓᔪᖅᑳᖅᔪᐊᖓᓄᐊᕋᒥᒃ ᐅᖃᐅᑎᕚᑦ, “ᐱᔩᑦ ᐱᓐ-ᕼᐊᑖᑦ ᐅᖃᕐᖕᒪᑦ, ‘ᕿᓄᕕᒋᕙᒋᑦ ᐃᓅᑎᓚᐅᓐᖓ.’”
33ᐊᖑᑏᓪᓗ ᑖᒃᑯᐊ ᖃᐅᔨᓴᑦᓯᐊᖅᐳᑦ ᖃᓄᐃᓐᓂᐊᕐᖕᒪᖔᑦ ᓂᑲᒍᓱᖕᓂᐊᕐᖕᒪᖔᑦ, ᐅᖃᐅᓯᖓᓗ ᒪᓕᒡᓗᒍ ᐅᖃᑲᐅᖅᑐᖅᐳᖅ, “ᖃᑕᓐᖑᑏᓂᓐᓇ ᐱᓐ-ᕼᐊᑖᑎ.”
34ᐱᓐ-ᕼᐊᑖᑎᐅᓪᓗ ᐅᖃᐅᑎᕚ, “ᐃᒡᓗᒐᓮᑦ ᐊᑖᑕᒪ ᑎᒍᓚᐅᖅᑕᖏᑦ ᐊᑖᑕᖕᓂᑦ ᐋᖅᑭᒋᐊᑦᓯᐊᕈᒫᖅᐸᒃᑲ; ᓇᖕᒥᓂᒃᓴᕐᖕᓂᒡᓗ ᓂᐅᕕᖅᕕᓕᐅᕈᓐᓇᖅᐳᑎᑦ ᑕᒫᓯᑰᓯᒥ, ᐊᑖᑕᒐᑐᑦ ᑍᒤᓕᐅᓚᐅᕐᖕᒪᑦ ᓴᒥᐊᕆᐊᒥ.”
35ᐊᖑᑎᖃᓚᐅᖅᐳᖅ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᑕ ᐃᕐᖕᓂᖓᓂᒃ ᐅᖃᖅᑎᐅᖃᑎᒥᓄᑦ ᐅᖃᖅᐳᖅ ᐊᑕᓂᐅᑉ ᐱᖁᔨᓂᖓ ᒪᓕᒡᓗᒍ, “ᑎᒡᓗᓚᐅᓐᖓ” ᐊᖑᑎᐅᓪᓕ ᑎᒡᓗᒍᒪᓐᖏᓛ. 
36ᑕᕝᕙ ᑖᑦᓱᒪ ᐅᖃᐅᑎᕚ, “ᐊᑕᓂᐅᑉ ᓂᐱᖓᓂᒃ ᓈᓚᓚᐅᖏᓐᓇᕕᑦ, ᑕᑯᒋᑦ, ᕿᒪᑐᐊᕈᒃᑭᑦ ᓛᔭᒧᑦ ᑐᖁᑕᐅᓂᐊᖅᐳᑎᑦ.” ᑕᕝᕙ ᕿᒪᑐᐊᕐᖕᒪᒍ ᓛᔭᒧᑦ ᐅᐸᒃᑕᐅᒐᒥ ᑐᖁᑕᐅᕗᖅ.
37ᐊᖑᒻᒥᒃ ᓱᓕ ᑕᑯᖕᒥᒐᒥ ᐅᖃᐅᑎᕚ, “ᑎᒡᓗᓚᐅᓐᖓ.” ᐊᖑᑎᐅᓪᓗ ᐊᒃᓱᕈᖅᓗᓂ ᑎᒡᓗᖕᒪᒍ, ᐊᐅᓈᓕᖅᑎᑉᐹ. 
38ᑕᕝᕙ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ ᑕᕝᕙᖓᑦ ᐊᐅᓪᓚᖅᐳᖅ, ᐅᑕᖅᑭᓕᖅᓗᓂᓗ ᐊᖓᔪᖅᑳᖅᔪᐊᒥᒃ ᐊᖅᑯᑎᐅᑉ ᑭᒡᓕᖓᓂ, ᐃᒻᒥᓂᒡᓗ ᐃᓕᑕᕐᖕᓇᕈᓐᓃᖅᑎᑉᐳᖅ ᐃᔨᓂ ᒪᑦᑐᓯᖅᓗᓂᐅᒃ ᐊᓐᓄᕌᕐᖕᒧᑦ. 
39ᐊᖓᔪᖅᑳᖅᔪᐊᖅ ᐊᖅᑯᓵᓕᕐᖕᒪᑦ, ᐊᖓᔪᖅᑳᖅᔪᕐᖕᒧᑦ ᕾᒐᓛᖅᓗᓂ ᐅᖃᖅᐳᖅ, “ᐱᔩᑦ ᐅᓇᑕᖅᑐᓃᓚᐅᖅᐳᖅ, ᑕᑯᒋᓪᓗ, ᐅᓇᑕᖅᑎ ᕾᓪᓗᓂ ᐅᕙᓐᓄᑦ ᐊᖑᒻᒥᒃ ᕾᑦᓯᓚᐅᖅᐳᖅ, ᐅᖃᖅᓗᓂᓗ, ‘ᐅᓇ ᐊᖑᑦ ᑲᒪᒋᒍᒃ; ᕿᒪᒃᓯᑐᐊᖅᐸᑦ, ᐃᓅᓯᖓ ᐃᓅᓯᕐᖕᓄᑦ ᐊᑭᓕᖅᑕᐅᔪᒃᓴᐅᕗᖅ, ᐅᕝᕙᓘᓐᓃᑦ ᐊᑭᓖᔪᒃᓴᐅᕗᑎᑦ ᓯᐅᓪᕕᕆᒥᒃ ᐊᑕᐅᓯᕐᖕᒥᒃ.’ 
40ᐱᔩᑦ ᐱᔭᒃᓴᖃᖅᑎᓪᓗᒍ ᐊᓯᐊᓂᒃ ᐅᕙᓂᓗ ᑖᕙᓂᓗ, ᐊᖑᑦ ᕿᒪᒃᓯᓚᐅᖅᐳᖅ.”
41ᑕᕝᕙ ᑐᐊᕕᖅᓗᓂ ᒪᑦᑐᑎᓂ ᐃᔨᒥᓂᑦ ᐲᖅᐹ; ᐄᓴᕅᓕᒥᐅᓪᓗ ᐊᖓᔪᖅᑳᖅᔪᐊᖓᑕ ᐃᓕᑕᕆᕚ ᐅᖃᖅᑎᐅᖃᑕᐅᓂᖓᓂᒃ. 
42ᐅᖃᐅᑎᓕᖅᓗᒍᓗ, “ᐊᑕᓂᖅ ᐃᒫᒃ ᐅᖃᖅᐳᖅ, ‘ᐊᖑᒻᒥᒃ ᑐᖁᑕᐅᖁᓚᐅᖅᑕᓐᓂᒃ ᑐᖁᑦᓯᖏᓪᓗᑎᑦ ᐊᐅᓪᓚᖅᑎᑦᓯᓚᐅᕋᕕᑦ, ᑍᒤᒻᒪ ᐃᓅᓯᑦ ᐃᓅᓯᖓᓄᑦ ᐃᓇᖏᐅᑎᔪᒃᓴᐅᕗᖅ, ᐃᓄᖁᑎᖏᓪᓗ ᐃᓄᖁᑎᖕᓄᑦ.’”
43ᐄᓴᕅᓕᒥᐅᓪᓗ ᐊᖓᔪᖅᑳᖅᔪᐊᖓ ᐊᖏᕐᕋᐅᕗᖅ ᓴᒥᐊᕆᐊᒧᑦ ᐃᓱᒪᔮᖅᓗᓂ ᕿᒃᓵᓕᖅᓗᓂᓗ.
