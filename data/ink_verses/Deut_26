1“ᓄᓇᑖᖅᓯᒪᓕᕈᑦᓯᓕ ᐊᑕᓂᐅᑉ ᒎᑎᑦᓯ ᐃᓕᑦᓯᓐᓄᑦ ᑐᓂᔭᖓᓂᒃ ᑕᕝᕙᓂᓗ ᐃᓂᓪᓚᑦᓯᐊᖅᓯᒪᓕᕈᑦᓯ, 
2ᑕᕝᕙᓂ ᓯᕗᓪᓕᖅᐹᒥᒃ ᐱᕈᖅᑎᑕᑦᓯᓐᓂ ᐊᑕᓂᐅᑉ ᒎᑎᑦᓯ ᑐᓂᔭᖓᓂᒃ ᐃᓕᑦᓯᓐᓄᑦ, ᑲᑎᑦᓯᓯᒋᐊᕈᑦᓯ ᐊᑐᓂᑦ ᐃᕕᐅᔭᕐᖕᓂᒃ ᐴᒃᓴᑦᓯᓐᓂᒃ ᓇᒃᓴᖅᑐᒃᓴᐅᕗᓯ ᑖᒃᑯᐊᓗ ᓯᕗᓪᓖᖅᐹᒥᒃ ᐲᔭᖅᑕᑎᑦ ᑐᓂᕐᕈᑎᒋᔭᒃᓴᕆᕙᑎᑦ ᑐᒃᓯᐊᖅᕕᖕᒧᑦ. 
3ᑕᒪᓐᓇ ᓇᓪᓕᐅᑎᓯᒪᓕᖅᑎᓪᓗᒍ ᑐᓂᕐᕈᓯᖅᑎᑦᓯᔨᒧᑦ ᐂᔪᒃᓴᐅᕗᓯ ᐅᖃᐅᑎᓗᒍᓗ, ‘ᒫᓐᓇ ᓇᓗᓁᖅᓯᓕᖅᐳᖓ ᐊᑕᓂᕐᖕᒧᑦ ᒎᑎᑦᑎᓐᓄᑦ ᓄᓇᑖᖅᓯᒪᓕᕋᒪ ᓯᕗᓕᕕᓂᑦᑎᓐᓄᑦ ᐅᖃᕕᒃᓱᓂ ᐅᕙᑦᑎᓐᓄᑦ ᑐᓂᔪᒪᓚᐅᖅᑕᖓᓄᑦ.’
4ᑕᕝᕙ ᑐᓂᕐᕈᓯᖅᑎᑦᓯᔨᐅᑉ ᐃᕕᐅᔭᖅ ᐃᓕᖕᓂᑦ ᑎᒍᓗᓂᐅᒃ ᑐᓂᕐᕈᓯᖅᕕᖕᒧᑦ ᐃᓕᔭᒃᓴᕆᕚ ᑐᓂᕐᕈᑕᐅᖁᓪᓗᒍ ᐊᑕᓂᕐᖕᒧᑦ ᒎᑎᑦᓯᓐᓄᑦ. 
5ᑕᕝᕙ ᐊᑕᓂᐅᑉ ᓵᖓᓂ ᐅᖃᐅᓯᖃᖅᑐᒃᓴᐅᕗᑎᑦ ᐃᒤᑦᑐᓂᒃ; ‘ᐊᕋᒥᐊᒥᐅᑕᕐᖕᒥᒃ ᓯᕗᓕᖃᓚᐅᖅᐳᖓ ᑍᒪᓐᖓᑦ ᐃᖏᕐᕋᖃᑦᑕᓚᐅᖅᑐᒥᒃ, ᑖᑦᓱᒪ ᐃᓚᓂ ᐃᑦᔨᑉᑎᒧᐊᕈᑎᓚᐅᖅᐰᑦ ᑕᕝᕙᓂ ᓄᓇᖃᖁᓪᓗᒋᑦ; ᖃᑦᓰᓐᓇᐅᓪᓗᑎᒃ ᑕᕝᕗᓐᖓᓚᐅᖅᐳᑦ; ᑕᕝᕙᓂᓕ ᐅᓄᖅᓯᓚᐅᖅᐳᑦ ᐊᔪᖏᑦᑐᖅᔪᐊᖑᓕᖅᓗᑎᒃ, ᐃᓅᖃᑎᒌᒡᔪᐊᖑᓕᖅᓗᑎᒡᓗ. 
6ᑕᕝᕙᓂ ᐃᑦᔨᑉᑎᒥᐅᓂᑦ ᐱᑦᓯᐊᖅᑕᐅᓚᐅᓐᖏᓚᒍᑦ, ᓱᒃᑯᔨᐊᕆᔭᐅᓪᓗᑕ ᓴᓇᑎᑕᐅᓚᐅᖅᐳᒍᑦ ᐅᖁᒤᑦᑐᓂᒃ ᐱᓇᓱᐊᖅᑎᑕᐅᓪᓗᑕ. 
7ᐊᑕᓂᕐᖕᒧᓪᓕ ᐊᒃᓱᕈᖅᓗᑕ ᐃᑲᔪᖅᑕᐅᔪᒪᓪᓗᑕ ᑐᒃᓯᐊᓚᐅᖅᐳᒍᑦ, ᓯᕗᓕᕕᓂᑦᑕ ᒎᑎᖓᓄᑦ, ᑖᑦᓱᒪᓗ ᑐᓴᓚᐅᖅᐹᑎᒍᑦ, ᐊᒃᓱᕈᖅᑎᑕᐅᓂᕗᓪᓗ ᑕᑯᓚᐅᖅᐹ, ᐅᑯᒤᒃᓴᖅᑎᑕᐅᓂᕗᑦ, ᐱᑦᓯᐊᖅᑕᐅᖏᓐᓂᕗᓪᓗ, 
8ᑖᑦᓱᒪᓕ ᐱᔪᓐᓇᕐᖕᓂᖅᔪᐊᒥᓄᑦ ᓲᖑᓂᕐᖕᒥᓄᓪᓗ ᐊᐅᓪᓚᖅᑎᓚᐅᖅᐹᑎᒍᑦ ᐃᑦᔨᑉᑎᒥᑦ, ᑲᒪᓇᖅᑐᑎᒍᑦ ᓇᓗᓁᒃᑯᑕᖅᑎᒍᓪᓗ ᐱᓇᓱᐊᖅᓗᓂ, ᑕᐰᕐᖕᓇᖅᑐᓂᒡᓗ ᐊᑐᖅᓗᓂ. 
9ᑖᑦᓱᒪ ᑕᒪᐅᖓ ᑎᑭᑎᓚᐅᖅᐹᑎᒍᑦ ᑐᓂᓯᕕᒋᓪᓗᑕᓗ ᓄᓇᒥᒃ ᐊᔪᖅᓴᕐᖕᓇᖏᑦᑐᒥᒃ ᓂᕿᒃᓴᖃᑦᓯᐊᖅᑐᒥᒡᓗ. 
10ᑕᑯᒋᓪᓗ, ᒫᓐᓇ ᐊᑕᓂᕐᖕᒧᑦ ᕾᑦᓯᕗᖓ ᐅᕙᓐᓄᑦ ᑐᓂᓯᒪᔭᖓᑕ ᓄᓇᐅᑉ ᓯᕗᓪᓕᖅᐹᒥᒃ ᐱᕈᖅᑐᕕᓂᖏᓐᓂᒃ.’
11ᐊᑕᓂᕐᖕᒧᑦ ᒎᑎᖕᓄᑦ ᖁᔭᓕᔪᒃᓴᐅᕗᓯ ᐱᐅᔪᓂᒃ ᐊᑕᓂᐅᑉ ᒎᑎᑦᓯ ᑐᓂᓯᕕᒋᖕᒪᓯ ᐃᓚᑎᓪᓗ, ᑕᕝᕙ ᖁᕕᐊᓱᖃᑎᒌᒃᑐᒃᓴᐅᕗᓯ ᓕᕔᑎᓪᓗ ᓄᓇᖃᖅᑐᑐᖃᐅᖏᑦᑐᓪᓗ ᑕᕝᕙᓂ ᓄᓇᖅᑲᑎᒋᔭᓯ ᐃᓚᒋᓗᒋᑦ.
12ᐊᕐᕌᒍᑦ ᐱᖓᓱᑦ ᓈᔭᕌᖓᑕ ᑕᒫᑦ ᓂᐊᖂᔭᒃᓴᓂᒃ ᐱᕈᖅᑎᑕᕕᓂᖅᓯ ᑕᓪᓕᒪᐅᔪᖏᓐᓂᒃ ᑐᓂᓯᖃᑦᑕᖅᑐᒃᓴᐅᕗᓯ, ᓕᕔᑎᒃᑯᓐᓄᑦ, ᓄᓇᖃᖅᑐᑐᖃᐅᖏᑦᑐᓄᓪᓗ, ᐃᓕᐊᖅᔪᖕᓄᓪᓗ, ᐅᐃᒡᒐᕐᖕᓂᕐᖕᓄᓪᓗ, ᓄᓇᓕᓕᒫᓂ ᓂᕆᔪᒪᔭᓕᒫᒥᖕᓂᒃ ᓂᕿᒃᓴᖅᑕᖃᑦᓯᐊᖁᓪᓗᒍ. ᑍᒤᓕᐅᕇᕈᑦᓯᓕ, 
13ᐊᑕᓂᕐᖕᒧᑦ ᒎᑎᑦᓯᓐᓄᑦ ᐅᖃᖅᑐᒃᓴᐅᕗᓯ, ‘ᑕᓪᓕᒪᐅᔪᐃᕈᑎᒃᓴᓐᓂᒃ ᐃᑦᔪᕐᖕᓁᑦᑐᓂᒃ ᐃᒡᓗᓐᓂ ᐊᒥᐊᒃᑯᓯᒪᔪᓐᓁᖅᐳᖓ; ᑕᒪᕐᖕᒥᒃ ᑐᓂᓯᒪᕙᒃᑲ ᓕᕔᑎᓄᑦ, ᓄᓇᖃᖅᑐᑐᖃᐅᖏᑦᑐᓄᑦ, ᐃᓕᐊᖅᔪᖕᓄᑦ, ᐅᐃᒡᒐᕐᖕᓂᕐᖕᓄᓪᓗ, ᑕᒪᑐᒥᖓ ᐅᕙᑦᑎᓐᓄᑦ ᐱᖁᔭᓕᐊᕆᓯᒪᔭᓕᒫᕐᖕᓂᒃ. ᓈᓚᖏᑦᑑᓯᒪᓐᖏᓚᖓ ᐳᐃᒍᖅᓯᒪᓇᖓᓗ ᐱᖁᔨᑦᔪᑎᒋᓯᒪᔭᕐᖕᓂᒃ ᑕᓪᓕᒪᐅᔪᐃᕐᖕᓂᖅ ᐱᑦᔪᑎᒋᓪᓗᒍ. 
14ᓂᕆᓚᐅᓐᖏᓚᖓ ᑕᓪᓕᒪᐅᔪᐃᕈᑎᒃᓴᓐᓂᒃ ᐃᓚᓐᖓᕋᑖᖅᓯᒪᓂᕐᖕᒧᑦ ᕿᒃᓵᒃᑎᓪᓗᖓ; ᐃᒡᓗᓐᓂᓪᓗ ᐊᓐᓂᑦᔨᓚᐅᓐᖏᓚᖓ ᐅᒃᐱᕐᖕᓂᒃᑯᑦ ᓴᓗᒤᓕᓯᒪᓂᕋᖅᑕᐅᑎᓪᓗᖓ; ᑐᓂᕐᕈᑎᖃᓚᐅᕐᖕᓇᖓᓗ ᑖᒃᑯᐊ ᐃᓚᖏᓐᓂᒃ ᑐᖁᖓᔪᓄᑦ, ᐊᑕᓃᖅ, ᓈᓚᑦᓯᐊᓚᐅᖅᐸᒋᑦ ᐱᖁᔨᑦᔪᑎᒋᓯᒪᔭᓕᒫᑎᑦ ᐅᕙᓐᓄᑦ ᐊᑐᖅᓯᒪᕙᒃᑲ ᑕᓪᓕᒪᐅᔪᐃᕐᖕᓂᕐᖕᒧᑦ. 
15ᕿᓚᖕᒥᑦ ᐃᓂᒋᔭᕐᖕᓂᑦ ᐃᑦᔪᕐᖕᓁᑦᑐᒥᑦ ᑕᑯᓴᓚᐅᕆᑦ, ᐃᓄᖁᑎᑎᓪᓗ ᐄᓴᕅᓕᒥᐅᑦ ᓮᒻᒪᖅᑎᓪᓗᒋᑦ ᓄᓇᓗ ᓯᕗᓕᕕᓂᑦᑎᓐᓄᑦ ᐊᖏᕈᑎᒋᓯᒪᔧᑦ, ᐊᔪᖅᓴᕐᖕᓇᖏᑦᑐᖅ ᓂᕿᒃᓴᖃᑦᓯᐊᖅᑐᖅᓗ ᓮᒻᒪᖅᑎᓚᐅᕈᒃ ᐅᕙᑦᑎᓐᓄᑦ ᑐᓂᓚᐅᖅᑍᑦ.’”
16“ᐅᓪᓗᒥ ᐊᑕᓂᐅᑉ ᒎᑎᑦᓯ ᐱᖁᕚᓯ ᓈᓚᖁᓪᓗᓯ ᐱᖁᔨᑦᔪᑎᓕᒫᖏᓐᓂᒃ; ᑍᒤᒻᒪᑦ ᓈᓚᒃᑕᒃᓴᕆᕙᓯ ᓱᖁᓯᔪᐃᑦᑑᓗᓯ ᐆᒻᒪᒻᒧᑦ ᐃᓗᐃᑦᑐᒧᑦ ᑕᕐᖕᓂᕐᖕᓄᓪᓗ ᐃᓗᐃᑦᑐᒧᑦ. 
17ᐅᓪᓗᒥ ᓇᓗᓁᖅᓯᓯᒪᖓᑦᓯ ᐊᑕᓂᕐᖕᒥᒃ ᒎᑎᖃᕐᖕᓂᑦᓯᓐᓂᒃ; ᐊᖏᖅᕕᒋᓯᒪᓪᓗᒍᓗ ᓈᓚᖕᓂᐊᕐᖕᓂᕋᖅᓗᒍ, ᐱᖁᔭᓕᒫᖏᓪᓗ ᒪᓕᖕᓂᐊᕐᖕᓂᕋᖅᓗᒋᑦ, ᐱᖁᔨᑦᔪᑎᒋᓯᒪᔭᓕᒫᖏᓪᓗ ᐊᑐᕐᖕᓂᐊᕐᖕᓂᕋᖅᓗᒋᑦ. 
18ᐅᓪᓗᒥ ᐊᑕᓂᐅᑉ ᐃᓚᓕᐅᓕᖅᐹᓯ ᓇᖕᒥᓂᖅ ᐃᓄᖁᑎᒋᔪᒪᓪᓗᓯ, ᑕᒪᑐᒥᖓ ᐊᖏᖅᕕᒋᓯᒪᖕᒪᓯ, ᑖᑦᓱᒪᓗ ᐱᖁᕚᓯ ᐱᖁᔭᖏᓐᓂᒃ ᑕᒤᓐᓂᒃ ᒪᓕᖁᓪᓗᓯ. 
19ᐱᓐᖑᖅᑎᓯᒪᔭᓕᒫᒥᓂᓪᓗ ᐃᓅᖃᑎᒌᒡᔪᐊᓕᒫᓂᑦ ᐊᔪᖏᓐᓂᖅᓴᐅᑎᓐᓂᐊᖅᐹᓯ, ᑖᓐᓇᓗ ᓂᖅᑐᕐᖕᓇᖅᓯᑎᓐᓂᐊᖅᐸᓯ ᐊᑎᖓᓗ ᐅᐱᓐᓇᖅᓯᑎᓪᓗᒍ. ᑖᑦᓱᒪᓗ ᓇᖕᒥᓂᕆᓗᓂᓯ ᐃᓄᖁᑎᒋᓂᐊᖅᐹᓯ, ᑕᒪᓐᓇ ᐊᖏᕈᑎᒋᓯᒪᖕᒪᒍ.”
