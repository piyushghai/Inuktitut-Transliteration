1ᑕᕝᕙ ᐊᐰᔭ ᑐᖁᓚᐅᖅᐳᖅ ᓯᕗᓕᕐᖕᒥᓄᐊᖅᓗᓂᓗ, ᐃᓗᕕᖅᑕᐅᕗᖅᓗ ᑍᕕᑎᐅᑉ ᐃᒡᓗᒐᓴᖏᓐᓂ; ᐂᓴᓗ ᑖᑦᓱᒪ ᐃᕐᖕᓂᖓ ᐊᖓᔪᖅᑳᕈᓚᐅᖅᐳᖅ ᑖᑦᓱᒥᖓ ᐃᓇᖐᓪᓗᓂ. ᐊᖓᔪᖅᑳᖑᑎᓪᓗᒍ ᐊᕐᕌᒍᓂᒃ ᖁᓕᓂᒃ ᐅᓇᑕᕐᖕᓂᖃᓚᐅᓐᖏᓚᖅ. 
2ᐂᓴᓗ ᐱᓇᓱᐊᑦᓯᐊᓚᐅᖅᐳᖅ ᓇᓛᒎᖅᑐᒥᒡᓗ ᐱᓂᐊᕐᖕᓂᖃᖅᓗᓂ ᐊᑕᓂᐅᑉ ᒎᑎᖓᑕ ᑕᑯᓐᓇᖅᑕᖓᓂ. 
3ᑖᑦᓱᒪ ᔫᑎᐅᖏᑦᑐᑦ ᑐᓂᕐᕈᓯᖅᕕᖏᑦ ᒎᑎᓐᖑᐊᓄᑦ ᐲᔭᖅᐰᑦ, ᒎᑎᓐᖑᐊᓄᓪᓗ ᑐᒃᓯᐊᖅᕖᑦ, ᓇᐸᔪᓪᓗ ᓱᕋᒃᑎᖅᐰᑦ ᐅᕐᕈᑎᓪᓗᒋᑦ, ᕿᔪᐃᓪᓗ ᓴᓇᓐᖑᐊᖅᓯᒪᔪᑦ ᐊᕐᖕᓇᓐᖑᐊᑦ ᐊᓯᕋᒥᒃ ᐊᑎᓖᑦ ᒎᑎᓐᖑᐊᑦ ᓱᕋᒃᑎᖅᐰᑦ ᐅᕐᕈᑎᓪᓗᒋᑦ. 
4ᔫᑕᒥᐅᓂᒡᓗ ᐱᖁᔨᕗᖅ ᐊᑕᓂᐅᑉ ᐱᔪᒪᔭᖓᓂᒃ ᕿᓂᖁᓪᓗᒋᑦ, ᓯᕗᓕᖏᑕ ᒎᑎᖓᓂᒃ, ᒪᓕᖁᓪᓗᒋᓪᓗ ᐱᓂᐊᖅᑕᖁᔭᖏᓐᓂᒃ ᐱᖁᔭᖏᓐᓂᒡᓗ. 
5ᒎᑎᓐᖑᐊᓄᓪᓗ ᑐᒃᓯᐊᖅᕕᓕᒫᑦ ᑐᓂᕐᕈᓯᖅᕖᓪᓗ ᐳᔫᖅᑎᑦᓯᕖᑦ ᐲᔭᖅᑕᐅᖁᕔᑦ ᔫᑕᐅᑉ ᐃᒡᓗᒐᓴᓕᒫᖏᓐᓂᑦ. ᐊᖓᔪᖅᑲᐅᕕᖓᓗ ᐅᓇᑕᕐᖕᓂᖃᓚᐅᓐᖏᓚᖅ ᑖᓐᓇ ᐊᐅᓚᑦᓯᑎᓪᓗᒍ. 
6ᓴᐴᓗᑕᓕᖕᓂᒡᓗ ᐃᒡᓗᒐᓴᖕᓂᒃ ᓴᓇᕗᖅ ᔫᑕᒥ, ᓄᓇᖓᓂ ᐃᓱᒫᓗᓇᖅᑐᖃᓚᐅᓐᖏᓚᖅ; ᐊᕐᕌᒍᓂ ᑖᒃᑯᓇᓂ ᐅᓇᑕᕐᖕᓂᖃᓚᐅᖏᒻᒪᑦ, ᐊᑕᓂᐅᑉ ᓄᓪᓚᖓᑦᓯᐊᕐᖕᓇᖅᑐᒦᑎᓚᐅᕐᖕᒪᒍ. 
7ᔫᑕᒃᑯᓐᓄᓪᓗ ᐅᖃᖅᐳᖅ, “ᒪᑯᐊ ᐃᒡᓗᒐᓮᑦ ᓴᓇᓚᐅᖅᓚᕗᑦ ᐊᕙᓗᖅᔪᐊᓕᐅᖅᓗᒋᑦ, ᐳᖅᑐᔪᓂᒡᓗ ᓇᐸᔪᓕᐅᖅᓗᑕ ᐊᕙᑖᒍᑦ, ᐃᑎᖅᑕᖅᕕᓕᐅᖅᓗᒋᑦ ᓴᕕᕋᔭᖕᓂᒡᓗ ᓴᓐᓂᕈᐊᓕᐅᖅᓗᒋᑦ; ᓄᓇ ᓱᓕ ᑕᒪᓐᓇ ᓄᓇᒋᒐᑦᑎᒍ, ᐊᑕᓂᐅᑉ ᒎᑎᑦᑕ ᐱᔪᒪᔭᖓᓂᒃ ᕿᓂᓚᐅᕋᑦᑕ; ᖃᐅᔨᓇᓱᐊᖅᕕᒋᓚᐅᕋᑦᑎᒍ ᑖᑦᓱᒪ ᐸᒡᕕᓴᒃᑕᐅᑎᓐᖏᓛᑎᒍᑦ ᐊᕙᑎᑦᑎᓐᓂᑦ.” ᑍᒤᒻᒪᑦ ᓴᓇᕗᑦ ᒪᑭᑉᐸᓪᓕᐊᓪᓗᑎᒡᓗ. 
8ᐂᓴᓗ ᐅᓇᑕᖅᑎᖁᑎᖃᖅᐳᖅ 300,000-ᓂᒃ ᔫᑕᒥ, ᐅᓇᑕᐅᑎᓕᖕᓂᒃ ᓴᐴᓗᑕᖃᖅᓗᑎᒃ ᒥᑭᔪᓂᒃ ᖃᓗᒋᐊᖃᖅᓗᑎᒡᓗ, ᐱᑦᔭᒥᓂᒃᑯᓐᓂᑦ 280,000-ᓂᒃ ᐅᓇᑕᖅᑎᖁᑎᖃᖅᐳᖅ, ᓴᐴᓗᑕᓕᖕᓂᒃ ᐱᑎᒃᓯᓕᖕᓂᒃ; ᑖᒃᑯᐊᓕᒫᑦ ᐊᔪᖏᑦᓯᐊᓚᐅᖅᐳᑦ ᐱᔭᕆᐅᖅᓴᓯᒪᑦᓯᐊᖅᓗᑎᒡᓗ.
9ᔨᕋ ᐃᑎᐅᐱᐊᒥᐅᑕᖅ ᐅᓇᑕᕆᐊᓚᐅᖅᐳᖅ ᑖᒃᑯᓂᖓ 1-ᒥᓕᐊᓂᒃ ᐅᓇᑕᖅᑎᖃᖅᓗᓂ 300-ᓂᒡᓗ ᕿᒧᒃᓯᐅᑎᓂᒃ ᐊᒃᓴᓗᐊᓕᖁᑎᖃᖅᓗᓂ, ᒪᕇᓴᒧᓪᓗ ᑎᑭᑉᐳᖅ. 
10ᐂᓴᐅᓪᓗ ᐸᕐᕆᐊᖅᐹ, ᐅᓇᑕᖅᑎᒥᖕᓂᒡᓗ ᐅᐸᓗᖎᔭᖅᐴᒃ ᔨᐸᑕᐅᑉ ᓇᖅᓴᖓᓂ ᒪᕇᓴᒥ. 
11ᐂᓴᓗ ᑐᒃᓯᐊᖅᐳᖅ ᐊᑕᓂᕐᖕᒧᑦ ᒎᑎᒥᓄᑦ, ᐅᖃᓪᓗᓂ, “ᐊᑕᓃᖅ, ᐊᑦᔨᖃᓐᖏᓚᑎᑦ ᐃᑲᔪᕈᓐᓇᖅᑐᒥᒃ, ᓴᓐᖏᔪᓂᒃ ᓴᓐᖐᑦᑐᓂᒡᓗ. ᐊᑕᓃᖅ ᒎᑎᕗᑦ ᐃᑲᔪᓚᐅᖅᑎᒍᑦ, ᐃᓕᖕᓂᒃ ᑕᑎᖃᕋᑦᑕ, ᑕᒪᐅᓐᖓᖅᐳᒍᑦ ᐱᔪᓐᓇᕐᖕᓂᕐᖕᓄᑦ ᐅᓇᑕᕆᐊᖅᓗᑕ ᐅᓄᖅᑐᖅᔪᐊᓄᑦ. ᐊᑕᓃᖅ ᒎᑎᒋᒐᑦᑎᒋᑦ; ᐃᓄᖕᒧᑦ ᓇᓪᓕᐊᓐᓄᓪᓘᓐᓃᑦ ᓵᓚᐅᔪᓐᓇᖏᑦᑐᑎᑦ.”
12ᑕᕝᕙ ᐊᑕᓂᐅᑉ ᐃᑎᐅᐱᐊᒥᐅᑦ ᐂᓴᒃᑯᑦ ᔫᑕᒃᑯᓪᓗ ᐊᖅᑯᑎᒋᓪᓗᒋᑦ ᓵᓚᒋᕔᑦ, ᐃᑎᐅᐱᐊᒥᐅᓪᓗ ᕿᒪᒃᓯᕗᑦ. 
13ᐂᓴᐅᓪᓗ ᐃᓚᒋᔭᖏᑕᓗ ᒪᓕᒃᐰᑦ ᒋᕌᕆᒧᑦ ᑎᑭᓪᓗᑎᒃ, ᐃᑎᐅᐱᐊᒥᐅᓪᓗ ᓵᓚᐅᕗᑦ ᐊᒥᐊᒃᑯᔭᐅᓇᑎᒃ; ᓯᖁᒥᑕᐅᕗᑦ ᐅᓇᑕᖅᑐᒃᓴᖏᑦ ᐊᑕᓂᐅᑉ ᓵᖓᓂ ᐅᓇᑕᖅᑎᖏᓐᓄᓪᓗ. ᔫᑕᐅᓪᓗ ᐃᓄᖏᑦ ᐱᑖᓚᐅᖅᐳᑦ ᐅᓄᖅᑐᖅᔪᐊᓂᒃ ᐱᖁᑎᕕᓂᖏᓐᓂᒃ. 
14ᐃᒡᓗᒐᓮᑦ ᒋᕌᕆᐅᑉ ᖃᓂᒋᔭᖓᓃᑦᑐᓕᒫᑦ ᓵᓚᒋᕔᑦ, ᐊᑕᓂᐅᑉ ᓯᕘᕋᓂᕐᖕᒥᒃ ᑐᓂᓚᐅᕐᖕᒪᒋᑦ. ᐃᒡᓗᒐᓴᓕᒫᓪᓗ ᓇᒡᕚᖅᑕᖅᕕᒋᕔᑦ, ᐱᖁᑎᖅᔪᐊᖃᓚᐅᕐᖕᒪᑕ. 
15ᐅᓇᑕᕆᐊᖅᐰᓪᓗ ᑐᐱᓖᑦ ᐆᒪᔪᓂᒃ ᑲᒪᔨᐅᔪᑦ, ᑎᒍᓪᓗᒋᓪᓗ ᓰᐲᑦ ᑳᒥᓖᓪᓗ ᐅᓄᖅᑐᖅᔪᐊᑦ. ᑭᖑᓂᖓᒍᑦ ᔪᕉᓴᓚᒧᑦ ᐅᑎᖅᐳᑦ.
