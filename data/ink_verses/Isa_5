1ᐃᓐᖏᓚᐅᖅᓚᖓ ᐆᒥᖓ ᓇᒡᓕᒋᔭᓐᓄᑦ,
2ᓄᓇ ᐳᐊᕐᕆᔭᓚᐅᖅᐹ ᐅᔭᕅᔭᖅᓗᒍᓗ;
3ᒫᓐᓇᓕ, “ᔪᕉᓴᓚᒥᐅᑕᐅᔪᓯ ᔫᑕᒥᐅᑕᔪᓯᓗ, ᖃᐅᔨᓇᓱᐊᓕᕆᑦᓯ, ᐅᕙᓐᓂᒃ ᕔᓂᓂᒡᓗ ᐱᕈᖅᓰᕕᖁᑎᓐᓂᒃ. 
4ᓱᓇᒥᒃ ᐱᔭᕆᐊᖃᒃᑲᓐᓂᕋᓗᐊᖅᓗᖓ ᐱᓐᓂᖏᓐᓇᒫ? ᐸᐅᕐᖓᑦᓯᐊᕙᖕᓂᒃ ᓂᕆᐅᒃᑲᓗᐊᕋᒪ, ᓱᖕᒪᑦ ᐸᐅᕐᖓᓂᒃ ᐱᐅᖏᑦᑐᓂᒃ ᐱᕈᖅᑐᖃᖅᐹ?
5ᒫᓐᓇᓕ ᐅᖃᐅᑎᓂᐊᓕᖅᐸᒋᑦ ᐱᕈᖅᓰᕕᖁᑎᓐᓄᑦ ᐱᓇᓱᐊᕐᖕᓂᐊᕐᖕᓂᓐᓂᒃ, ᐊᕙᓗᓕᐅᖅᓯᒪᔪᖅ ᐱᕈᖅᑐᓂᒃ ᐲᕈᒪᕙᕋ, ᑕᕝᕙ ᓄᖑᑕᐅᓂᐊᖅᐳᖅ; ᐊᕙᓗᖏᓪᓗ ᓯᖁᒥᓪᓗᒋᑦ ᑐᓪᓕᕋᖅᑕᐅᓗᓂ. 
6ᐊᑑᑎᖃᕈᓐᓃᖅᑎᑦᓱᒪᕙᕋ, ᕔᓂᒃᓮᓪᓗ ᐱᕈᖅᕕᖏᑦ ᓇᑲᑎᖅᑕᐅᖃᑦᑕᕐᖕᓂᐊᓐᖏᓪᓚᑦ ᓄᓇᖓᓗ ᐊᕿᓕᓴᖅᑕᐅᕙᖏᓪᓗᓂ, ᐊᕚᓚᕿᐊᓪᓗ ᐅᖅᐱᒊᓪᓗ ᑲᑭᓐᓇᖅᑐᓖᑦ ᐱᕈᕈᒫᖅᐳᑦ; ᓄᕗᔧᓪᓗ ᐱᖁᔪᒫᖅᐸᒃᑲ ᑕᕝᕗᖓ ᓯᓚᓗᖁᓇᒋᑦ.”
7ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑦᑕ ᕔᓂᒃᓴᓕᐅᖅᕕᒋᖕᒪᒋᑦ ᐄᓴᕅᓕᐅᑉ ᑭᖑᕚᖏᑦ;
8ᑲᑉᐱᐊᓐᓇᒦᒃ ᐃᒡᓗᓕᐅᖅᐸᓪᓕᐊᔪᖅ ᐊᒃᑐᐊᖃᑦᑕᐅᑎᔪᓂᒃ, ᐱᕈᖅᓰᕕᓕᐅᖅᐸᓪᓕᐊᔪᖅᓗ ᐊᒃᑐᐊᖃᑦᑕᐅᑎᔪᓂᒃ, ᐃᓂᒃᓮᕈᑎᑐᐃᓐᓇᖅᓗᒍ ᖃᓂᒋᔭᖓ, ᐃᓄᑑᓗᑎᒃ ᓄᓇᖃᖅᕕᒋᓕᖅᓗᒍ ᓄᓇᒋᔭᓂ. 
9ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑦ ᑐᓵᑎᓪᓗᖓ ᐅᖃᓚᐅᖅᐳᖅ: “ᐃᓛᒃ, ᐃᒡᓗᐃᑦ ᐅᓄᖅᑐᑦ ᕿᒪᒃᑕᐅᔪᒫᖅᐳᑦ, ᐊᖏᔪᑦ ᑕᑯᒥᓇᖅᑐᓪᓗ ᐃᒡᓗᐃᑦ, ᐃᓄᖃᕈᓐᓃᕈᒫᖅᐳᑦ. 
10ᐱᕈᖅᓰᕖᑦ ᕔᓂᒃᓴᖅᑕᓖᑦ ᐊᖏᓂᖃᖅᑐᑦ ᐃᒡᓗᓕᐅᖅᕕᐅᔪᓐᓇᖅᑐᒧᑦ 40-ᓂᒃ+ ᕔᓂᑖᖅᕕᐅᔪᒫᖅᐳᖅ ᖃᓪᓗᑎᓂᒃ ᑕᓪᓕᒪᓂᒃ, ᐱᕈᖅᓯᐊᒃᓮᓪᓗ ᑲᓐᖓᖅᓲᑎᒃᓴᖏᑦ ᖃᑦᑕᐅᔧᑦ 10-ᑦ ᐱᕈᖅᑎᑦᓯᔪᒫᖅᐳᑦ ᖃᑦᑕᒧᑦ ᐊᑕᐅᓯᕐᖕᒧᑦ ᓈᒻᒪᒃᑐᒥᒃ.”
11ᑲᑉᐱᐊᓐᓇᒦᒃ ᑍᒃᑯᐊ ᐅᓪᓛᕌᖅᔪᒃᑯᑦ ᒪᑭᑉᐸᒃᑐᑦ, ᐃᒥᐊᓗᖕᒥᒃ ᓴᓐᖏᔪᒥᒃ ᐱᔪᓐᓇᖅᓯᔪᒪᓪᓗᑎᒃ, ᐅᓐᓄᐊᒧᑦ ᑎᑭᓪᓗᒍ ᐊᖏᕐᕋᖅᐸᖏᑦᑐᑦ ᐃᒥᐊᓗᖕᒧᑦ ᐆᓇᖅᓯᑎᑕᐅᓚᐅᖏᓐᓂᕐᖕᒥᖕᓂ! 
12ᑯᑭᑦᑕᐸᐅᑎᐅᔭᓂᒃ ᓄᖃᖅᑎᓕᖕᓂᒃ ᕼᐊᕐᐱᓂᒡᓗ ᑯᑭᑦᑕᐸᐅᑎᐅᔭᓂᒃ, ᕿᓚᐅᑎᐅᔭᓂᒡᓗ ᓱᐴᒐᓂᒡᓗ ᕔᓂᓂᒡᓗ ᖁᕕᐊᓲᑎᖃᖃᑦᑕᖅᐳᑦ ᓂᕆᕕᒡᔪᐊᓕᕌᖓᒥᒃ; ᖃᐅᔨᓇᓱᐊᓐᖏᓚᓪᓕ ᐊᑕᓂᐅᑉ ᐱᓇᓱᐊᖅᓯᒪᓂᖓᓂᒃ, ᐃᓱᒪᖃᕋᑎᒡᓗ ᑖᑦᓱᒪ ᐊᒡᒐᖏᑕ ᓴᓇᓯᒪᔭᖏᓐᓂᒃ. 
13ᑍᒤᒻᒪᑦ ᐃᓄᖁᑎᒃᑲ ᐊᐅᓪᓚᕈᑦᔭᐅᓚᐅᖅᐳᑦ ᑎᒍᔭᐅᓪᓗᑎᒃ, ᖃᐅᔨᒪᓇᓱᓚᐅᖏᓐᓇᒥᒃ; ᐊᖑᑎᑦ ᐅᐱᓐᓇᖅᑐᖁᑎᖏᑦ ᑳᖕᓂᕐᖕᒧᑦ ᐱᖅᓕᓕᖅᐳᑦ, ᐃᓄᒐᓴᒡᔪᐊᖁᑎᖏᓪᓗ ᐃᒥᕈᖕᓂᕐᖕᒧᑦ ᖀᓕᖅᐳᑦ. 
14ᑍᒤᒻᒪᑦ ᑐᖁᖓᔪᑦ ᐃᓂᖓᑦ ᐊᕿᐊᑦᑐᖅᑎᑕᐅᓕᖅᐳᖅ; ᖃᓂᓂᓗ ᐂᑦᑕᖅᐹ ᐊᖏᔪᖅᔪᐊᖑᓕᖅᓗᒍ ᐆᒃᑐᕋᖅᑕᐅᔪᓐᓇᖏᑦᑐᒧᑦ, ᔪᕉᓴᓚᐅᓪᓗ ᐊᖓᔪᖅᑳᖁᑎᖏᑦ ᐃᓄᒐᓴᒡᔪᐊᖏᓪᓗ ᑖᑦᓱᒪ ᖃᓂᖓᓄᑦ ᐄᔭᐅᕗᑦ, ᐃᓄᒐᓴᒡᔪᐊᑦ ᐊᖏᔪᕈᖅᑎᑦᓯᕙᒃᑐᓪᓗ ᑖᑦᓱᒥᖓ.
15ᐃᓄᐃᑦ ᐅᑯᑎᑕᐅᕗᑦ, ᐊᖑᑎᓕᒫᓪᓗ ᓇᓗᖅᑯᑎᓕᖅᑎᑕᐅᓪᓗᑎᒃ, ᐱᐅᔪᕆᔪᓪᓗ ᒥᒃᓕᓕᖅᑎᑕᐅᕗᑦ ᓯᑭᖓᓕᖅᓗᑎᒃ. 
16ᕿᓚᖕᒥᐅᒐᓴᒡᔪᐃᓪᓕ ᐊᑕᓂᖓᑦ ᐊᖏᒡᓕᑎᑕᐅᔪᒫᖅᐳᖅ ᐃᖅᑲᖅᑐᐃᑦᓯᐊᕐᖕᓂᒃᑯᑦ, ᒎᑎᓗ ᐃᑦᔪᕐᖕᓁᑦᑐᖅ ᐃᒻᒥᓂᒃ ᓴᖅᑭᑎᑦᓱᒫᖅᐳᖅ ᐃᑦᔪᕐᖕᓁᓐᓂᕐᖕᒥ ᓇᓛᒎᕐᖕᓂᕐᖕᒥᓗ. 
17ᑕᕝᕙ ᓰᐱᐅᑉ ᓄᕐᕋᖏᑦ ᓂᕆᓇᓱᐊᓕᕈᒫᖅᐳᑦ ᓇᖕᒥᓂᖅ ᓂᕆᓇᓱᐊᖅᕕᖕᒥᓃᑦᑐᑐᑦ, ᓯᖁᑦᑎᖅᑕᐅᓯᒪᔪᓂ ᖁᐃᒃᓯᑦᓯᐊᖑᓯᒪᔪᑦ ᒎᑦᓰᓪᓗ ᓄᕐᕋᖏᑦ ᑕᕝᕙᓂ ᓂᕆᓇᓱᒡᓗᑎᒃ.
18ᑲᑉᐱᐊᓐᓇᒦᒃ ᐅᓂᐊᖅᑐᑦ ᐊᔪᖅᑐᓕᓂᕐᖕᒥᒃ ᓴᒡᓗᓂᐅᑉ ᐊᒃᓱᓈᖓᒍᑦ, ᐊᔪᕐᖕᓂᕐᖕᒥᒃ ᐅᓂᐊᖅᑐᑦ ᐊᒃᓱᓈᓂᒃ ᐅᓂᐊᕈᑎᖃᖅᓗᑎᒃ. 
19ᐅᖃᖅᓗᑎᒃ ᐃᒫᒃ: “ᐅᐃᒪᓚᐅᖅᓕ, ᐱᓕᕆᐊᓂ ᑐᐊᕕᐊᕆᓚᐅᖅᓕᐅᒃ ᐱᓇᓱᐊᖅᑕᖓ ᑕᑯᓂᐊᕋᑦᑎᒍ; ᐄᓴᕅᓕᐅᑉ ᐃᑦᔪᕐᖕᓁᑦᑐᖁᑎᖓᑕ ᐱᑦᔪᑎᒃᓴᖓ ᖃᒡᓕᓚᐅᖅᓕ, ᕾᓚᐅᖅᓕ ᖃᐅᔨᓂᐊᕋᑦᑎᒍ!”
20ᑲᑉᐱᐊᓐᓇᒦᒃ ᐱᐅᖏᑦᑐᒥᒃ ᐱᐅᓂᕅᔪᑦ ᐱᐅᔪᒥᒡᓗ ᐱᐅᖏᓐᓂᕅᔪᑦ, ᑖᖅᑐᒥᒃ ᖃᐅᒪᓂᕅᔪᑦ ᖃᐅᒪᔪᒥᒡᓗ ᑖᕐᖕᓂᕅᔪᑦ, ᓰᕐᖕᓇᖏᑦᑐᒥᒃ ᓰᕐᖕᓇᕐᖕᓂᕅᔪᑦ, ᓰᕐᖕᓇᖅᑐᒥᒡᓗ ᓰᕐᖕᓇᖏᓐᓂᕅᔪᑦ!
21ᑲᑉᐱᐊᓐᓇᒦᒃ ᐃᒻᒥᖕᓂᒃ ᑕᐅᑐᒃᑕᒥᒍᑦ ᓯᓚᑐᓇᓱᒋᔪᑦ, ᖃᐅᔨᒪᓂᖅᓴᐅᓇᓱᒋᔪᓪᓗ ᐃᒻᒥᒍᑦ ᑕᐅᑐᒃᑕᒥᒍᑦ!
22ᑲᑉᐱᐊᓐᓇᒦᒃ ᕔᓂᒥᒃ ᐃᒥᖅᓯᑎᐊᓗᐃᑦ, ᐊᔪᖏᑦᑐᐊᓗᐃᓪᓗ ᓴᓐᖏᔪᒥᒃ ᑲᑎᑦᓯᓗᑎᒃ ᐃᒥᐊᓗᓕᐅᖅᑐᑦ, 
23ᓇᓪᓕᐊᑦ ᐱᐅᖏᑦᑐᒥᒃ ᐊᑭᓕᖅᑕᐅᓂᒃᑯᑦ ᐸᓯᔭᒃᓴᐅᖏᓐᓂᕅᔪᑦ, ᐸᓯᔭᒃᓴᐅᖏᑦᑐᒥᒡᓗ ᐊᖅᓵᖅᓯᔪᑦ ᐱᔪᓐᓇᖅᑎᑕᐅᑦᔪᑎᖓᓂᒃ! 
24ᑍᒤᒻᒪᑦ, ᓲᖅᓗ ᐃᑯᒪᐅᑉ ᐃᑯᐊᓚᔫᑉ ᐃᕕᖕᓂᒃ ᑭᓪᓗᐃᕕᐅᔪᕕᓃᑦ ᓄᖑᒻᒪᒋᑦ, ᓲᖅᓗᓗ ᐃᕕᒃᓱᒐᖅ ᐸᓂᖅᑐᖅ ᐃᑯᒪᒧᑦ ᓄᖑᑕᐅᖕᒪᑦ, ᑍᒫᒃᑕᐅᖅ ᐊᒫᖏᑦ ᐊᐅᓂᐅᓕᕈᒫᖅᐳᑦ, ᐱᕈᖅᑐᖏᑕᓗ ᓂᐊᖁᖏᑦ ᐳᔪᕋᖅᑎᑐᑦ ᑎᒃᑕᐅᔪᒫᖅᐳᑦ; ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑕ ᐱᖁᔭᖏᑦ ᒪᓕᒍᒪᓚᐅᖏᒻᒪᒋᑦ, ᐄᓴᕅᓕᐅᓪᓗ ᐃᑦᔪᕐᖕᓁᑦᑐᖁᑎᖓᑕ ᐅᖃᐅᓯᖓ ᓇᕐᕈᒋᓚᐅᕐᖕᒪᑦᔪᒃ. 
25ᑍᒤᒻᒪᑦ ᐊᑕᓂᐅᑉ ᓂᓐᖓᐅᓯᖓ ᐃᑯᐊᓪᓚᓚᐅᖅᐳᖅ ᐃᓄᖁᑎᒥᓄᑦ, ᑕᓕᓂᓗ ᐃᓴᒃᐹ ᑖᒃᑯᓄᖓ ᐱᒋᐊᕈᒪᓪᓗᒋᑦ, ᖃᖅᑬᑦ ᓴᔪᒃᐱᓗᒃᐳᑦ; ᑎᒥᕕᓂᖏᓪᓗ ᐊᖅᑯᑎᓂ ᐃᒋᑕᐅᓯᒪᔪᑎᑐᑦ ᑍᒤᓕᖅᓗᑎᒃ. ᓂᓐᖓᐅᒪᓂᖓ ᓴᖑᓐᖏᓚᖅ ᐊᒡᒐᖏᑦ ᓱᓕ ᐅᖅᓕᖅᑐᖅᐳᑦ.
26ᑖᑦᓱᒪ ᓇᓗᓁᒃᑯᑕᖁᑎᓂ ᓇᑉᐸᖅᑎᓐᓂᐊᖅᐹ ᐃᓅᖃᑎᒌᒡᔪᐊᓄᑦ ᐅᖓᓯᒃᑐᒦᑦᑐᓄᑦ, ᐅᕕᓐᖏᐊᖅᕕᒋᔪᒫᖅᐰᓪᓗ ᕾᖁᓗᒋᑦ ᓄᓇᐅᑉ ᑭᒡᓕᖓᓂᑦ; ᑕᑯᒋᓪᓗ ᑐᐊᕕᒻᒪᕆᒡᓗᑎᒃ, ᕾᔪᒫᖅᐳᑦ! 
27ᑕᖃᓯᒪᔪᒫᓐᖏᓚᑦ, ᐹᓪᓚᖕᓂᐊᕋᑎᒡᓗ, ᓇᔭᖓᖅᑐᖃᕐᖕᓂᐊᓐᖏᓚᑦ ᓯᓂᒃᑐᖃᕐᖕᓂᐊᕋᓂᓗ, ᑕᑦᓯᕈᑎᖏᓪᓗ ᖃᓱᔪᒫᓐᖏᓚᑦ, ᐃᑎᒐᒍᑎᖏᑕᓗ ᓯᖏᖏᓐᓂᒃ ᕿᒃᑐᕋᖅᑐᖃᕐᖕᓂᐊᕋᑎᒃ; 
28ᖃᖅᔪᖏᑦ ᐃᐱᒃᐳᑦ, ᐱᓯᒃᑎᓕᒫᖏᓪᓗ ᓂᐅᖓᒃᓯᒪᕗᑦ ᐅᖅᓕᖅᑐᖅᓗᑎᒃ, ᕿᒻᒥᖅᔪᐊᖏᑕᓗ ᑯᑭᖏᑦ ᐊᖕᒫᒃᓴᑎᑐᑦ ᓯᑎᔪᑎᑐᑦ ᑍᒤᑉᐳᑦ, ᑲᓕᒐᖏᑕᓗ ᐊᒃᓴᓗᐊᖏᑦ ᐅᓚᔪᔭᖅᑎᑐᑦ ᑬᕕᑉᐳᑦ. 
29ᓂᐱᖏᑦ ᓔᔭᑎᑐᑦ ᖃᓕᖑᐊᖅᑐᑎᑐᑦ ᑍᒤᑉᐳᑦ, ᓔᔭᑎᑐᑦ ᐃᓅᓱᒃᑐᑎᑐᑦ ᖃᓕᖑᓛᖅᐳᑦ; ᐃᖅᓯᓵᖅᓗᑎᒃ ᐅᐸᒃᑐᖅᐳᑦ ᓂᕿᒃᓴᒥᖕᓂᒃ, ᑭᖕᒥᐊᓕᖅᓗᒋᓪᓗ ᐊᐅᓪᓚᕈᑎᕔᑦ ᐅᖓᒻᒧᑦ, ᓇᓪᓕᐊᓐᓄᓪᓘᓐᓃᑦ ᐊᖅᓵᖅᑕᐅᔪᓐᓇᕋᑎᒃ.
30ᐃᖅᓯᓵᖅᕕᒋᔪᒫᖅᐰᑦ ᑕᒪᓐᓇ ᓇᓪᓕᐅᑎᒃᐸᑦ, ᐃᒪᖅᔪᐊᑉ ᑕᕆᐅᑉ ᓄᓇᒧᑦ ᓂᐱᖅᔪᐊᖃᕐᖕᓂᖓᑐᑦ. ᓄᓇ ᑕᑯᔭᐅᒐᔭᖅᐸᑦ ᓇᓪᓕᐊᓐᓄᑦ, ᑕᑯᔭᐅᒐᔭᖅᐳᖅ ᑖᖅᑐᐊᓗᒃ ᑲᑉᐱᐊᓇᖅᑐᖅᓗ; ᖃᐅᒪᔪᖅᓗ ᑖᖅᓯᑎᑕᐅᕗᖅ ᓄᕗᔭᓄᑦ.
