1ᑕᒪᑐᒪ ᑭᖑᓂᖓᒍᑦ ᐊᑕᓂᖅ ᓂᕈᐊᓚᐅᕆᕗᖅ 72-ᓂᒃ,+ ᑎᓕᓪᓗᒋᓪᓗ ᐅᐸᓛᖅᑕᒥᓄᑦ ᒪᕐᕉᓈᖅᑎᖅᓗᒋᑦ ᓄᓇᓕᓕᒫᓄᑦ ᐅᐸᓛᕈᒪᔭᒥᓄᑦ. 
2ᐅᖃᐅᑎᓪᓗᒋᓪᓗ, “ᐱᕈᖅᓰᕕᒃ ᐊᖏᔫᕗᖅ, ᑲᑎᖅᓯᔪᒃᓴᓪᓕ ᐊᒥᒐᖅᐳᑦ; ᑍᒤᒻᒪᑦ ᐱᕈᖅᓰᕕᐅᑉ ᐊᑕᓂᖓ ᑐᒃᓯᐊᖅᕕᒋᓯᐅᒃ ᑎᓕᓯᖁᓪᓗᒍ ᑲᑎᖅᓯᖃᑕᐅᓂᐊᖅᑐᓂᒃ ᐱᕈᖅᓰᕕᖓᓂ. 
3ᐊᐅᓪᓚᓕᕆᑦᓯ; ᑕᑯᒋᑦ, ᓰᐱᐅᑉ ᓄᕐᕋᖏᑎᑐᑦ ᑎᓕᕙᑦᓯ ᐊᒪᖅᑯᑦ ᐊᑯᕐᖓᓐᓄᑦ. 
4ᑮᓇᐅᔭᒃᑯᕕᓕᔭᕐᖕᓂᐊᕋᓯ, ᐃᒃᐱᐊᔪᓕᔭᕋᓯᓗ, ᐃᑎᒐᒍᑎᓕᔭᕋᓯᓗ; ᐊᖅᑯᑎᑦᓯᓐᓂ ᓂᓪᓕᐅᑦᔨᓂᐊᕋᓯᓘᓐᓃᑦ. 
5ᐃᒡᓗᒧᑦ ᐃᑎᕅᒍᑦᓯ, ᓯᕗᓪᓕᕐᖕᒥᒃ ᐅᖃᖃᑦᑕᕆᑦᓯ, ‘ᐃᒡᓗᒥ ᐅᕙᓂ ᓮᒪᓇᖅᑐᖃᖅᓕ!’ 
6ᑕᕝᕙᓂᓗ ᐃᒡᓗᒥ ᓮᒻᒪᖅᑎᑦᓯᓂᑦᓯᓐᓂᒃ ᐃᓚᓕᐅᖅᓯᔪᖃᖅᐸᑦ, ᑕᕝᕙ ᓮᒪᓂᖅ ᑕᕝᕙᓃᓐᓂᐊᖅᐳᖅ; ᐃᓚᓕᐅᖅᓯᖏᑉᐸᑕᓕ ᓮᒻᒪᖅᑎᑦᓯᓂᓯ ᐃᓕᑦᓯᓐᓄᑦ ᐅᑎᕐᖕᓂᐊᖅᐳᖅ. 
7ᐃᒡᓗᒥᑦ ᑕᕝᕙᓐᖓᑦ ᓅᓐᓂᐊᕋᓯ, ᓂᕆᕙᒡᓗᓯ ᐃᒥᖅᐸᒡᓗᓯᓗ ᑐᓂᔭᐅᔪᓂᒃ ᐃᓕᑦᓯᓐᓄᑦ, ᐱᓇᓱᐊᖅᑐᖅ ᐊᑭᓕᖅᑕᐅᔭᕆᐊᖃᕐᖕᒪᑦ; ᓯᓂᒃᑕᖅᕕᒋᔭᑦᓯ ᐊᓯᐊᓄᑦ ᓄᒃᑎᕐᖕᓂᐊᕋᓯ. 
8ᓄᓇᓕᖕᓄᑦ ᑎᑭᒊᒍᑦᓯ ᑐᓐᖓᓱᒃᑎᑕᐅᒍᑦᓯᓗ, ᓂᕿᓂᒃ ᕾᑕᖏᓐᓂᒃ ᓂᕆᖃᑦᑕᕆᑦᓯ; 
9ᖃᓂᒪᔪᑦ ᑕᕝᕙᓂ ᐋᖅᑭᖃᑦᑕᖅᓗᒋᑦ ᐅᖃᐅᑎᓗᒋᓪᓗ, ‘ᒎᑎᐅᑉ ᐊᑕᓂᐅᕕᖓᑕ ᑎᑭᑉᐹᓯ.’ 
10ᓄᓇᓕᖕᓄᓪᓕ ᑎᑭᕝᕕᒋᔭᑦᓯᓐᓄᑦ ᑐᓐᖓᓱᒃᑎᑕᐅᖏᒃᑯᑦᓯ, ᐊᑐᕆᐊᒧᐊᖅᓗᓯ ᐅᖃᖅᑐᒃᓴᐅᕗᓯ, 
11‘ᓴᓃᓪᓘᓐᓃᑦ ᓄᓇᑦᓯᓐᓂᑦ ᐱᔪᑦ, ᐃᑎᒐᑦᑎᓐᓃᑦᑐᑦ ᐲᔭᖅᐸᕗᑦ ᐃᖅᑲᖅᑐᖅᑕᐅᑦᔪᑎᒃᓴᑦᓯᓐᓄᑦ; ᐅᓇ ᑲᐅᔨᒪᓕᖅᓯᐅᒃ, ᒎᑎᐅᑉ ᐊᑕᓂᐅᕕᖓᑕ ᑎᑭᓯᒪᖕᒪᓯ.’ 
12ᐅᖃᐅᑎᕙᑦᓯ, ᐃᖅᑲᖅᑐᐃᕕᒃ ᓇᓪᓕᐅᑎᒃᐸᑦ ᓄᓇᓖᑦ ᑖᒃᑯᐊ ᓱᒋᐊᖅᑕᐅᓂᖅᓴᐅᔪᒫᖅᐳᑦ ᓱᑑᒪᒥᐅᓂᑦ.”
13“ᑲᑉᐱᐊᓐᓇᒦᒃ ᐃᓕᖕᓄᑦ ᑯᕅᔨᓐ! ᑲᑉᐱᐊᓐᓇᒦᒡᓗ ᐃᓕᖕᓄᑦ ᐱᑦᓮᑕ! ᐃᓕᑦᓯᓐᓂ ᑲᒪᓇᖅᑐᓕᓂᕆᔭᐅᓚᐅᖅᑐᑦ ᑍᒫᓪᓗᐊᖅ ᑲᒪᓇᖅᑐᓕᔪᖃᖅᐸᑦ ᑍᕆᒥ ᓮᑐᓂᒥᓗ, ᑖᒃᑯᐊ ᐃᓄᖏᑦ ᖃᕿᐊᓕᕇᖅᓯᒪᓕᕋᔭᓚᐅᖅᐳᑦ, ᒎᑦᓯᐅᑉ ᒥᖅᑯᕕᓂᖓᓂᒃ ᐊᓐᓄᕌᖅᓗᑎᒃ ᐊᖅᔭᓕᓂᕐᖕᓂᒡᓗ ᑲᑕᒑᑎᑦᓯᕕᒋᓗᑎᒃ ᐃᒻᒥᖕᓄᑦ ᐃᒃᓯᕚᕋᔭᓚᐅᖅᐳᑦ ᖃᕿᐊᓕᖅᓗᑎᒃ. 
14ᐃᖅᑲᖅᑐᐃᕕᒡᓕ ᓇᓪᓕᐅᑎᒃᐸᑦ ᓱᒋᐊᖅᑕᐅᓂᖅᓴᐅᔪᒫᖅᐳᓯ ᑍᕆᒥᑦ ᓮᑐᓂᒥᓪᓗ. 
15ᐃᕝᕕᓪᓗ ᑲᐲᕐᓂᐊᒻ, ᐃᓕᖕᓂᒃ ᖁᕝᕙᖅᑎᑦᓱᒪᕖᑦ? ᕿᓚᖕᒧᑦ ᑎᑭᓪᓗᑎᑦ, ᑲᑕᒃᑎᑕᐅᔪᒫᖅᐳᑎᑦ ᑲᑉᐱᐊᓇᖅᑐᕕᖕᒧᑦ!
16ᐃᓕᑦᓯᓐᓂᒃ ᓈᓚᒃᑐᑦ, ᓈᓚᒃᑭᕚᖓ; ᐃᓕᑦᓯᓐᓂᒡᓗ ᓇᕐᕈᔫᑉ ᓇᕐᕈᒋᕚᖓ; ᐅᕙᓐᓂᒡᓕ ᓇᕐᕈᔫᑉ ᑎᓕᓯᓚᐅᖅᑐᖅ ᐅᕙᓐᓂᒃ ᓇᕐᕈᒋᕚ.”
17ᐊᖑᑎᓪᓗ 72-ᑦ ᐅᑎᖅᐳᑦ ᖁᕕᐊᓱᒃᑐᐊᓘᓪᓗᑎᒃ ᐅᖃᖅᓗᑎᒡᓗ, “ᐊᑕᓃᖅ, ᐊᓂᕐᖕᓂᖅᓗᐃᑦ ᐊᒡᓛᑦ ᓈᓚᖃᑦᑕᓚᐅᖅᐹᑎᒍᑦ ᐊᑎᕐᖕᓂ!”
18ᔩᓱᓯᐅᑉ ᑭᐅᕔᑦ, “ᓵᑖᓇᓯ ᑕᑯᓚᐅᖅᐸᕋ ᕿᓚᖕᒥᑦ ᑲᑕᒃᑐᖅ ᖃᐅᒻᒫᓪᓚᒃᑐᑎᑐᑦ. 
19ᑕᑯᒋᑦ, ᐱᔪᓐᓇᖅᑎᑕᐅᓂᕐᖕᒥᒃ ᑐᓂᓯᕕᒋᓚᐅᖅᐸᑦᓯ, ᖁᒡᓗᒋᐊᑦ ᓯᑯᐊᕐᐱᐅᓃᓪᓗ+ ᑐᓪᓕᕋᕈᓐᓇᖅᓗᒋᑦ, ᐊᑭᕋᖅᑐᖅᑎᐅᓪᓗ ᐱᔪᓐᓇᕐᖕᓂᓕᒫᖏᓐᓂᒃ ᓵᓚᖃᕈᓐᓇᖁᓪᓗᓯ; ᓱᓇᒧᓪᓘᓐᓃᑦ ᐋᓐᓂᖅᑕᐅᓂᐊᓐᖏᓚᓯ. 
20ᐊᓂᕐᖕᓂᖅᓗᐃᑦ ᓈᓚᖕᒪᓯ ᑕᒪᓐᓇ ᖁᕕᐊᓲᑎᒋᓇᓯᐅᒃ, ᖁᕕᐊᓱᒋᑦᓯᓕ ᐊᑎᖅᓯ ᑎᑎᕋᖅᓯᒪᖕᒪᑕ ᕿᓚᖕᒥ.”
21ᑕᕝᕙᓂ ᐃᑲᕐᕋᒥ ᔩᓱᓯ ᐊᓂᕐᖕᓂᒃᑯᑦ ᐃᑦᔪᕐᖕᓁᑦᑐᒃᑯᑦ ᖁᕕᐊᓱᒃᑎᑕᐅᕗᖅ ᐅᖃᖅᓗᓂᓗ, “ᐊᑖᑖᒃ, ᖁᔭᒋᕙᒋᑦ, ᐊᑕᓂᐅᔪᑎᑦ ᕿᓚᖕᒥ ᓄᓇᒥᓗ, ᑕᒪᒃᑯᐊ ᐃᓕᓯᒪᔪᓄᑦ ᓯᓚᑐᔪᓄᓪᓗ ᐃᔨᖅᓯᒪᒐᕕᒋᑦ, ᓄᑕᕋᖅᑎᑑᖅᑐᓄᓪᓕ ᑕᒪᒃᑯᐊ ᓇᓗᓇᕈᓐᓁᖅᑎᓐᓇᕕᒋᑦ; ᐄᓛᒃ, ᐊᑖᑖᒃ, ᑍᒫᒃ ᐱᖁᓯᒪᒐᕕᐅᒃ ᖁᕕᐊᒋᒐᕕᐅᒡᓗ.
22ᐊᑖᑕᒪ ᓱᓇᓕᒫᓂᒃ ᑐᓂᓯᕕᒋᕚᖓ, ᓇᓪᓕᐊᑦᑕᓗ ᐃᕐᖕᓂᖅ ᑭᓇᐅᖕᒪᖔᑦ ᖃᐅᔨᒪᓐᖏᓛ, ᐊᑖᑕ ᑭᓯᒥ ᖃᐅᔨᒪᕗᖅ, ᐊᑖᑕᓗ ᑭᓇᐅᖕᒪᖓᑦ ᖃᐅᔨᒪᔪᖃᖏᓐᓂᕗᑦ, ᐃᕐᖕᓂᖅ ᑭᓯᒥ ᖃᐅᔨᒪᕗᖅ, ᐃᕐᖕᓂᐅᓪᓗ ᓂᕈᐊᖅᓗᒋᑦ ᖃᐅᔨᑎᑦᓱᒪᔭᖏᑕ ᑭᓯᒥ ᖃᐅᔨᒪᕚᑦ.”
23ᑕᕝᕙ ᔩᓱᓯᐅᑉ ᐃᓕᓐᓂᐊᖅᑎᓂ ᓵᕝᕕᒋᓪᓗᒋᑦ ᐃᓄᑑᑎᓪᓗᒋᑦ ᐅᖃᐅᑎᕔᑦ, “ᑐᓱᓐᓇᖅᑐᒦᑉᐳᓯ ᑕᑯᓐᓇᖅᑕᓯ ᑕᒪᒃᑯᐊ ᐱᓪᓗᒋᑦ! 
24ᐅᖃᐅᑎᕙᑦᓯ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᑦ ᐅᓄᖅᑐᑦ, ᐊᖓᔪᖅᑳᖅᔪᐊᓪᓗ ᑕᑯᔪᒪᓚᐅᕋᓗᐊᖅᐳᑦ ᒫᓐᓇ ᑕᑯᓐᓇᖅᑕᑦᓯᓐᓂᒃ, ᑕᑯᓚᐅᓐᖏᓚᓪᓗ, ᑐᓴᖅᑕᑦᓯᓐᓂᒡᓗ ᑐᓴᕈᒪᓚᐅᕋᓗᐊᖅᐳᑦ, ᑐᓴᓚᐅᓐᖏᓚᓪᓗ.”
25ᑕᑯᒋᓪᓗ, ᐱᖁᔭᓂᒃ ᐃᓕᓯᒪᔪᖅ ᕾᒋᕗᖅ ᔩᓱᓯᒧᑦ ᐆᒃᑐᖅᓗᒍ, ᐅᖃᖅᓗᓂ, “ᐊᔪᕆᖅᑐᐃᔩ? ᖃᓄᖅ ᐱᔪᒃᓴᐅᕗᖔ? ᐃᓅᓯᕐᖕᒥᒃ ᓄᖑᓱᐃᑦᑐᒥᒃ ᐱᑖᖁᓪᓗᖓ.”
26ᔩᓱᓯᐅᑉ ᑭᐅᕚ, “ᖃᓄᖅ ᐱᖁᔧᑦ ᐅᖃᖅᓯᒪᕚᑦ? ᖃᓄᖅᓕ ᑐᑭᓯᓯᒪᕕᒋᑦ?”
27ᑖᑦᓱᒪ ᑭᐅᕚ, “ᐊᑕᓂᖅ, ᒎᑏᑦ ᐱᓐᓇᕆᔭᒃᓴᕆᕙᑦ ᐆᒻᒪᑎᖕᓄᑦ ᐃᓘᓐᓈᓄᑦ, ᑕᕐᖕᓂᕐᖕᓄᓪᓗ ᐃᓘᓐᓈᓄᑦ, ᐱᔪᓐᓇᕐᖕᓂᓕᒫᕐᖕᓄᓪᓗ, ᐃᓱᒤᓪᓗ ᑕᒫᑦ ᐊᑐᖅᓗᒍ; ᐃᓅᖃᑎᖕᓂᒡᓗ ᐃᓕᒃᑐᑦ ᓇᒡᓕᒍᓱᒃᑐᒃᓴᐅᕗᑎᑦ.”
28ᔩᓱᓯᐅᑉ ᑭᐅᕚ, “ᑍᒫᑦᓯᐊᖅ ᑭᐅᕗᑎᑦ; ᑍᒤᓕᐅᕆᑦ ᑕᕝᕙ ᐃᓅᓂᐊᖅᐳᑎᑦ.”
29ᐱᖁᔭᓂᒡᓕ ᐃᓕᓮᔨ ᑕᒻᒪᖏᓐᓂᕐᖕᒥᓂᒃ ᖃᐅᔨᔭᐅᔪᒪᓕᕋᒥ ᔩᓱᓯ ᐊᐱᕆᕚ, “ᑭᓇᓖ? ᑍᒪ ᐃᓅᖃᑎᒋᕙᕋ.”
30ᔩᓱᓯᐅᑉ ᑭᐅᕚ, “ᐊᖑᒻᒥᒃ ᔪᕉᓴᓚᒥᑦ ᐊᒻᒧᐊᒃᑐᖃᓚᐅᖅᐳᖅ ᔨᕆᑯᒧᓐᖓᐅᔪᒥᒃ, ᑎᒡᓕᒃᑎᓂᓪᓗ ᑖᓐᓇ ᐅᐸᒃᑕᐅᕗᖅ, ᑲᑐᑦᔭᐅᓪᓗᓂ ᐊᓐᓄᕅᔭᖅᑕᐅᕗᖅ ᐋᓐᓂᖅᓯᖅᑕᐅᓪᓗᓂᓗ, ᐊᓇᐅᓕᖅᑕᐅᕗᖅ, ᑐᖁᓕᒑᓕᖅᑐᖅᓗ ᕿᒪᒃᑕᐅᕗᖅ. 
31ᑍᑦᓱᒪᓂᓕ ᐱᓱᒃᑐᖃᓚᐅᖅᐳᖅ ᑐᓂᕐᕈᓯᖅᑎᑦᓯᔨᒥᒃ ᑕᒪᐅᓇ ᐊᑐᕆᐊᒃᑯᑦ; ᑖᓐᓇ ᑐᖁᓕᒑᔪᖅ ᑕᑯᒐᒥᐅᒃ ᓴᓂᖅᑯᓪᓗᒍ ᐊᑐᕆᐊᑉ ᐊᑭᐊᒍᑦ ᖄᖏᖅᐹ. 
32ᐊᒻᒪᑦᑕᐅᖅ+ ᓕᕔᑎ ᑕᒪᐅᓈᓚᐅᕆᕗᖅ, ᑖᓐᓇᓗ ᑐᖁᓕᒑᔪᖅ ᑕᑯᒐᒥᐅᒃ ᓴᓂᖁᓪᓗᒍ ᐊᑐᕆᐊᑉ ᐊᑭᐊᒍᑦ ᖄᖏᕆᕗᖅ. 
33ᓴᒥᐊᕆᐊᕐᖕᒥᐅᑕᐅᓪᓕ ᑕᒪᐅᓇ ᐃᖏᕐᕋᔫᑉ ᑎᑭᓐᓇᒥᐅᒃ ᑐᖁᓕᒑᔪᖅ; ᑕᑯᒐᒥᐅᒡᓗ, ᐃᓚᑦᓱᒋᓕᖅᐹ. 
34ᐅᐸᒡᓗᒍᓗ ᕿᓪᓕᖏᑦ ᐅᖅᓱᒥᒃ ᕔᓂᒥᒡᓗ ᖁᕝᕕᕆᓪᓗᒋᑦ ᒪᑦᑐᓯᖅᑐᖅᐰᑦ, ᐆᒪᔪᖁᑎᒥᓄᓪᓗ ᐃᑭᑎᓪᓗᒍ ᓯᓂᒃᑕᖅᕕᖕᒧᐊᕈᑎᕚ, ᑕᕝᕙᓂᓗ ᑲᒪᒋᓕᖅᓗᒍ. 
35ᖃᐅᑎᓪᓗᒍ ᑮᓇᐅᔮᖕᓂᒃ ᒪᕐᕉᖕᓂᒃ ᓯᓂᒃᑕᖅᕕᐅᑉ ᐃᓄᐊ ᑐᓂᓯᕕᒋᕚ, ᐅᖃᐅᑎᓪᓗᒍᓗ, ‘ᐅᓇ ᑲᒪᒋᑦᓯᐊᕈᒃ; ᐊᖏᓂᖅᓴᒥᒡᓗ ᑮᓇᐅᔧᕈᑎᒋᒍᕕᐅᒃ ᐅᑎᓕᕐᖕᒥᒍᒪ ᑕᒪᐅᓇ ᐊᑭᓕᒃᑲᓐᓂᓛᖅᐸᒋᑦ.’
36ᓇᓪᓕᐊᑦ ᑍᒪ ᐊᖑᑎᑦ ᐱᖓᓱᑦ ᐃᓅᖃᑎᒋᔭᐅᓂᖅᐹᖑᕚ ᑖᑦᓱᒧᖓ ᑐᖁᑕᐅᑲᓴᓚᐅᖅᑐᒧᑦ?”
37ᐱᖁᔭᓂᒃ ᐃᓕᓮᔨᐅᑉ ᑭᐅᕚ, “ᑖᓐᓇ ᐱᑦᓯᐊᓚᐅᖅᑐᖅ ᑖᑦᓱᒧᖓ ᑐᖁᑕᐅᑲᓴᒃᑐᒧᑦ.”
38ᔩᓱᓯ ᐃᓕᓐᓂᐊᖅᑎᓂ ᐃᓚᒋᓪᓗᒋᑦ ᐃᖏᕐᕋᓪᓗᑎᒃ, ᓄᓇᓕᖕᓄᑦ ᑎᑭᑉᐳᑦ; ᑕᕝᕙᓂᓗ ᐊᕐᖕᓇᐅᑉ ᒫᑕᒥᒃ ᐊᑎᓕᐅᑉ ᑐᓐᖓᓱᒃᑎᑉᐹ ᐊᖏᕐᕋᒥᓄᑦ. 
39ᒫᑕᓗ ᖃᑕᓐᖑᑎᖃᖅᐳᖅ ᒥᐊᕆᒥᒃ ᐊᑎᓕᖕᒥᒃ, ᒥᐊᕆᓗ ᐃᒃᓯᕚᓚᐅᖅᐳᖅ ᐊᑕᓂᐅᑉ ᓵᑦᑎᐊᖓᓂ ᐊᔪᕆᖅᑑᓯᖏᓐᓂᒡᓗ ᓈᓚᒡᓗᓂ. 
40ᒫᑕᓕ ᐃᓱᒪᔮᕈᑎᖃᓕᖅᐳᖅ ᐱᔭᒃᓴᖃᓗᐊᕐᖕᓂᕐᖕᒥᓄᑦ; ᔩᓱᓯᓗ ᐅᐸᒃᓗᒍ ᐅᖃᐅᑎᕚ, “ᐊᑕᓃᖅ, ᖃᓄᐃᒃᓴᓐᖏᓚᑏᑦ? ᒥᐊᕆᐅᑉ ᐱᓕᕆᔪᑑᑎᒐᓗᐊᖅᐸᖓ, ᐅᕙᓐᓂᒃ ᐃᑲᔪᖁᓚᐅᕈᒃ.”
41ᐊᑕᓂᐅᓪᓕ ᑭᐅᕚ, “ᒫᑖ, ᒫᑖ, ᐃᓱᒪᔮᕈᑎᖃᓗᐊᕋᕕᑦ ᐱᓇᓱᐊᒐᒃᓴᕕᑦ ᐅᓄᕐᖕᓂᖏᓐᓂᒃ; 
42ᐊᑕᐅᓯᖅᓕ ᐱᔭᕆᐊᖃᓗᐊᖅᑐᑑᕗᖅ. ᒥᐊᕆ ᐱᐅᓂᖅᓴᒥᒃ ᐱᔪᒪᖕᒪᑦ, ᑖᓐᓇ ᐊᖅᓵᖅᑕᐅᓂᐊᓐᖏᓚᖅ ᑕᒪᑐᒥᖓ.”
