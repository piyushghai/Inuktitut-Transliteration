1ᐅᑯᐊ ᓂᕼᐃᒤᐊᐅᑉ ᐅᖃᐅᓯᕆᓚᐅᖅᐰᑦ ᕼᐊᑲᓔᐊᐅᑉ ᐃᕐᖕᓂᖓᑕ. ᑕᒪᓐᓇ ᐊᑐᓚᐅᖅᐳᖅ ᑕᖅᑭᖅ ᑭᓯᓕᕝ ᐊᑐᓕᖅᑎᓪᓗᒍ, ᐊᕐᕌᒎᑉ 12-ᒋᓕᖅᑕᖓᓂ ᐊᖓᔪᖅᑳᒃᑯᕕᖕᒦᓐᓂᕐᖕᒪ ᓄᓇᒥ ᓲᓴᒥ. 
2ᕼᐊᓇᓁ ᖃᑕᓐᖑᑎᒪ ᐃᓚᖓᑦ, ᐊᖑᑎᓂᒃ ᐃᓚᖃᖅᓗᓂ ᔫᑕᒥᑦ ᑎᑭᒻᒪᑕ; ᐊᐱᕆᓚᐅᖅᐸᒃᑲ ᔫᑎᑦ ᐅᑎᖅᓯᒪᓕᖅᑐᑦ ᖃᓄᐃᒻᒪᖔᑕ ᐹᐱᓘᓂᒧᑦ ᐊᐅᓪᓚᕈᑦᔭᐅᓯᒪᓚᐅᖅᑐᑦ, ᔪᕉᓴᓚᒻᓗ ᖃᓄᐃᒻᒪᖔᑦ. 
3ᑖᒃᑯᐊ ᐅᖃᐅᑎᕚᖓ, “ᑖᒃᑯᐊ ᐅᑎᖅᓯᒪᓕᖅᑐᑦ ᑕᕝᕗᖓ ᐊᐅᓪᓚᕈᑦᔭᐅᓯᒪᓚᐅᖅᑐᓂᑦ ᐅᑯᒤᒃᓴᖅᑐᒻᒪᕆᐊᓘᕗᑦ ᑲᓐᖑᓇᖅᑐᒦᓪᓗᑎᒡᓗ; ᔪᕉᓴᓚᐅᓪᓗ ᐊᕙᓗᖅᔪᐊᖓ ᓱᕋᒃᓯᒪᓪᓗᓂ, ᐃᑎᖅᑕᖅᕕᖏᓪᓗ ᐃᑯᒪᒧᑦ ᓄᖑᑕᐅᓯᒪᕗᑦ.” 
4ᑕᒪᒃᑯᐊ ᐅᖃᐅᓰᑦ ᑐᓴᕋᒃᑭᑦ, ᐃᖏᓪᓗᖓ ᕿᐊᓕᓚᐅᖅᐳᖓ.
5ᐅᖃᖅᓗᖓᓗ, “ᐊᑕᓃᖅ ᒎᑏ ᕿᓚᖕᒦᑦᑐᑎᑦ, ᐊᖏᔪᖅᔪᐊᖑᔪᑎᑦ ᐃᓕᕋᓇᖅᑑᓪᓗᑎᓪᓗ ᒎᑎᐅᔪᑎᑦ, ᐊᖏᖃᑎᒌᒍᑎᒋᓯᒪᔭᕐᖕᓂᒃ ᓇᒡᓕᒍᓱᖕᓂᕐᖕᓂᒡᓗ ᑲᔪᓯᑎᑦᓯᖃᑦᑕᖅᑐᑎᑦ ᐃᓕᖕᓂᒃ ᐅᖓᒋᔭᖃᖅᑐᓄᑦ ᐱᖁᔭᕐᖕᓂᒡᓗ ᒪᓕᒃᑐᓄᑦ. 
6ᓯᐅᑏᒃᑭᒃ ᑐᓵᓚᐅᖅᓕᒃ, ᐃᔩᒃᑭᒡᓗ ᐅᐃᑕᓗᑎᒃ, ᑐᓴᕈᓐᓇᖁᓪᓗᑎᑦ ᐱᔨᕕᑦ ᑐᒃᓯᐊᕐᖕᓂᖓᓂ ᒫᓐᓇ ᐃᓕᖕᓄᑦ ᑐᒃᓯᐊᕈᑎᒋᔭᓐᓂᒃ ᐅᓪᓗᒃᑯᑦ ᐅᓐᓄᐊᒃᑯᓪᓗ ᐱᔨᑎᑦ ᐄᓴᕅᓕᑎᑦ ᐱᓪᓗᒋᑦ, ᐃᓕᖕᓄᑦ ᐊᔪᖅᑐᓕᓯᒪᒐᑦᑕ ᖃᕿᐊᓕᖅᐳᒍᑦ, ᐅᕙᖓᓗ ᐊᑖᑕᒪᓗ ᐃᒡᓗᒥᐅᖃᑎᖏᑦ ᐊᔪᖅᑐᓕᓯᒪᖓᑦᑕ. 
7ᐃᓕᖕᓄᑦ ᐱᐅᖏᑦᑐᐊᓗᖕᓂᒃ ᐱᓇᓱᐊᖅᓯᒪᒐᑦᑕ, ᐱᖁᔭᕐᖕᓂᒃ ᒪᓕᓚᐅᖏᓐᓇᑦᑕ, ᐊᑐᖅᑕᐅᖁᔭᑎᓪᓗ ᐊᑐᓚᐅᕐᖕᓇᒋᑦ, ᐱᖁᔭᓕᐊᕆᓚᐅᖅᑕᑎᓪᓗ ᒨᓯᓯᒃᑯᑦ ᒪᓕᓚᐅᓐᖏᓚᕗᑦ. 
8ᐃᖅᑬᓚᐅᕆᑦ ᑐᒃᓯᐊᖅᐳᖓ, ᐅᖃᐅᓰᑦ ᐱᖁᔨᑦᔪᑎᒋᓚᐅᖅᑕᑎᑦ ᐱᔨᖕᓄᑦ ᒨᓯᓯᒧᑦ, ᐅᖃᖅᓗᑎᑦ, ‘ᐱᖁᔭᓐᓂᒃ ᒪᓕᖕᓂᐊᖏᒃᑯᑦᓯ, ᓄᓇᓖᑦ ᐊᓯᖏᓐᓄᑦ ᐊᐅᓪᓚᖅᑎᓪᓗᓯ ᓯᐊᒻᒪᖅᑎᑦᓱᒫᖅᐸᑦᓯ; 
9ᐅᕙᓐᓄᓪᓕ ᐅᑎᕈᑦᓯ ᐱᖁᔭᒃᑲᓗ ᒪᓕᒡᓗᒋᑦ ᐊᑐᓕᕈᑦᓯᒋᒃ, ᐅᖓᓯᒃᑐᐊᓗᖕᒧᑦ ᐊᐅᓪᓚᕈᑦᔭᐅᓯᒪᓕᕋᓗᐊᕈᑦᓯ, ᑕᕝᕙ ᓇᑭᑐᐃᓐᓇᖅ ᑲᑎᖅᓱᕈᒫᖅᐸᑦᓯ, ᐱᑎᓪᓗᓯᓗ ᑕᕝᕗᖓ ᓂᕈᐊᖅᓯᒪᔭᓐᓄᑦ, ᑕᕝᕙᓂ ᐊᑎᕋ ᑕᕝᕙᓃᖁᓪᓗᒍ.’
10ᑖᒃᑯᐊ ᐱᔨᒋᒐᕕᒋᑦ ᐃᓄᖁᑎᒋᓪᓗᒋᓪᓗ, ᐱᔪᓐᓇᕐᖕᓂᖅᔪᐊᕐᖕᓄᑦ ᐱᐅᓕᓚᐅᕋᕕᒋᑦ, ᓴᓐᖏᓂᖅᔪᐊᕐᖕᓄᓪᓗ. 
11ᐊᑕᓃᖅ, ᑐᒃᓯᐊᖅᐳᖓ, ᓯᐅᑏᒃᑭᒃ ᓈᓚᓚᐅᖅᓕᒃ ᐱᔨᕕᑦ ᑐᒃᓯᐊᕐᖕᓂᖓᓂᒃ, ᐱᔨᕕᓪᓗ ᑐᒃᓯᐊᕐᖕᓂᓕᒫᖏᓐᓄᑦ ᐃᓕᖕᓂᒃ ᐅᐱᓐᓇᖅᓯᑎᑦᓯᔪᒪᔪᓄᑦ; ᐅᓪᓗᒥᓗ ᐱᔩᑦ ᐊᖏᖅᑕᐅᔪᓐᓇᖅᑎᓚᐅᕈᒃ, ᓂᑲᒋᔭᐅᖁᓪᓗᒍᓗ ᐊᖓᔪᖅᑳᖅᔪᐊᕐᖕᒧᑦ.”
