1ᐱᐅᖏᑦᑐᒥᒃ ᐱᐅᓯᓖᑦ ᑐᓱᒋᓂᐊᕐᖕᓇᒋᑦ,
2ᐃᓱᒪᒥᒃᑎᒍᑦ ᐋᖅᑭᒃᓱᐃᖕᒪᑕ ᑲᑉᐱᐊᓱᒃᑎᑦᓯᔪᒪᓂᕐᖕᒥᒃ,
3ᓯᓚᑐᓂᖅ ᐊᑐᖅᓗᒍ ᐃᒡᓗ ᓴᓇᔭᐅᕗᖅ,
4ᖃᐅᔨᑎᑕᐅᓂᒃᑯᑦ ᐃᒡᓗᕈᓯᖏᑦ ᑕᑕᑕᐅᕗᑦ
5ᓯᓚᑐᔪᖅ ᓴᓐᖏᓂᖅᓴᐅᕗᖅ ᐊᖑᒻᒥᑦ ᓴᖏᔪᖅᔪᐊᒥᑦ,
6ᓯᓚᑐᓂᒃᑯᑦ ᐃᓱᒪᓕᐅᖅᑕᐅᓗᑎᑦ ᓇᖕᒥᓂᖅ ᐅᓇᑕᕆᐊᕈᓐᓇᖅᐳᑎᑦ,
7ᓯᓚᑐᓂᖅ ᖁᑦᓯᓗᐊᖅᐳᖅ ᓯᓔᑦᑐᒧᑦ;
8ᐃᓱᒪᓕᐅᖅᑐᖅ ᐱᐅᖏᑦᑐᐊᓗᖕᒥᒃ ᐱᓂᐊᕈᒪᓗᓂ
9ᐅᐃᕕᕆᒃᓯᓂᖅ ᓯᓔᓐᓂᒃᑯᑦ ᐊᔪᖅᑐᓕᓂᐅᕗᖅ,
10ᓄᑮᕈᕕᑦ ᐅᓪᓗᒥ ᐊᑭᕋᖅᑐᖅᑕᐅᕕᖕᒥ,
11ᓴᐳᑎᒃᑭᑦ ᑐᖁᒧᑦ ᐂᑎᑕᐅᔪᑦ,
12ᐃᒫᒃ ᐅᖃᕈᕕᑦ, “ᑕᒪᑐᒥᖓ ᖃᐅᔨᒪᖏᑦᓯᐊᓚᐅᖅᑐᒍᑦ,”
13ᐃᕐᖕᓃᒃ, ᕼᐊᓂᒥᒃ ᓂᕆᖃᑦᑕᕆᑦ, ᒪᒪᖅᑑᖕᒪᑦ;
14ᖃᐅᔨᒪᒋᓪᓗ ᓯᓚᑐᓂᖅ ᑍᒤᑦᓯᐊᕆᕗᖅ ᑕᕐᖕᓂᕐᖕᓄᑦ;
15ᐃᔨᖅᓯᒪᓗᑎᑦ ᐅᑕᖅᑭᓂᐊᕐᖕᓇᒃ, ᐱᐅᖏᑦᑐᓕᔪᑎᑐᑦ ᐃᓱᐊᖅᑐᓕᔫᑉ ᐃᒡᓗᖓᓂ;
16ᐃᓱᐊᖅᑐᓕᔪᖅ 7-ᐃᖅᑐᖅᓗᓂ ᐅᕐᕈᒐᓗᐊᕈᓂ, ᒪᑭᖃᑦᑕᕐᖕᓂᐊᕐᖕᒪᑦ,
17ᐊᑭᕋᖅᑐᖅᑏᑦ ᐅᕐᕈᒃᐸᑦ ᖁᕕᐊᓲᑎᒋᓂᐊᕐᖕᓇᒍ,
18ᐊᑕᓂᐅᑉ ᑕᑯᒍᓂᐅᒃ, ᖁᕕᐊᒋᓐᖏᑐᐃᓐᓇᕆᐊᖃᕐᖕᒪᒍ.
19ᑲᑉᐱᐊᓱᖕᓂᐊᕐᖕᓇᒃ ᐱᐅᖏᑦᑐᓕᔪᓂᒃ, ᐊᔪᖅᑐᓕᔪᓪᓗ ᑐᓱᒋᓂᐊᕐᖕᓇᒋᑦ;
20ᓯᕗᓂᕐᖕᒥ ᓂᕆᐅᒋᔭᒃᓴᖃᕐᖕᓂᐊᓐᖏᓚᖅ ᐊᔪᖅᑐᓕᔪᖅ;
21ᐃᕐᖕᓃᒃ, ᐊᑕᓂᖅ ᓯᕘᕋᒋᒍᒃ ᐊᖓᔪᖅᑳᖅᔪᐊᖅᓗ;
22ᑲᑉᐱᐊᓇᖅᑐᖅ ᑕᕝᕔᓐᓇᖅ ᑖᒃᑯᓇᓐᖓᑦ ᑎᑭᑦᓱᓐᓇᕐᖕᒪᑦ,
23ᒪᑯᐊᑦᑕᐅᖅ ᓯᓚᑐᔫᑉ ᐱᒋᒋᕔᑦ:
24ᐱᐅᖏᑦᑐᓕᔪᓄᑦ ᐅᖃᖅᑐᖅ, “ᐸᓯᔭᒃᓴᐅᓐᖏᓚᓯ,”
25ᐱᐅᖏᑦᑐᓕᔪᓂᒃ ᐃᓂᖅᑎᕆᔪᑦ ᖁᕕᐊᒋᔭᐅᓂᐊᕐᖕᒪᑕ,
26ᓱᓕᔪᒥᒃ ᑭᒡᒍᓯᖃᕐᖕᓂᖅ ᖃᓂᒃᑯᑦ ᑯᓂᒃᑕᐅᔪᑐᑦ ᑍᒤᑉᐳᖅ.
27ᓯᓚᒥ ᓴᓇᔧᑦ ᐊᑐᐃᓐᓇᕈᖅᑎᕈᒃ,
28ᐃᖅᑲᖅᑐᐃᕕᖕᒥ ᖃᐅᔨᓚᐅᖅᑐᑐᑦ ᐃᓚᐅᓂᐊᕐᖕᓇᒃ ᐃᓅᖃᑎᖕᓄᑦ ᐱᑦᔪᑎᖃᖏᑦᑐᒧᑦ,
29ᐅᖃᕐᖕᓂᐊᕐᖕᓇᒃ, “ᐱᓂᐊᖅᕕᒋᓂᐊᖅᐸᕋ ᑍᒫᓪᓗᐊᖅ ᐱᓂᐊᖅᕕᒋᓚᐅᕐᖕᒪᖓ;
30ᐊᖑᑎᐅᑉ ᐃᕿᐊᑦᑕᐅᒃ ᐱᕈᖅᓰᕕᖓᒍᑦ ᐱᓱᓚᐅᖅᐳᖓ,
31ᐃᒤᓕᖓᓚᐅᖅᐳᑦ, ᐅᖅᐲᑦ ᑲᑭᓪᓚᕐᖕᓇᖅᑐᓖᑦ ᓇᓂᑐᐃᓐᓇᖅ ᐱᕈᖅᐳᑦ;
32ᑕᑯᒐᒃᑯ ᐃᓱᒪᒋᑦᓯᐊᓕᓚᐅᖅᐸᕋ;
33ᓁᑦᑐᒥᒃ ᓯᓂᖕᓂᖅ, ᓯᕕᑭᑦᑐᒥᒃ ᓯᓐᓇᕆᖕᓂᖅ,
34ᐊᔪᖅᓴᕐᖕᓂᖅ ᑕᕝᕙ ᑎᑭᑦᓱᒫᖅᐳᖅ ᑎᒡᓕᒃᑎᑎᑐᑦ,
