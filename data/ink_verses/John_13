1ᖄᖏᖅᑕᐅᕕᖕᒥᒃ ᓇᓪᓕᐅᓐᓂᖅᓯᐅᖅᕕᒃᓴᐅᑉ ᓯᕗᓂᖓᓂ, ᔩᓱᓯ ᖃᐅᔨᒪᒐᒥ ᐊᑖᑕᒥᓄᑦ ᐊᐅᓪᓚᖅᕕᒃᓴᖓ ᓯᓚᖅᔪᐊᕐᖕᒥᑦ ᓇᓪᓕᐅᑎᓕᕐᖕᒪᑦ, ᓇᖕᒥᓂᖅ ᐃᓄᖁᑎᓂ ᓇᒡᓕᒋᒐᒥᒋᑦ ᓯᓚᖅᔪᐊᕐᖕᒦᑦᑐᑦ, ᐃᓱᐊᓄᓪᓗ ᑎᑭᓪᓗᓂ ᓇᒡᓕᒋᕔᑦ.
2ᐅᓐᓄᒍᒻᒥᑕᖃᑎᒌᒃᑎᓪᓗᒋᑦ, ᓵᑖᓇᓯ ᐃᓱᒪᑖᖅᑎᑦᓯᓯᒪᓕᕇᕐᖕᒪᑦ ᔫᑕᓯ ᐃᓯᑲᕆᐊᑎᒥᒃ, ᓮᒨᓂᐅᑉ ᐃᕐᖕᓂᖓᓂᒃ, ᔩᓱᓯᒥᒃ ᐱᔭᐅᒃᑬᖁᓪᓗᒍ, 
3ᔩᓱᓯ, ᖃᐅᔨᒪᒐᒥ ᐊᑖᑕᐅᑉ ᓱᓇᓕᒫᓂᒃ ᑐᓂᓯᕕᒋᖕᒪᒍ, ᒎᑎᒥᓪᓗ ᐱᓚᐅᕋᒥ ᒎᑎᒧᓪᓗ ᐂᓂᐊᕋᒥ. 
4ᓂᕆᕕᖕᒥᖕᓂᑦ ᓂᑯᕕᑉᐳᖅ, ᐊᓐᓄᕌᓂ ᓯᓚᓪᓖᑦ ᐲᖅᐰᑦ, ᐊᓪᓚᕈᒻᒥᒡᓗ ᕿᑎᕐᖕᒥᓄᑦ ᕿᓚᒃᓯᓪᓗᓂ. 
5ᐅᐊᓴᖅᕕᖕᒧᑦ ᐃᒥᕐᖕᒥᒃ ᑯᕕᓯᕗᖅ, ᐃᓕᓐᓂᐊᖅᑏᓪᓗ ᐃᑎᒐᖏᓐᓂᒃ ᐅᐊᓴᓕᖅᐳᖅ, ᐊᓪᓚᕈᒻᒧᓪᓗ ᕿᑎᕐᖕᒥᐅᑕᕆᔭᒥᓄᑦ ᐊᓪᓚᖅᑎᖅᓗᒋᑦ. 
6ᑕᕝᕙ ᓮᒨᓂ ᐲᑦᑐᕉᓯᒧᑦ ᑎᑭᐅᑎᕗᖅ; ᐲᑦᑐᕉᓯᐅᓪᓗ ᐅᖃᐅᑎᕚ: “ᐊᑕᓃᖅ ᐃᑎᒐᒃᑲ ᐅᐊᓴᕐᖕᓂᐊᖅᐱᒌᑦ?” 
7ᔩᓱᓯᐅᑉ ᑭᐅᕚ, “ᒫᓐᓇ ᑐᑭᓯᖏᒃᑲᓗᐊᖅᐳᑎᑦ ᓱᖕᒪᑦ ᑍᒤᓕᐅᕐᖕᒪᖔᕐᖕᒪ, ᑭᖑᕐᖓᒍᓪᓕ ᑐᑭᓯᔪᒫᖅᐸᑦ.”
8ᐲᑦᑐᕉᓯᐅᑉ ᐅᖃᐅᑎᕚ, “ᐃᑎᒐᓐᓂᒃ ᐅᐊᓴᓚᐅᖅᓯᒪᓂᐊᓐᖏᓚᑎᑦ.”
9ᑕᕝᕙ ᓮᒨᓂ ᐲᑦᑐᕉᓯᐅᑉ ᐅᖃᐅᑎᕚ, “ᐊᑕᓃᖅ, ᐃᑎᒐᒃᑲᓕ ᑖᒃᑯᑑᖏᑦᑐᑦ ᐊᒡᒐᒃᑲᓕ ᓂᐊᖁᕋᓗ ᐅᐊᓴᖃᓯᐅᑎᓕᒃᑭᑦ!”
10ᔩᓱᓯᐅᑉ ᐅᖃᐅᑎᕚ, “ᓇᓪᓕᐊᑦ ᑎᒥᒥᓂᒃ ᐃᓘᓐᓈᓐᓂᒃ ᐅᐊᓴᖅᓯᒪᔪᖅ ᓴᓗᒪᒻᒪᕆᒃᐳᖅ ᐅᐊᓴᒃᑲᓐᓂᕆᐊᖃᕋᓂᓗ, ᐃᑎᒐᖏᑐᐊᖅ ᐅᐊᓴᕆᐊᓕᑑᕗᑦ, ᓴᓗᒪᕗᓯ ᐃᓚᓯᓕ ᓴᓗᒤᑦᑑᕗᖅ.” 
11ᔩᓱᓯ ᖃᐅᔨᒪᓚᐅᕐᖕᒪᑦ ᓇᓪᓕᐊᑦᑕ ᐱᔭᐅᑎᓐᓂᐊᕐᖕᒪᖔᒍ; ᑍᒤᒻᒪᑦ ᐅᖃᖅᐳᖅ, “ᐃᓚᓯᓕ ᓴᓗᒤᑦᑑᕗᖅ.”
12ᐃᑎᒐᖏᓪᓕ ᐅᐊᓴᕇᕋᒥᒋᑦ, ᐊᓐᓄᕌᓂ ᓯᓚᓪᓖᑦ ᐊᑎᒋᕔᑦ, ᐅᑎᖅᓗᓂᓗ ᐃᓂᒋᔭᒥᓄᑦ, ᐅᖃᐅᑎᓪᓗᒋᓪᓗ, “ᑐᑭᓯᕕᓰ? ᖃᓄᐃᓕᐅᕐᖕᒪᖔᕐᖕᒪ ᐃᓕᑦᓯᓐᓄᑦ? 
13ᐊᔪᕆᖅᑐᐃᔨᒥᒃ ᐊᑕᓂᕐᖕᒥᒡᓗ ᑍᕙᑦᓯᓐᖓ; ᓇᓛᒍᓪᓗ ᐅᖃᖅᐳᓯ, ᑖᓐᓇᐅᒐᒪ. 
14ᐅᕙᖓ ᑕᕝᕙ ᐊᑕᓂᓯ ᐊᔪᕆᖅᑐᐃᔨᓯᓗ, ᐃᑎᒐᑦᓯᓐᓂᒃ ᐅᐊᓴᖅᐳᖓ, ᐃᓕᑦᓯᑦᑕᐅᖅ ᐃᑎᒐᑦᓯᓐᓂᒃ ᐅᐊᓴᖃᑦᑕᐅᑎᔪᒃᓴᐅᒋᕗᓯ. 
15ᒪᓕᒐᒃᓴᑦᓯᓐᓂᒃ ᐱᓇᓱᐊᖅᕕᒋᕙᑦᓯ, ᑍᒤᓕᐅᖁᓪᓗᓯ ᓲᖅᓗ ᐱᓇᓱᐊᖅᕕᒋᒐᑦᓯ. 
16ᓱᓕᔪᒥᒃ ᐅᖃᐅᑎᕙᑦᓯ, ᐱᔨ ᐊᖏᓂᖅᓴᐅᓐᖏᓚᖅ ᐊᖓᔪᖅᑳᒥᓂᑦ; ᑎᓕᔭᐅᓯᒪᔪᖅᓗ ᐊᖏᓂᖅᓴᐅᖏᓐᓂᕗᖅ ᑎᓕᔨᒥᓂᑦ. 
17ᑕᒪᓐᓇ ᖃᐅᔨᒐᑦᓯᐅᒃ, ᖁᕕᐊᓱᒍᑎᒃᓴᖃᓕᕋᔭᖅᐳᓯ ᐊᑐᓕᕈᑦᓯᐅᒃ.
18ᑕᒪᑐᒥᖓ ᐅᖃᐅᑎᔧᓐᓇᕆᓐᖏᓚᑦᓯ; ᖃᐅᔨᒪᒐᒃᑭᑦ ᓂᕈᐊᖅᓯᒪᔭᒃᑲ; ᐊᒡᓔᓪᓕ ᓇᓚᐅᑦᓯᔭᕆᐊᖃᕐᖕᒪᑕ ᐅᖃᖅᑐᑦ: ‘ᓂᕆᖃᑎᒋᔭᒪ ᐊᑭᕋᖅᑐᓕᖅᐹᖓ.’ 
19ᒫᓐᓇ ᑕᒪᑐᒥᖓ ᐅᖃᐅᑎᕙᑦᓯ, ᓱᓕ ᐱᔪᖃᓚᐅᖅᑎᓐᓇᒍ, ᑕᒪᓐᓇ ᐊᑐᓕᖅᐸᑦ ᐅᕙᓐᓄᑦ ᐅᒃᐱᓕᖁᓪᓗᓯ, ‘ᐅᕙᖓᐅᒐᒪ ᐊᓯᖃᖏᑦᑐᖅ.’ 
20ᓱᓕᔪᒥᒃ ᐅᖃᐅᑎᕙᑦᓯ, ᑎᓕᔭᓐᓂᒃ ᐃᓚᓕᐅᖅᓯᔪᖅ ᑖᓐᓇ ᐅᕙᓐᓂᒃ ᐃᓚᓕᐅᖅᓯᒋᕗᖅ; ᐅᕙᓐᓂᒡᓕ ᐃᓚᓕᐅᖅᓯᔪᖅ ᑎᓕᔨᓐᓂᒃ ᐃᓚᓕᐅᖅᓯᒋᕗᖅ.”
21ᔩᓱᓯᓕ ᑕᒪᒃᑯᓂᖓ ᐅᖃᕇᕋᒥ, ᐊᓂᕐᖕᓂᒃᑯᑦ ᕿᒃᓵᖕᓂᕐᖕᒧᑦ ᐊᖏᔪᒧᑦ ᑎᑭᑕᐅᕗᖅ, ᓇᓗᓁᖅᓯᓕᖅᐳᖅᓗ, “ᓱᓕᔪᒥᒃ ᐅᖃᐅᑎᕙᑦᓯ, ᐃᓚᑦᓯ ᐃᓚᖓᑦᑕ ᐱᔭᐅᑎᓐᓂᐊᖅᐹᖓ.”
22ᐃᓕᓐᓂᐊᖅᑏᓪᓗ ᐃᒻᒥᖕᓄᑦ ᑕᑯᓴᖃᑦᑕᐅᑎᕗᑦ, ᓇᓗᓪᓗᑎᒃ ᓇᓪᓕᐊᓐᓂᒃ ᐅᖃᐅᓯᖃᕐᖕᒪᖔᑦ. 
23ᐃᓕᓐᓂᐊᖅᑎᖏᑕᓕ ᐃᓚᖓᑦ, ᔩᓱᓯᐅᑉ ᓇᒡᓕᒋᔭᖓ,+ ᐃᒃᓯᕙᕗᖅ ᔩᓱᓯᐅᑉ ᑭᒡᓕᖓᓂ; 
24ᓮᒨᓂ ᐲᑦᑐᕉᓯᐅᑉ ᐃᔨᒻᒥᒃᓗᓂᐅᒃ ᐅᖃᐅᑎᕚ, “ᐊᐱᕆᓚᐅᕈᒃ ᓇᓪᓕᐊᓐᓂᒃ ᐅᖃᐅᓯᖃᕐᖕᒪᖔᑦ.”
25ᑖᑦᓱᒪ ᐃᓕᓐᓂᐊᖅᑎᐅᑉ ᔩᓱᓯ ᐄᒐᖅᕕᒋᓪᓗᓂᐅᒃ ᐅᖃᐅᑎᕚ, “ᐊᑕᓃᖅ? ᑭᓇᐅᕙ.”
26ᔩᓱᓯᐅᑉ ᑭᐅᕚ, “ᓂᐊᖂᔭᒥᒃ ᒥᓱᒃᓯᐅᑎᓗᒍ ᑐᓂᓯᕕᒋᔭᕋ ᑖᓐᓇᐅᓂᐊᖅᐳᖅ.” ᑕᕝᕙ ᔩᓱᓯ ᓂᐊᖂᔭᒥᒃ ᐊᕕᒃᓯᓪᓗᓂ ᒥᓱᒃᐹ, ᑐᓂᓪᓗᒍᓗ ᔫᑕᓯᒧᑦ, ᓮᒨᓂᐅᑉ ᐃᓯᑲᕆᐊᑎᐅᑉ ᐃᕐᖕᓂᖓᓄᑦ. 
27ᔫᑕᓯᐅᓪᓗ ᓂᐊᖂᔭᖅ ᑎᒍᖕᒪᒍ, ᓵᑖᓇᓯᐅᑉ ᐃᑎᖅᕕᒋᕚ. ᔩᓱᓯᐅᓪᓗ ᐅᖃᐅᑎᕚ, “ᑐᐊᕕᖅᓗᑎᑦ ᐱᔭᕆᐊᖃᖅᑍᑦ, ᐱᓇᓱᐊᓕᕈᒃ.”
28ᓂᕆᕕᖕᒦᖃᑎᒋᔭᖏᓪᓕ ᑐᑭᓯᔪᖃᓐᖏᓚᑦ ᓱᖕᒪᑦ ᔩᓱᓯᐅᑉ ᑍᒫᒃ ᐅᖃᐅᑎᖕᒪᖔᒍ. 
29ᔫᑕᓯ ᑲᒪᔨᒋᔭᐅᖕᒪᑦ ᑮᓇᐅᔭᖃᐅᑎᖓᓐᓂᒃ ᐃᒃᐱᐊᖅᔪᖕᒥᒃ; ᐃᓕᓐᓂᐊᖅᑏᑦ ᐃᓚᖏᑦ ᐃᓱᒪᕗᑦ ᔩᓱᓯ ᓂᐅᕕᕆᐊᖁᔨᓇᓱᒋᓪᓗᒍ ᐊᑐᕆᐊᖃᖅᑕᖏᓐᓂᒃ ᓇᓪᓕᐅᓐᓂᖅᓯᐅᓕᕈᑎᒃ; ᐅᕝᕙᓘᓐᓃᑦ ᑐᓂᓯᔭᖅᑐᖁᔭᐅᓇᓱᒋᕚᑦ ᐊᒃᓗᔪᓄᑦ.
30ᔫᑕᓯᐅᓪᓗ ᓂᐊᖂᔭᖅ ᐄᒐᒥᐅᒃ ᑕᕝᕔᓐᓇᖅ ᐊᓂᕗᖅ; ᐅᓐᓄᐊᖑᕗᖅᓗ.
31ᔫᑕᓯᓕ ᐊᓂᖕᒪᑦ, ᔩᓱᓯ ᐅᖃᖅᐳᖅ, “ᒫᓐᓇ ᐃᓅᑉ ᐃᕐᖕᓂᖓ ᓂᖅᑐᕐᖕᓇᖅᑎᑕᐅᕗᖅ, ᒎᑎᓗ ᑖᑦᓱᒨᓇ ᓂᖅᑐᕐᖕᓇᖅᑎᑕᐅᕗᖅ; 
32ᒎᑎ ᓂᖅᑐᕐᖕᓇᖅᑎᑕᐅᒃᐸᑦ ᑖᑦᓱᒨᓇ, ᑕᕝᕙ ᐃᓅᑉ ᐃᕐᖕᓂᖓ ᒎᑎᐅᑉ ᓂᖅᑐᕐᖕᓇᖅᑎᓐᓂᐊᕆᕚ ᐃᒻᒥᒍᑦ, ᓂᖅᑐᕐᖕᓇᖅᑎᑦᓴᐅᑎᒋᓂᐊᖅᐹᓗ. 
33ᕿᑐᕐᖓᒃᑲ, ᐊᑯᓂᐅᖏᑦᑐᖅ ᓇᔪᓕᖅᐸᑦᓯ. ᕿᓂᕈᒫᖅᐸᑦᓯᓐᖓ; ᓲᖅᓗ ᔫᑎᓄᑦ ᐅᖃᓚᐅᕋᒪ, ᑍᒫᒃᑕᐅᖅ ᐃᓕᑦᓯᓐᓄᑦ ᒫᓐᓇ ᐅᖃᖅᐳᖓ, ‘ᐅᐸᖕᓂᐊᖅᑕᓐᓄᑦ ᐂᔪᓐᓇᖏᓐᓇᑦᓯ.’ 
34ᐱᖁᔭᒥᒃ ᓄᑖᒥᒃ ᑐᓂᓯᕕᒋᕙᑦᓯ, ᓇᒡᓕᒃᑎᒌᖁᓪᓗᓯ; ᓲᖅᓗ ᓇᒡᓕᒋᓚᐅᕋᑦᓯ, ᑍᒫᒃᑕᐅᖅ ᐃᓕᑦᓯᓐᓄᑦ ᓇᒡᓕᒃᑎᒌᒃᑐᒃᓴᐅᒋᕗᓯ. 
35ᐃᓕᑦᓯᓐᓄᑦ ᓇᒡᓕᒃᑎᒌᒍᑦᓯ, ᑕᒪᑐᒨᓇ ᐃᓄᓕᒫᑦ ᑐᑭᓯᔪᒫᖅᐳᑦ ᐅᕙᓐᓄᑦ ᐃᓕᓐᓂᐊᖅᑎᐅᓂᑦᓯᓐᓂᒃ.”
36ᑕᕝᕙ ᓮᒨᓂ ᐲᑦᑐᕉᓯᐅᑉ ᐅᖃᐅᑎᕚ, “ᐊᑕᓃᖅ ᓇᒧᓐᖓᕐᖕᓂᐊᖅᐲᑦ?”
37ᐲᑦᑐᕉᓯᐅᑉ ᐅᖃᐅᑎᕚ, “ᐊᑕᓃᖅ? ᓱᖕᒪᑦ ᒫᓐᓇ ᒪᓕᒍᓐᓇᓐᖏᓚᒌᑦ? ᐃᓕᖕᓂᒃ ᑐᖁᑕᐅᑦᔪᑎᖃᕋᓗᐊᕈᒪ ᖃᓄᐃᒃᓴᓐᖏᓚᖓ.”
38ᔩᓱᓯᐅᑉ ᑭᐅᕚ, “ᑐᖁᑕᐅᓂᕐᖕᒧᑦ ᐊᑐᐃᓐᓇᐅᓕᖅᐲᑦ ᐱᑦᔪᑎᒋᓗᖓ? ᓱᓕᔪᒥᒃ ᐅᖃᐅᑎᕙᒋᑦ, ᐊᖑᑎᕕᐊᖅ ᓂᓪᓕᖅᑳᖅᑎᓐᓇᒍ, ᐱᖓᓱᐃᖅᑐᖅᓗᑎᑦ ᐅᕙᓐᓂᒃ ᖃᐅᔨᒪᖏᓐᓂᕋᕐᖕᓂᐊᖅᐳᑎᑦ.”
