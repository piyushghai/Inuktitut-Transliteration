1ᔨᕆᒤᐊ ᒎᑎᐅᑉ ᐅᖃᖅᑎᖓ ᐊᑕᓂᕐᖕᒧᑦ ᐅᖃᖅᕕᐅᓚᐅᖅᐳᖅ ᐃᓅᖃᑎᒌᒡᔪᐊᑦ ᐱᓪᓗᒋᑦ, 
2ᐃᑦᔨᑉᑎᒥᐅᑦ ᐱᓪᓗᒋᑦ ᐅᖃᖅᐳᖅ, ᐅᖃᐅᓯᒃᓴᖃᖅᐳᖓ ᓂᑯ ᐃᑦᔨᑉᑎᒥᐅᑦ ᐊᖓᔪᖅᑳᖅᔪᐊᖓ ᐱᓪᓗᒍ, ᓵᓚᒋᔭᐅᓚᐅᖅᑑᑉ ᑳᕐᓯᒥᔅᒥ ᑰᖕᒥ ᐃᕗᕅᑎᒥ ᓂᐱᑯᓁᓴᐅᑉ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᔫᑕᒥᐅᑦ ᐊᖓᔪᖅᑳᖅᔪᐊᖓᑦᑕ ᔨᕼᐅᐃᐊᑭᐅᑉ ᔫᓮᐊᐅᑉ ᐃᕐᖕᓂᖓᑕ ᐊᐅᓚᑦᓯᓂᖏᑕ ᓯᑕᒪᒋᓕᖅᑕᖓᓂ:
3“ᓴᐴᓗᑕᓯ ᐊᖏᔪᑦ ᒥᑭᑦᑐᓪᓗ
4ᕿᒻᒥᖅᔪᐊᓯ ᐊᓄᓕᖅᓯᐅᒃ,
5ᓱᓇᒥᒃ ᑕᑯᕗᖔ?
6ᐆᒻᒪᕆᖕᓂᖅᐹᖑᒐᓗᐊᑦ ᕿᒫᔪᓐᓇᕐᖕᓂᐊᓐᖏᓚᑦ,
7ᑭᓇᒃᑰᕙᑦ ᓁᓕᐅᑉ ᑰᖓᑐᑦ ᖄᒥᑦᑐᑐᑦ ᑍᒤᑎᑦᓯᔪᑦ,
8ᐃᑦᔨᑉᑎᐅᑉ ᓁᓕᐅᑉ ᑰᖓᑐᑦ
9ᕿᒻᒥᖅᔪᐊᑦ ᓱᑲᑦᑑᑎᓯᐅᒃ,
10ᐅᓪᓗᖅ ᑍᓐᓇ ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑕ ᒎᑎᐅᑉ ᐅᓪᓗᖁᑎᒋᕚ,
11ᒋᓕᐊᑎᑦ ᓄᓇᖓᓂᑦ ᒥᖑᐊᖅᓯᑦᔪᑎᒃᓮᑐᕆᑦᓯ,
12ᐃᓅᖃᑎᒌᒡᔪᐊᓄᑦ ᑲᓐᖑᓇᖅᑐᒦᓐᓂᓯ ᑐᓴᐅᒪᔭᐅᓕᖅᐳᖅ,
13ᐃᒫᒃ ᑕᕝᕙ ᐊᑕᓂᖅ ᔨᕆᒤᐊᒧᑦ ᐅᖃᖅᑎᒥᓄᑦ ᐅᖃᓚᐅᖅᐳᖅ ᓂᐱᑯᓁᓴᐅᑉ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑦᑕ ᐅᓇᑕᕆᐊᕐᖕᓂᒃᓴᖓ ᐃᑦᔨᑉᑎᒧᑦ ᐱᓪᓗᒍ:
14“ᑕᒪᓐᓇ ᐅᖃᐅᓯᕆᒍᒃ ᐃᑦᔨᑉᑎᒥᐅᓂ,
15ᓱᖕᒪᑦ ᐅᓇᑕᖅᑎᖁᑎᓯ ᐅᕐᕈᕚᑦ?
16ᒪᑭᑕᔪᓐᓇᕐᖕᓂᐊᓐᖏᓚᑦ ᐅᕐᕈᔭᕌᖓᒥᒃ ᖃᓕᕇᓕᖅᐸᓪᓕᐊᓂᐊᖅᐳᑦ,
17ᐃᑦᔨᑉᑎᒥᐅᑦ ᐊᖓᔪᖅᑳᖅᔪᐊᖓ ᐊᑦᑎᓕᕈᒃ,
18ᐅᕙᖓ ᐊᑕᓂᐅᒐᒪ ᐊᔪᒐᖃᖏᑦᑐᖅ,
19ᐃᑦᔨᑉᑎᒥᐅᑕᐅᔪᓯ ᓇᒃᓴᕐᖕᓂᐊᖅᑕᑦᓯᓐᓂᒃ
20ᐃᑦᔨᑉᑎ ᐊᕐᖕᓇᓪᓗᑦᓯᐊᕙᒃᑎᑐᑦ ᓄᕐᕋᖃᓚᐅᖅᓯᒪᖏᑦᑐᑎᑐᑦ ᑍᒤᑉᐳᖅ,
21ᐊᑭᓕᖅᓱᐊᖑᓪᓗᑎᒃ ᐅᓇᑕᕆᐊᖅᑎᑕᐅᔫᒐᓗᐊᑦ
22ᐃᑦᔨᑉᑎᒥᐅᑦ ᓯᕋᓛᕐᖕᓂᐊᖅᐳᑦ ᖁᒡᓗᒋᐊᑎᑐᑦ ᕿᒪᒃᓯᒋᐊᖅᑐᑎᑐᑦ,
23ᓇᐹᖅᑐᖏᓪᓗ ᓇᑲᑎᖅᑕᐅᔪᒫᖅᐳᑦ, ᐊᑕᓂᖅ ᐅᖃᖅᐳᖅ,
24ᐃᑦᔨᑉᑎᐅᑉ ᐸᓂᖓ ᑲᓐᖑᓱᒃᑎᑕᐅᔪᒫᖅᐳᖅ,
25ᕿᓚᖕᒥᐅᒐᓴᒡᔪᐃᑦ ᐊᑕᓂᖓ, ᐄᓴᕅᓕᒥᐅᑦ ᒎᑎᖓᑦ ᐅᖃᖅᐳᖅ, “ᑕᑯᒋᑦ ᑎᑭᑎᑦᓯᓕᖅᐳᖓ ᑎᐱᓯᒃᑯᑦ ᒎᑎᖓᑦᑕ ᐋᒪᓐᓇᐅᑉ ᓱᒋᐊᖅᑕᐅᑦᔪᑎᒃᓴᖓᓂᒃ, ᐰᕉᓪᓗ ᐃᑦᔨᑉᑎᒥᐅᓪᓗ ᒎᑎᓐᖑᐊᖏᑕ ᐊᖓᔪᖅᑳᖅᔪᐊᖏᑕᓗ ᓱᒋᐊᖅᑕᐅᑦᔪᑎᒃᓴᖏᓐᓂᒃ, ᑍᒃᑯᓄᖓᓗ ᐰᕈᒥᒃ ᑕᑎᖃᖅᑐᓄᑦ. 
26ᑐᓂᑦᔪᑎᒋᓂᐊᖅᐸᒃᑲᓗ ᑖᒃᑯᓂᖓ ᑐᖁᑦᓯᔪᒪᔪᓄᑦ, ᓂᐱᑯᓁᓴᒧᑦ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᐊᖓᔪᖅᑳᖁᑎᖏᓐᓄᓪᓗ. ᑕᒪᑐᒪᓕ ᑭᖑᓂᖓᒍᑦ ᐃᑦᔨᑉᑎ ᓄᓇᒋᔭᐅᔪᓐᓇᖅᓯᑎᑦᓱᒫᕆᕙᕋ ᑕᒪᑐᒪ ᓯᕗᓂᖓᓂᑐᑦ ᓄᓇᒋᔭᐅᔪᑐᖃᐅᖕᒪᑦ, ᐊᑕᓂᖅ ᐅᖃᖅᐳᖅ.”
27“ᓯᕘᕋᓂᐊᕋᓯ ᐃᓄᖁᑎᒃᑲ,
28ᓯᕘᕋᓂᐊᕋᓯ ᔧᑯᒃᑯᑦ ᐃᓄᖁᑎᒃᑲ,
