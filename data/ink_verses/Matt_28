1ᓴᐸᑎᓕ ᐊᓂᒍᕐᖕᒪᑦ, ᐱᓇᓱᐊᕈᓯᐅᑉ ᓯᕗᓪᓕᖅᐹᖓᑕ ᐅᓪᓛᖓᒍᑦ ᖃᐅᒻᒪᓕᓵᖅᑎᓪᓗᒍ, ᒥᐊᕆ ᒫᒃᑕᓖᓂ ᑖᑦᓱᒪᓗ ᐊᓯᐊ ᒥᐊᕆ ᐃᓗᕕᕐᖕᒥᒃ ᑕᑯᔭᖅᑐᖅᐴᒃ. 
2ᑕᑯᒋᓪᓗ, ᓄᓇ ᓴᔪᒃᐱᓪᓚᒃᑐᐊᓘᕗᖅ; ᐊᑕᓂᐅᓪᓗ ᐂᖏᓖᖓ ᕿᓚᖕᒥᑦ ᐊᖅᑲᖅᐳᖅ, ᐃᓗᕕᐅᓪᓗ ᒪᑐᐊ ᐅᔭᕋᒃᔪᐊᖅ ᐊᒃᓴᑲᖅᑎᑉᐹ, ᖃᖓᓄᓪᓗ ᐃᖏᓪᓗᓂ. 
3ᑖᑦᓱᒪᓗ ᓴᖅᑭᓐᓂᖓ ᖃᐅᒻᒪᓚᒃᑎᑐᑦ ᑍᒤᑦᑑᓚᐅᖅᐳᖅ, ᐊᓐᓄᕌᖏᓪᓗ ᐊᐳᑎᑐᑦ ᖃᑯᖅᑕᐅᑎᒋᓪᓗᑎᒃ. 
4ᐅᓇᑕᖅᑐᒃᓮᓪᓗ ᖃᐅᔨᓴᖅᑐᑦ ᑲᑉᐱᐊᓱᖕᓂᕐᖕᒧᑦ ᓄᑭᖏᕈᑎᕗᑦ ᑐᖁᖓᔪᑎᑐᑦ ᑍᒤᓕᖅᓗᑎᒃ.
5ᐂᖏᓕᓕ ᐊᕐᖕᓈᖕᓄᑦ ᐅᖃᖅᐳᖅ, “ᑲᑉᐱᐊᓱᖏᓪᓗᓯᒃ; ᖃᐅᔨᒪᕗᖓ ᔩᓱᓯᒥᒃ ᕿᓂᕆᐊᕋᑦᓯᒃ ᑭᑭᐊᒃᑐᖅᑕᐅᓚᐅᖅᑐᒥᒃ. 
6ᑕᕝᕙᓃᑦᓱᓐᓃᖅᐳᖅ; ᒪᑭᓯᒪᓕᕐᖕᒪᑦ, ᓲᖅᓗ ᐃᓕᑦᓯᓐᓄᑦ ᐅᖃᓚᐅᕋᒥ. ᐊᑏ ᕾᓗᓯᒃ ᑕᑯᓕᖅᓯᐅᒃ ᓇᓪᓚᖓᕕᒋᓚᐅᖅᑕᖓ. 
7ᒫᓐᓇ ᑐᐊᕕᖅᓗᓯᒃ ᐃᓕᓐᓂᐊᖅᑎᖏᑦ ᐅᖃᐅᑎᔭᖅᑐᓕᖅᓯᒃᑯᒃ ᑐᖁᖓᔪᓂᑦ ᒪᑭᓯᒪᓕᕐᖕᒪᑦ, ᑕᑯᒋᓪᓗ, ᓯᕗᓂᑦᓯᓐᓂ ᒐᓕᓕᐊᒧᐊᕐᖕᓂᐊᖅᐳᖅ; ᑍᑲᓂ ᑕᑯᓂᐊᖅᐸᓯ! ᐃᖅᑲᐅᒪᒋᑦᓯ ᑕᒪᒃᑯᓂᖓ ᐅᖃᐅᓯᕆᔭᓐᓂᒃ.”
8ᑕᕝᕙ ᑐᐊᕕᖅᓗᑎᒃ ᐃᓗᕕᕐᖕᒥᑦ ᕿᒪᕉᑎᕘᒃ, ᑲᑉᐱᐊᓱᒃᓗᑎᒃ ᖁᕕᐊᓱᒻᒪᕆᒃᓗᑎᒡᓗ, ᐅᓪᓚᒃᓯᕘᒃ ᐃᓕᓐᓂᐊᖅᑎᖏᓐᓄᑦ ᐅᖃᕆᐊᖅᑐᓕᖅᓗᑎᒃ.
9ᑕᑯᒋᓪᓗ, ᔩᓱᓯᐅᑉ ᑲᑎᕔᑦ ᐅᖃᐅᑎᓪᓗᒋᒃᓗ, “ᓮᒪᓂᐅᑉ ᓇᔪᖅᓕᓯᒃ.” ᑖᒃᑯᐊᒡᓗ ᐅᐸᒍᑎᕘᒃ, ᐃᑎᒐᖏᑦ ᐊᒃᑐᖅᓗᒋᑦ, ᑐᒃᓯᐊᖅᕕᒋᕚᒃ, 
10ᑕᕝᕙ ᔩᓱᓯᐅᑉ ᐅᖃᐅᑎᕚᒃ, “ᑲᑉᐱᐊᓱᖏᓪᓗᓯᒃ; ᖃᑕᓐᖑᑎᒃᑲ ᐅᖃᐅᑎᔭᖅᑐᖅᓯᒃᑯᒃ ᒐᓕᓕᐊᒧᐊᖁᓗᒋᑦ, ᑕᕝᕙᓂ ᑕᑯᓂᐊᖅᐹᖓ.”
11ᐊᕐᖕᓈᒡᓕ ᐃᓚᒥᖕᓄᐊᓕᖅᑎᓪᓗᒋᒃ, ᑕᑯᒋᑦ, ᐅᓇᑕᖅᑐᒃᓮᑦ ᐃᓚᖏᑦ ᖃᐅᔨᓴᖅᑎᐅᓚᐅᖅᑐᑦ ᐃᓗᕕᕐᖕᒥᒃ ᐃᒡᓗᒐᓴᖕᓄᑦ ᐅᑎᖅᐳᑦ ᑐᓂᕐᕈᓯᖅᑎᑦᓯᔩᓪᓗ ᐊᖓᔪᖅᑳᖏᓐᓄᑦ ᐅᓂᒃᑳᖅᓗᑎᒃ ᑕᒤᓐᓂᒃ ᐱᓂᐊᕐᖕᓂᐅᓚᐅᖅᑐᓂᒃ. 
12ᑐᓂᕐᕈᓯᖅᑎᑦᓯᔩᓪᓕ ᐊᖓᔪᖅᑳᖏᑦ, ᔫᑎᓗ ᐊᖓᔪᖅᑳᖏᑦ ᑲᑎᒪᓪᓗᑎᒃ ᐊᖏᖃᑎᒌᒃᑲᒥᒃ, ᐅᓇᑕᖅᑐᒃᓮᑦ ᑮᓇᐅᔭᓂᒃ ᐅᓄᖅᑐᓂᒃ ᐊᑭᓕᖅᐰᑦ, 
13ᐅᖃᖅᓗᑎᒡᓗ, “ᐅᖃᖃᑦᑕᕐᖕᓂᐊᖅᐳᓯ ᐅᓐᓄᐊᒃᑯᑦ ᓯᓂᒃᑎᓪᓗᓯ ᔩᓱᓯᐅᑉ ᑎᒥᖓ ᐃᓕᓐᓂᐊᖅᑎᖏᓐᓄᑦ ᑎᒡᓕᒋᐊᖅᑐᖅᑕᐅᓚᐅᕐᖕᓂᕋᖅᓗᒍ. 
14ᐊᐅᓚᑦᓯᔨᐅᔪᖅᓗ ᓄᓇᑦᑎᓐᓂᒃ ᑕᒪᑐᒥᖓ ᑐᓴᖅᑎᑕᐅᒃᐸᑦ, ᐅᖃᐅᑎᓂᐊᖅᐸᕗᑦ ᐸᓯᔭᒃᓴᐅᖏᓐᓂᑦᓯᓐᓂᒃ ᑕᒪᑐᒧᖓ, ᑕᒪᑐᒥᖓᓗ ᐃᓱᒪᔮᕈᑎᖃᕆᐊᖃᕐᖕᓂᐊᖏᓚᓯ.”
15ᑕᕝᕙ ᐃᓗᕕᕐᖕᒥ ᖃᐅᔨᓴᓚᐅᖅᑐᑦ ᑮᓇᐅᔧᑦ ᑎᒍᕔᑦ ᐱᓂᐊᖁᔭᐅᓂᕆᔭᒥᑐᓪᓗ ᐱᓇᓱᐊᓕᖅᓗᑎᒃ; ᑕᒪᓐᓇᓗ ᐅᖃᐅᓯᐅᓚᐅᖅᑐᖅ ᓱᓕ ᔫᑎᓂᑦ ᐅᖃᐅᓯᐅᖃᑦᑕᖅᐳᖅ, ᐅᓪᓗᒥᒧᑦ ᑎᑭᓪᓗᒍ.
16ᑕᕝᕙ ᐃᓕᓐᓂᐊᖅᑏᑦ 11-ᐃᑦ ᒐᓕᓕᐊᒧᐊᖅᐳᑦ, ᖃᖅᑲᒧᐊᓗᑎᒃ ᔩᓱᓯᐅᑉ ᐅᐸᒃᑕᐅᖁᓚᐅᖅᑕᖓᓄᑦ. 
17ᔩᓱᓯᓗ ᑕᑯᒐᒥᑦᔪᑦ ᐹᒻᒪᒃᑎᖅᕕᒋᕚᑦ; ᐃᓚᖏᓪᓕ ᖁᓚᖅᐳᑦ. 
18ᔩᓱᓯᐅᓪᓗ ᐅᐸᒃᓗᒋᑦ ᐅᖃᐅᑎᕔᑦ, “ᐱᔪᓐᓇᕐᖕᓂᓕᒫᓂᒃ ᑐᓂᓯᕕᐅᕗᖓ ᕿᓚᖕᒥ ᓄᓇᖅᔪᐊᒥᓗ. 
19ᑍᒤᒻᒪᑦ ᐃᓅᖃᑎᒌᒡᔪᐊᓄᑦ ᐂᓕᕆᑦᓯ, ᐃᓕᓐᓂᐊᖅᑎᓐᖑᖅᑎᓐᓇᓱᐊᖅᓗᒋᑦ: ᐹᑉᑎᓪᓗᒋᓪᓗ ᐊᑖᑕᐅᑉ ᐃᕐᖕᓂᐅᓪᓗ ᐊᓂᕐᖕᓂᐅᓪᓗ ᐃᑦᔪᕐᖕᓁᑦᑑᑉ ᐊᑎᖓᓄᑦ, 
20ᐊᔪᕆᖅᑐᖅᓗᒋᓪᓗ ᓈᓚᖁᓪᓗᒋᑦ ᐃᓕᑦᓯᓐᓄᑦ ᐱᖁᔨᓂᕆᓚᐅᖅᑕᓕᒫᓐᓂᒃ; ᑕᑯᒋᓪᓗ ᑍᒪᓐᖓᓕᒫᖅ ᐃᓚᒋᓂᐊᖅᐸᑦᓯ, ᓯᓚᖅᔪᐊᑉ ᓇᒡᒐᑖ ᑎᑭᓪᓗᒍ.”
