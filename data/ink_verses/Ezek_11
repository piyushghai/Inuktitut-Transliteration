1ᐊᓂᕐᖕᓂᐅᑉ ᖃᖓᑦᑕᖅᑎᒃᑲᒥᖓ, ᐊᑕᓂᐅᑉ ᐃᒡᓗᖓᑕ ᐃᑎᖅᑕᖅᕕᖓᓄᐊᖅᑎᑉᐹᖓ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᒧᑦ. ᑕᑯᒋᓪᓗ, ᐃᑎᖅᑕᖅᕕᐅᑉ ᑖᑦᓱᒪ ᖃᓂᒋᔭᖓᓂ ᐊᖑᑎᓂᒃ 25-ᓂᒃ ᑕᑯᕗᖓ; ᑕᑯᔭᒪᓗ ᐃᓚᖓᑦ ᔭ-ᐊᔭᓁᐊ ᐃᓚᒋᔭᐅᕗᖅ ᐊᔾᔪᕆᐅᑉ ᐃᕐᖕᓂᖓ, ᐱᓚᑍᐊᓗ ᐱᓁᐊᐅᑉ ᐃᕐᖕᓂᖓ, ᑖᒃᑯᐊᒃ ᐊᖓᔪᖅᑳᕆᔭᐅᕘᒃ ᐃᓅᖃᑎᒌᒡᔪᐊᓄᑦ.
2ᐅᖃᐅᑎᕚᖓᓗ, “ᐃᓅᑉ ᐃᕐᖕᓂᖓ, ᑖᒃᑯᐊᒃ ᐱᐅᖏᑦᑐᓕᓂᕐᖕᓂᒃ ᐋᖅᑭᒃᓱᐃᒍᑦᔨᖃᑦᑕᖅᐴᒃ ᐃᓱᒻᒥᖅᑐᐃᖃᑦᑕᖅᓗᑎᒡᓗ ᐃᒡᓗᒐᓴᒡᔪᐊᕐᖕᒥᐅᓄᑦ ᓈᒻᒪᖏᑦᑐᓂᑦ; 
3ᐅᖃᖃᑦᑕᕐᖕᒪᑎᒃ, ᐃᒡᓗᓕᐅᖃᑦᑕᕐᖕᓂᒃᓴᖅ ᒫᓐᓇᒃᑯᑦ ᓇᓪᓕᐅᑎᓂᐊᓐᖏᓚᖅ; ᐃᒡᓗᒐᓴᒡᔪᐊᑦ ᐅᒃᑯᓯᒃᑐᑦ ᑍᒤᒻᒪᑕ, ᐅᕙᒍᓪᓗ ᐅᒃᑯᓯᐅᑉ ᐆᒋᖏᑎᑐᑦ ᑍᒤᑦᑑᓪᓗᑕ. 
4ᑍᒤᒻᒪᑦ ᐃᓅᑉ ᐃᕐᖕᓂᖓ, ᓇᓪᓕᐅᑎᔪᒫᖅᑐᓂᒃ ᐅᖃᐅᑎᓕᒃᑭᑦ.”
5ᐊᑕᓂᐅᓪᓗ ᐊᓂᕐᖕᓂᖓᑕ ᑎᑭᑉᐹᖓ, ᐅᖃᐅᑎᓪᓗᖓᓗ, “ᐃᒫᒃ ᐅᖃᕆᑦ, ᐊᑕᓂᖅ ᐃᒫᒃ ᐅᖃᖅᐳᖅ: ᐄᓴᕅᓕᐅᑉ ᑭᖑᕚᖏᑦ; ᐃᓱᒪᒋᔭᑦᓯᓐᓂᒃ ᖃᐅᔨᒪᕗᖓ. 
6ᐃᓄᐊᖅᓯᒪᓕᕋᑦᓯ ᐅᓄᖅᑐᓂᒃ ᑕᕝᕙᓂ ᐃᒡᓗᒐᓴᖕᓂ, ᐊᖅᑯᑎᓯᓗ ᑕᑕᓕᖅᐳᑦ ᑐᖁᖓᔪᓂᒃ.
7ᑍᒤᒻᒪᑦ ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᐃᓄᐊᖅᑕᕕᓂᓯ ᐃᒡᓗᒐᓴᖕᓃᑦᑐᑦ, ᑖᒃᑯᐊ ᐆᒋᒃᓴᐅᕗᑦ, ᑖᓐᓇ ᐃᒡᓗᒐᓴᒃ ᐅᒃᑯᓯᐅᓪᓗᓂ; ᐅᕙᖓᓕ ᐃᒡᓗᒐᓴᒡᔪᐊᓂᑦ ᐊᓂᑎᑦᓱᒫᖅᐸᑦᓯ. 
8ᓴᕕᒡᔪᐊᒥᒃ ᑲᑉᐱᐊᒋᔭᖃᓚᐅᖅᐳᓯ; ᑎᑭᑎᑦᓯᔪᒫᖅᐳᖓᓕ ᓴᕕᒡᔪᐊᒥᒃ ᐃᓕᑦᓯᓐᓄᑦ, ᐊᑕᓂᖅ ᒎᑎ ᐅᖃᖅᐳᖅ. 
9ᐃᒡᓗᒐᓴᒡᔪᐊᓂᑦ ᐊᓂᑎᑦᓱᒫᖅᐸᑦᓯ, ᐃᓅᖃᑎᒋᓐᖏᑕᑦᓯᓐᓄᑦ ᐂᑦᑑᑎᒋᓗᓯ, ᐃᖅᑲᖅᑐᐃᓂᕋ ᑲᔪᓯᑎᓪᓗᒍ ᐃᓕᑦᓯᓐᓄᑦ. 
10ᓴᕕᒡᔪᐊᒧᑦ ᑐᖁᑕᐅᔪᒫᖅᐳᓯ; ᐃᖅᑲᖅᑐᕈᒫᖅᐸᑦᓯ ᐄᓴᕅᓕᒥᐅᑦ ᓄᓇᖓᑕ ᑭᒡᓕᖓᓂ; ᖃᐅᔨᔪᒫᖅᐳᓯᓗ ᐅᕙᖓᐅᒐᒪ ᐊᑕᓂᖅ. 
11ᐃᒡᓗᒐᓴᒡᔪᐊᓯ ᐃᓕᑦᓯᓐᓄᑦ ᐅᒃᑯᓯᐅᓂᐊᓐᖏᓚᖅ, ᐃᓕᑦᓯᓗ ᐆᒋᒃᓴᐅᖏᓐᓂᕗᓯ ᓂᕿᑎᑐᑦ; ᐃᖅᑲᖅᑐᕈᒫᖅᐸᑦᓯᓕ ᐄᓴᕅᓕᒥᐅᑦ ᓄᓇᖓᑕ ᑭᒡᓕᖓᓂ. 
12ᖃᐅᔨᔪᒫᖅᐳᓯᓗ ᐅᕙᖓᐅᒐᒪ ᐊᑕᓂᖅ; ᐊᑐᖅᑕᐅᖁᔭᓐᓂᒃ ᐃᓅᓚᐅᖏᓐᓇᑦᓯ, ᐱᖁᔭᒃᑲᓗ ᒪᓕᓚᐅᕐᖕᓇᒋᑦ, ᐃᓅᖃᑎᒌᒡᔪᐊᑦ ᖃᓂᒋᔭᑦᓯᓐᓃᑦᑐᑦ ᐱᖁᔭᖏᓐᓂᒃ ᒪᓕᖔᓕᓚᐅᕋᑦᓯ.”
13ᑕᒪᒃᑯᓂᖓ ᐊᑐᕈᒫᖅᑐᓂᒃ ᐅᖃᓪᓚᒡᑎᓪᓗᖓ ᐱᓚᑍᐊ ᐱᓁᐊᐅᑉ ᐃᕐᖕᓂᖓ ᑐᖁᕗᖅ. ᑕᕝᕙ ᒪᓂᖅᑲᒧᑦ ᐹᒻᒪᒃᓗᖓ ᕾᒐᓛᓕᖅᐳᖓ, ᐅᖃᖅᓗᖓ, “ᐊᑕᓃᖅ ᒎᑏᒃ! ᐄᓴᕅᓕᒥᐅᓕᒫᑦ ᐊᒥᐊᒃᑯᖏᑦ ᓄᖑᓐᓂᐊᓕᖅᐱᒌᑦ?”
14ᐊᑕᓂᐅᓪᓗ ᐅᖃᐅᓯᖓᑕ ᑎᑭᑉᐹᖓ ᐅᖃᖅᓗᓂ: 
15“ᐃᓅᑉ ᐃᕐᖕᓂᖓ, ᖃᑕᓐᖑᑎᑎᑦ ᐊᒡᓛᑦ ᐃᓚᑎᑦ, ᐊᐅᓪᓚᕈᑦᔭᐅᓯᒪᔪᓯᒍᑦ ᐃᓚᓯ, ᐄᓴᕅᓕᐅᑉ ᑭᖑᕚᓕᒫᖏᑦ, ᑖᒃᑯᐊ ᔪᕉᓴᓚᒦᑦᑐᑦ ᐅᖃᖅᓯᒪᖕᒪᑕ, ‘ᐅᖓᓯᒃᑐᒦᓗᐊᓕᖅᐳᑦ ᐊᑕᓂᕐᖕᒥᑦ; ᓄᓇ ᑕᒪᓐᓇ ᓇᖕᒥᓂᕆᓕᖅᐸᕗᑦ.’
16ᑍᒤᒻᒪᑦ ᐅᖃᕆᑦ, ‘ᐊᑕᓂᖅ ᒎᑎ ᐅᖃᖅᐳᖅ: ᐊᐅᓪᓚᕈᑦᔭᐅᑎᓯᒪᒐᓗᐊᖅᐸᒃᑲ ᐅᖓᓯᒃᑐᒧᑦ ᐃᓅᖃᑎᒌᒡᔪᐊᓄᑦ, ᓄᓇᓕᒡᔪᐊᓄᓪᓗ ᓯᐊᒻᒪᖅᑎᓯᒪᓪᓗᒋᑦ, ᓱᓕᓕ ᐃᑦᔪᕐᖕᓁᑦᑐᖁᑎᒋᔭᐅᕗᖓ ᑖᒃᑯᓄᖓ ᓄᓇᓕᒡᔪᐊᓂ ᐂᕕᒋᓯᒪᔭᖏᓐᓃᒐᓗᐊᖅᑎᓪᓗᒋᑦ.’
17ᑍᒤᒻᒪᑦ ᐅᖃᕆᑦ, ‘ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᐃᓄᖕᓂᑦ ᐊᐅᓪᓚᕈᑦᔭᐅᕕᒋᓯᒪᔭᑦᓯᓐᓂᑦ ᑲᑎᖅᓱᕈᒫᖅᐸᑦᓯ, ᑲᑎᓪᓗᓯ ᐊᑕᐅᓯᕐᖕᒧᑦ ᓄᓇᓂᑦ ᓯᐊᒻᒪᖅᑎᑕᐅᕕᒋᓯᒪᔭᑦᓯᓐᓂᑦ, ᐄᓴᕅᓕᐅᓪᓗ ᓄᓇᖓᓂᒃ ᑐᓂᓯᕕᒋᔪᒫᖅᐸᑦᓯ.’ 
18ᑕᕝᕗᖓᕈᑎᒃ, ᐃᑦᔪᕐᖕᓇᖅᑐᓂᒃ ᐲᔧᔪᒫᖅᐳᑦ ᒎᑎᒧᓪᓗ ᓇᕐᕈᓇᖅᑐᓕᒫᓂᒃ. 
19ᓄᑖᒥᒃ ᐆᒻᒪᑎᑖᖅᑎᑦᓱᒫᖅᐸᒃᑲ, ᐊᓂᕐᖕᓂᕐᖕᒥᒡᓗ ᓄᑖᒥᒃ ᐃᓗᒻᒥᖅᑎᓪᓗᒋᑦ; ᐆᒻᒪᑎᖏᓪᓗ ᐅᔭᕋᒃᑎᑐᑦ ᓯᑎᔪᑦ ᐲᖅᓗᒋᑦ ᑎᒥᖏᓐᓂᑦ ᐆᒻᒪᑎᑖᖅᑎᑦᓱᒫᖅᐸᒃᑲ ᐊᕿᑦᑐᒥᒃ ᓈᓚᒍᓐᓇᖅᑐᒥᒃ. 
20ᑕᕝᕙ ᒪᓕᒐᒃᓴᐅᖁᔭᒃᑲ ᐊᑐᓕᕈᒫᖅᐰᑦ ᐱᓂᐊᖅᑕᐅᖁᔭᒃᑲᓗ ᓈᓚᓕᖅᓗᒋᑦ; ᑕᕝᕙ ᐃᓄᖁᑎᒋᓕᕈᒫᖅᐸᒃᑲ, ᒎᑎᒋᔭᐅᓕᖅᓗᖓᓗ ᑖᒃᑯᓄᖓ. 
21ᐅᖓᒋᔭᖃᖅᑐᓪᓕ ᐱᐅᖏᑦᑐᓂᒃ ᒎᑎᒧᓪᓗ ᓇᕐᕈᓇᖅᑐᓂᒃ, ᐊᑭᓂᐊᕈᒫᖅᐸᒃᑲ ᐱᓂᐊᕐᖕᓂᖏᑦ ᒪᓕᒡᓗᒋᑦ. ᐊᑕᓂᖅ ᒎᑎ ᐅᖃᖅᐳᖅ.”
22ᓯᕈᐲᒻᓗ ᐃᓴᕈᑎᒃ ᐃᓯᕕᒻᒪᒋᑦ, ᐊᒃᓴᓗᐊᑦ ᓴᓂᐊᓃᑉᐳᑦ; ᐄᓴᕅᓕᐅᓪᓗ ᒎᑎᖓᑦᑕ ᐱᓐᓇᕐᖕᓇᕐᖕᓂᖓ ᖁᓚᖏᐅᑎᕗᖅ. 
23ᐊᑕᓂᐅᓪᓗ ᐱᓐᓇᕐᖕᓇᕐᖕᓂᖓ ᖁᒻᒧᐊᒃᐳᖅ ᐃᒡᓗᒐᓴᖕᓂᑦ, ᖃᖅᑲᒦᓕᖅᓗᓂᓗ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᒥ. 
24ᐊᓂᕐᖕᓂᐅᓪᓗ ᖃᖓᑦᑕᖅᑎᓪᓗᓂᖓ ᑕᑯᑎᑕᐅᓂᒃᑯᑦ ᐂᑎᑉᐹᖓ ᒎᑎᐅᑉ ᐊᓂᕐᖕᓂᖓᒍᑦ ᑲᐅᓪᑎᐊᒧᑦ ᐊᐅᓪᓚᕈᑦᔭᐅᓯᒪᔪᓄᑦ. ᑕᕝᕙ ᑕᑯᑎᑕᐅᓂᕋ ᐅᕙᓐᓂᑦ ᕿᒪᕉᑎᕗᖅ. 
25ᐊᐅᓪᓚᕈᑦᔭᐅᓯᒪᔪᓪᓗ ᐅᖃᐅᑎᕙᒃᑲ ᑕᒤᓐᓂᒃ ᐊᑕᓂᐅᑉ ᐅᕙᓐᓄᑦ ᑕᑯᑎᑦᓯᑦᔪᑎᒋᔭᖏᓐᓂᒃ.
