1ᐊᕐᕌᒍᓂᒃ 36-ᓂᒃ ᐂᓴ ᐊᖓᔪᖅᑳᖅᔪᐊᖑᓕᖅᑎᓪᓗᒍ ᔫᑕᒥ, ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓ ᐹᓴ ᐅᓇᑕᕆᐊᖅᐳᖅ ᔫᑕᒃᑯᓐᓂᒃ ᓵᓚᒋᓪᓗᒋᓪᓗ, ᓴᐴᓗᑕᓕᖅᓗᒍᓗ ᕌᒪ, ᐊᓂᔪᖃᖁᓇᒍ ᐃᑎᖅᑐᖃᖁᓇᒍᓗ ᐊᖓᔪᖅᑳᖅᔪᐊᕐᖕᒧᑦ ᐂᓴᒧᑦ ᔫᑕᒦᑦᑐᒧᑦ. 
2ᑕᕝᕙ ᐂᓴ ᓯᐅᓪᕕᕆᓂᒃ ᒎᓗᓂᒡᓗ ᐊᑕᓂᐅᑉ ᐃᒡᓗᖓᓂᑦ ᐊᖓᔪᖅᑳᖅᔪᐊᓪᓗ ᐃᒡᓗᖓᓂᑦ ᐱᓪᓗᓂ ᐱᖁᑎᓂᒃ, ᑖᒃᑯᐊ ᓇᒃᓯᐅᑎᕔᑦ ᐱᓐ-ᕼᐊᑖᑦᒧᑦ ᓯᕆᐊᑉ ᐊᖓᔪᖅᑳᖅᔪᐊᖓᓄᑦ, ᑕᒫᓯᑰᓯᒦᑦᑐᒧᑦ, ᐅᖃᖅᓗᓂ, 
3“ᐊᖏᖃᑎᒌᓚᐅᖅᓗᒃ ᐅᕙᑦᑎᖕᓄᑦ, ᓲᖅᓗ ᐊᑖᑕᒐ ᐊᑖᑍᓪᓗ ᐊᖏᖃᑎᒌᒃᓯᒪᓚᐅᕐᖕᒪᑎᒃ, ᑕᑯᒋᑦ ᓯᐅᓪᕕᕆᓂᒃ ᒎᓗᓂᒡᓗ ᑐᓂᕙᒋᑦ; ᑕᐱᖃᕐᖕᓃᑦ ᐹᓴᒥᒃ ᐄᓴᕅᓕᒥᐅᑉ ᐊᖓᔪᖅᑳᖅᔪᐊᖓᓂᒃ ᓄᖅᑲᖅᑎᓚᐅᕈᒃ, ᐅᕙᓐᓂᒃ ᓵᓐᖓᔪᓐᓃᕐᖕᓂᐊᕐᖕᒪᑦ.”
4ᐱᓐ-ᕼᐊᑖᓪᓗ ᐊᖓᔪᖅᑳᖅᔪᐊᕐᖕᒧᑦ ᐂᓴᒧᑦ ᐊᖏᖅᐳᖅ, ᐅᓇᑕᖅᑐᒃᓮᓪᓗ ᐊᖓᔪᖅᑳᖏᑦ ᑎᓕᕔᑦ ᐅᓇᑕᕆᐊᖁᓪᓗᒋᑦ ᐄᓴᕅᓕᒥᐅᑦ ᐃᒡᓗᒐᓴᖏᓐᓄᑦ, ᐅᑯᐊᓗ ᓵᓚᒋᕔᑦ ᐃᔮᓐ, ᑖᓐ, ᐊᐱᐅᓪ-ᒤᒻ, ᐃᒡᓗᒐᓴᓕᒫᓪᓗ ᓇᐸᑕᓕᐅᑉ ᓱᓇᑐᐃᓐᓇᖃᖅᕕᖏᑦ. 
5ᐹᓴ ᑕᒪᑐᒥᖓ ᑐᓴᕋᒥ, ᕌᒪᒥᒃ ᓴᓇᔪᓐᓃᖅᐳᖅ, ᓴᓇᔭᓂᓗ ᓄᖅᑲᐅᑎᓪᓗᒍ. 
6ᑕᕝᕙ ᐊᖓᔪᖅᑳᖅᔪᐊᑉ ᐂᓴᐅᑉ ᔫᑕᓕᒫᖅ ᑎᒍᕙ, ᐅᔭᕅᓪᓗ ᕿᔪᐃᓪᓗ ᕌᒪᒥᑦ ᐊᐅᓪᓚᐅᑎᕔᑦ, ᐹᓴᐅᑉ ᓴᓇᑦᔪᑎᒋᓚᐅᖅᑕᖏᑦ, ᑖᒃᑯᓄᖓ ᒋᐸᒥᒃ ᒥᔅᐸᒥᓪᓗ ᓴᓇᓕᖅᐳᖅ.
7ᑍᑦᓱᒪᓂᐅᑎᓪᓗᒍ ᕼᐊᓇᓁ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ ᐂᕗᖅ ᐂᓴᒧᑦ ᔫᑕᐅᑉ ᐊᖓᔪᖅᑳᖅᔪᐊᖓᓄᑦ, ᐅᖃᐅᑎᓪᓗᒍᓗ, “ᑕᑎᖃᓚᐅᕋᕕᑦ ᓯᕆᐊᑉ ᐊᖓᔪᖅᑳᖅᔪᐊᖓᓂᒃ, ᐊᑕᓂᕐᖕᒥᒃ ᒎᑎᖕᓂᒃ ᑕᑎᖃᓚᐅᕐᖕᓇᒃ, ᑍᒤᒻᒪᑦ ᓯᕆᐊᑉ ᐊᖓᔪᖅᑳᖅᔪᐊᖓᑕ ᐅᓇᑕᖅᑐᒃᓴᖁᑎᖏᑦ ᐃᓕᖕᓂᒃ ᕿᒤᕗᑦ. 
8ᐃᑎᐅᐱᐊᒥᐅᑦ ᓕᐱᐊᓐᒥᐅᓪᓗ ᐅᓄᖅᑐᖅᔪᐊᖑᓚᐅᓐᖏᓛᑦ? ᕿᒧᒃᓯᐅᑎᓂᒃ ᐊᒃᓴᓗᐊᓕᖕᓂᒃ ᕿᒻᒥᖅᔪᐊᖅᑎᓂᒡᓗ ᐃᓚᖃᖅᓗᑎᒃ? ᐊᑕᓂᕐᖕᒥᒃ ᑕᑎᖃᓚᐅᕋᕕᑦ, ᑖᑦᓱᒪ ᐱᔪᓐᓇᕐᖕᓂᖓᓄᑦ ᓵᓚᖃᖅᑎᑕᐅᓚᐅᖅᐳᑎᑦ. 
9ᐊᑕᓂᖅ ᒫᓐᖓᑦ ᑕᐅᕗᖓ ᓄᓇᖅᔪᐊᓕᒫᒥᒃ ᑕᑯᓐᓇᕐᖕᒪᑦ, ᓲᖑᓂᕐᖕᒥᓂᒃ ᑕᑯᑎᑦᓯᔪᒪᓪᓗᓂ ᐆᒻᒪᑎᒥᒍᑦ ᐃᒃᐱᒍᓱᑦᓯᐊᖅᑐᓄᑦ ᑖᑦᓱᒥᖓ. ᐱᓂᐊᕐᖕᓃᑦ ᑕᒪᑐᒧᖓ ᓯᓔᑦᑑᓚᐅᕐᖕᒪᑦ; ᑍᒤᒻᒪᑦ ᒫᓐᓇᒥᑦ ᐱᒋᐊᖅᓗᒍ ᐅᓇᑍᓐᓇᕐᖕᓂᐊᓕᖅᐳᑎᑦ.” 
10ᐂᓴᓕ ᓂᓐᖓᒃᐳᖅ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᓄᑦ, ᑎᒍᕚᓗ ᐊᑦᓱᖏᐅᑎᒧᐊᖅᓗᒍ, ᑎᒍᔭᐅᓯᒪᕕᖕᒧᐊᖅᐹ, ᓂᓐᖓᐅᑎᒻᒪᕆᒃᐹ ᑕᒪᓐᓇ ᐱᓪᓗᒍ. ᐃᓚᖏᓪᓗ ᐃᓄᐃᑦ ᓂᑲᒋᓇᒋᑦ ᐅᖁᒤᒃᓴᖅᑎᓕᖅᐰᑦ ᑍᑦᓱᒪᓂᐅᑎᓪᓗᒍ.
11ᐂᓴᐅᑉ ᐱᓂᐊᕐᖕᓂᖏᑦ ᐱᒋᐊᕐᖕᓂᖓᓂᑦ ᐃᓱᓕᓐᓂᖓᓄᑦ, ᑎᑎᕋᖅᓯᒪᕗᑦ ᔫᑕᐅᓪᓗ ᐄᓴᕅᓕᒥᐅᓪᓗ ᐊᖓᔪᖅᑳᖅᔪᐊᖏᑕ ᐱᕙᓪᓕᐊᓂᖏᑕ ᑎᑎᕋᖅᓯᒪᔪᖁᑎᖏᓐᓂ. 
12ᐂᓴ ᐊᕐᕌᒍᓂᒃ 39-ᓂᒃ ᐊᖓᔪᖅᑳᖅᔪᐊᖑᓕᖅᑎᓪᓗᒍ ᐋᓐᓂᐊᖅᑖᓚᐅᖅᐳᖅ ᐃᑎᒐᖕᒥᒍᑦ, ᐋᓐᓂᐊᓂᖓᓗ ᐱᐅᖏᒻᒪᕆᓕᕋᓗᐊᕐᖕᒪᑦ; ᐋᓐᓂᐊᓂᕐᖕᒥᓄᑦ ᐊᑕᓂᕐᖕᒥᒃ ᐃᑲᔪᖅᑎᒃᓴᖅᓯᐅᓚᐅᓐᖏᓚᖅ, ᐋᓐᓂᐊᓯᐅᖅᑎᓄᓪᓕ ᑭᓯᐊᓂ ᐃᑲᔪᖅᑕᐅᑎᓐᓇᓱᓚᐅᖅᐳᖅ. 
13ᐂᓴᓗ ᑐᖁᕗᖅ ᓯᕗᓕᒥᓄᓪᓗ ᐂᓪᓗᓂ, ᐊᕐᕌᒍᓂᒃ 41-ᓂᒃ ᐊᖓᔪᖅᑳᖅᔪᐊᖑᓕᖅᓗᓂ ᑐᖁᓚᐅᖅᐳᖅ. 
14ᐃᓗᕕᖅᑕᐅᕗᖅᓗ ᓇᖕᒥᓂᖅ ᐃᓗᕕᖅᕕᒃᓴᓕᐊᕕᓂᕐᖕᒥᓄᑦ ᑍᕕᑎᐅᑉ ᐃᒡᓗᒐᓴᖏᓐᓂ. ᐃᓕᕚᓪᓗ ᐃᓗᕕᖃᖅᕕᖕᒧᑦ ᑎᐱᑦᓯᐊᕆᒃᓴᐅᑎᓄᑦ ᐊᑦᔨᒌᖏᑦᑐᓄᑦ ᑕᑕᑦᑐᒧᑦ ᐃᓚᓯᒪᔪᓂᒃ ᐅᖅᓱᖅᑎᕈᑎᓂᒃ; ᐃᑯᐊᓚᕕᒡᔪᐊᖅᑎᑦᓯᓪᓗᑎᒡᓗ ᑖᓐᓇ ᐅᐱᒋᓪᓗᒍ.
