1ᑕᕐᖕᓃᒃ, ᐊᑕᓂᖅ ᓂᖅᑐᕈᒃ!
2ᐃᓕᖕᓂᒃ ᐅᓕᒃᓯᒪᕗᑎᑦ ᖃᐅᒪᔪᒥᒃ ᐊᓐᓄᕌᕆᓪᓗᒍ,
3ᐃᒪᐅᑉ ᖄᖓᓂ ᐃᑳᖓᔪᓂᒃ ᑐᓐᖓᕕᓕᐅᖅᓯᒪᕗᖅ ᐃᓂᒃᓴᕆᔭᒥᓂᒃ,
4ᐂᖏᓕᖁᑎᓂ ᐊᓂᕐᖕᓂᓐᖑᖅᑎᓚᐅᖅᐰᑦ,
5ᓄᓇᖅᔪᐊᖅ ᐃᓕᓚᐅᖅᐸᑦ ᑐᓐᖓᕕᒃᓴᖏᓐᓄᑦ,
6ᐅᓕᓚᖅᐸᑦ ᐃᒪᕕᖕᒧᑦ ᐃᑎᔪᒧᑦ ᐊᓐᓄᕌᓕᐅᖅᓗᒍ;
7ᓱᐊᒃᑲᕕᒋᑦ ᑕᕝᕙ ᕿᒫᕗᑦ;
8ᒪᔪᕋᖅᓗᑎᒃ ᖃᖅᑲᓄᑦ, ᖃᖅᑲᓂᑦ ᑰᓕᖅᐳᑦ ᓇᖅᓴᓄᑦ,
9ᑭᒡᓕᓕᐅᕆᓯᒪᕗᑎᑦ ᐃᒥᕐᖕᒧᑦ ᖄᖏᖅᑕᐅᖁᓐᖏᑕᕐᖕᓂᒃ,
10ᓄᓇᐅᑉ ᐃᓗᐊᓂᑦ ᑰᖕᓂᐊᖅᑐᓂᒃ ᓇᖅᓴᓄᑦ ᑎᓕᓯᓯᒪᕗᑎᑦ;
11ᐃᒥᖅᑎᑦᓯᖁᓪᓗᒋᑦ ᐆᒪᔪᓕᒫᓂᒃ ᓇᑎᕐᖕᓇᒦᑦᑐᓂᒃ;
12ᑕᒫᓂ ᓇᐹᖅᑐᓂ ᕿᓚᐅᑉ ᑎᖕᒥᐊᖏᑦ ᐊᖏᕐᕋᖃᕆᕗᑦ;
13ᖃᖅᑬᑦ ᐃᒥᖅᑖᖅᑎᖃᑦᑕᖅᐸᑎᑦ ᖁᑦᓯᒃᑐᒥᑦ ᐃᓂᒋᔭᕐᖕᓂᑦ;
14ᐃᕕᒃᓱᒃᑲᓂᒃ ᐱᕈᖅᑎᑦᓯᕗᑎᑦ ᐃᒻᒧᒃᓯᐅᒐᕐᖕᓄᑦ,
15ᕔᓂ ᐃᓅᑉ ᐆᒻᒪᑎᖓᓂᒃ ᖁᕕᐊᓱᒃᑎᑦᓯᖁᓪᓗᒍ,
16ᐊᑕᓂᐅᑉ ᓇᐹᖅᑐᖁᑎᖏᑦ ᐃᒪᕾᓐᓇᑯᓪᓗᒋᑦ,
17ᑕᕝᕙᓂ ᑎᖕᒥᐊᑦ ᐅᓪᓗᓕᐅᖅᐳᑦ;
18ᖃᖅᑬᑦ ᐳᖅᑐᔪᑦ ᓄᔪᐊᖅᑐᓄᑦ ᒎᑦᓯᓄᑦ ᐃᓂᒃᓴᕆᔭᐅᕗᑦ;
19ᑕᖅᑭᖅ ᓴᓇᓯᒪᕙᑦ ᓇᓗᓁᒃᑯᑕᐅᖁᓪᓗᒍ ᓇᓪᓕᐅᓐᓂᕐᖕᓄᑦ;
20ᑖᖅᑐᒥᒃ ᐋᖅᑭᒃᓯᓯᒪᕗᑎᑦ ᐅᓐᓄᐊᖑᖁᓪᓗᒍ,
21ᓛᔧᑦ ᐅᕕᒃᑲᖏᑦ ᖃᓕᖑᐊᖃᑦᑕᖅᐳᑦ ᐆᒪᔪᕋᓱᒃᓗᑎᒃ,
22ᓯᕿᓂᖅ ᓄᐃᖕᒪᑦ ᑲᑎᓕᖅᐳᑦ
23ᑕᕝᕙ ᐃᓄᒃ ᓴᓇᔭᖅᑐᓕᖅᐳᖅ
24ᐊᑕᓃᖅ, ᐱᓂᐊᕐᖕᓂᑎᑦ ᐊᖏᔪᖅᔪᐊᖑᕗᑦ!
25ᐃᒪᕕᒃ ᐊᖏᔪᖅᔪᐊᖑᕗᖅ ᓴᓂᒧᑐᔪᖅᔪᐊᖑᓪᓗᓂᓗ,
26ᑕᕝᕙᓂ ᐅᒥᐊᖅᔪᐊᑦ ᐃᖏᕐᕋᖃᑦᑕᖅᐳᑦ;
27ᑕᒪᒃᑯᐊᓕᒫᑦ ᐃᓕᖕᓂᒃ ᑕᑎᖃᖃᑦᑕᖅᐳᑦ,
28ᑐᓂᓯᔭᕅᒐᕕᒋᑦ, ᑕᕝᕙ ᑲᑎᖅᓱᐃᓕᖅᐸᒃᐳᑦ;
29ᑮᓁᑦ ᑕᓕᑎᑐᐊᕋᕕᐅᒃ, ᑕᕝᕙ ᑲᑉᐱᐊᓱᓕᖅᐳᑦ;
30ᐊᓂᕐᖕᓃᑦ ᑎᓕᒐᕕᐅᒃ, ᑕᕝᕙ ᐱᓐᖑᖅᑎᑕᐅᕗᑦ;
31ᐊᑕᓂᐅᑉ ᓂᖅᑐᕐᖕᓇᕐᖕᓂᖓ ᐃᓱᖃᖏᑦᑐᒧᑦ ᑍᒤᓕᖓᓕ,
32ᓄᓇᖅᔪᐊᖅ ᑕᑯᓴᕐᖕᒪᒍ, ᑕᕝᕙ ᓴᔪᒃᐱᓗᓕᖅᐳᖅ,
33ᐊᑕᓂᕐᖕᒧᑦ ᐃᓐᖏᖃᑦᑕᕐᖕᓂᐊᖅᐳᖓ ᐃᓅᓯᕋ ᓈᓗᒍ;
34ᑖᑦᓱᒪ ᐃᓱᒪᒃᓴᖅᓯᐅᕈᑎᒋᔭᒃᑲ ᖁᕕᐊᒋᓕᒋᑦ,
35ᐊᔪᖅᑐᓕᔪᑦ ᓄᖑᑕᐅᓕᖅᓕᑦ ᓄᓇᖅᔪᐊᕐᖕᒥ,
