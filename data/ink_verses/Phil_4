1ᑍᒤᒻᒪᑦ ᖃᑕᓐᖑᑎᒃᑲ, ᓇᒡᓕᒋᕙᑦᓯ ᐅᖓᒋᓪᓗᓯᓗ, ᐃᓕᑦᓯᓐᓄᑦ ᖁᕕᐊᓱᒃᑎᑕᐅᓯᒪᕗᖓ ᐅᐱᒋᒻᒪᕆᒃᐸᑦᓯᓗ, ᑍᒫᒃ ᓱᖁᓯᖅᑍᓕᒋᑦᓯ ᐃᓅᓯᑦᓯᓐᓂ ᐊᑕᓂᕐᖕᒥ, ᓇᒡᓕᒋᔭᒃᑳ.
2ᐃᐅᑎᐊᓗ ᓯᓐᑍᑭᓗ ᐊᒃᓱᕈᖅᓗᖓ ᕿᓄᕕᒋᕙᑦᓯᒃ, ᐊᖏᖃᑎᒌᖁᓪᓗᓯᒃ ᐊᑕᓂᕐᖕᒥ. 
3ᐃᕝᕕᓪᓗᑦᑕᐅᖅ ᑲᔪᓯᑦᓯᐊᖅᑐᒥᒃ ᐱᓇᓱᐊᖃᑎᒐ, ᕿᓄᕕᒋᕙᒋᑦ ᑖᒃᑯᐊᒃ ᐊᕐᖕᓈᒃ ᐃᑲᔪᖅᑕᐅᖁᓪᓗᒋᒃ, ᐊᒃᓱᕈᒻᒪᕆᒃᓗᑎᒃ ᐱᓇᓱᐊᖃᑎᒋᓯᒪᒐᒃᑭᒃ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᓯᐊᒻᒪᖅᑎᑦᓯᖃᑎᒋᓪᓗᒋᒃ, ᑭᓕᒥᓐᑎ ᐃᓚᒋᓪᓗᒍ ᐊᓯᖏᓪᓗ ᐱᓇᓱᐊᖃᑎᒃᑲ ᐃᓚᒋᓪᓗᒋᑦ, ᐊᑎᖃᖅᑐᑦ ᓄᖑᓱᐃᑦᑐᒥᒃ ᐃᓅᓯᖃᖅᑐᑦ ᐊᑎᖃᖅᕕᖏᓐᓂ.
4ᖁᕕᐊᓱᑦᓮᓐᓇᕆᑦᓯ ᐊᑕᓂᕐᖕᒥ; ᐅᖃᒃᑲᓐᓂᖅᐳᖓ ᖁᕕᐊᓱᒋᑦᓯ.
5ᐃᓅᖃᑎᓕᒫᑦᓯᓐᓄᑦ ᓂᑲᒍᓱᖕᓂᓯ ᖃᐅᔨᔭᐅᓕ. ᐊᑕᓂᖅ ᖃᓂᒻᒪᑦ. 
6ᓱᓇᒥᒡᓘᓐᓃᑦ ᐃᓱᒪᔮᕈᑎᖃᕐᖕᓂᐊᕋᓯ, ᑐᒃᓯᐊᖅᓗᓯᓕ ᒎᑎᒧᑦ ᓴᖅᑭᑎᑦᓯᓕᕆᑦᓯ ᐱᔭᕆᐊᖃᖅᑕᑦᓯᓐᓂᒃ, ᕿᓄᕕᒋᓕᕌᖓᑦᓯᐅᒃ ᖁᔭᓕᓂᖃᖃᑦᑕᕆᑦᓯ ᐆᒻᒪᑎᑦᓯᒍᑦ. 
7ᒎᑎᐅᑉ ᓮᒻᒪᖅᑎᑦᓯᓂᖓᑕ, ᑐᑭᓯᔭᐅᔪᓐᓇᖅᑐᓂᑦ ᐊᖏᓂᖅᓴᐅᔫᑉ, ᐆᒻᒪᑎᓯ ᐃᓱᒪᓯᓗ ᓴᐳᑎᓯᒪᓂᐊᖅᐰᑦ ᙭ᔅᑑᓯ ᔩᓱᓯᒥ.
8ᑭᖑᓪᓕᖅᐹᒥᓪᓕ ᖃᑕᓐᖑᑎᒃᑲ, ᓱᓇᑐᐃᓐᓇᖅ ᓱᓕᔫᒃᐸᑦ, ᐅᐱᓐᓇᖅᐸᑦ, ᓈᒻᒪᓈᑦᓯᐊᕐᖕᓂᐅᒃᐸᑦ, ᐃᑦᔪᕐᖕᓁᑉᐸᑦ, ᓇᒡᓕᖕᓇᖅᐸᑦ, ᐱᑦᓯᐊᕐᖕᓂᐅᒃᐸᑦ, ᓈᒻᒪᓈᖅᓯᒪᑦᓯᐊᕐᖕᓂᖃᖅᐸᓪᓗ, ᓂᖅᑐᕐᖕᓇᖅᑐᖃᖅᐸᓪᓗ, ᑕᒪᒃᑯᐊ ᐃᓱᒪᒃᓴᖅᓯᐅᕈᑎᒋᓯᒋᒃ. 
9ᐃᓕᓐᓂᐊᓚᐅᖅᑕᓯ ᐃᓕᓚᐅᖅᑕᐅᓯᓗ ᑐᓴᓚᐅᖅᑕᓯᓗ ᑕᑯᓚᐅᖅᑕᓯᓗ ᐅᕙᓐᓂᑦ ᐱᓂᐊᕐᖕᓂᒃᑯᑦ, ᑕᒪᒃᑯᐊ ᐱᓇᓱᐊᖅᓯᒋᒃ; ᒎᑎᐅᓪᓗ ᓮᒻᒪᖅᑎᑦᓯᔫᑉ ᑕᕝᕙ ᐃᓚᒋᓂᐊᖅᐹᓯ.
10ᐊᖏᔪᒥᒃ ᖁᕕᐊᓱᒃᐳᖓ ᐊᑕᓂᕐᖕᒥ ᓱᓕ ᐃᖅᑲᐅᒪᒐᑦᓯᓐᖓ ᐅᕙᓐᓂᒡᓗ ᐃᑲᔪᕈᒪᓂᓯ ᓴᖅᑭᑎᓐᓇᑦᓯᐅᒃ; ᐅᕙᓐᓂᒡᓕ ᐃᑲᔪᕈᒤᓐᓇᓚᐅᕋᓗᐊᖅᑐᓯ, ᐱᕕᒃᓴᖃᓚᐅᓐᖏᓚᓯᓕ. 
11ᑕᒪᑐᒥᖓ ᐅᖃᓐᖏᓚᖓ ᖁᔭᓈᖅᑕᐅᓇᓱᒋᓂᕐᖕᒧᑦ; ᑐᑭᓯᓯᒪᒐᒪ ᖃᖓᓕᒫᖅ ᖃᓄᐃᑦᑐᒦᒃᑲᓗᐊᕈᒪ ᐱᒋᔭᓐᓂᒃ ᓈᒻᒪᒃᓴᕆᐊᖃᕐᖕᓂᓐᓂᒃ. 
12ᐊᔪᖅᓴᕐᖕᓂᕐᖕᒥᒃ ᖃᐅᔨᓯᒪᕗᖓ, ᐱᖃᓗᐊᕐᖕᓂᕐᖕᒥᒡᓗ ᖃᐅᔨᓯᒪᒋᕗᖓ; ᐱᔭᕐᖕᓂᖏᑦᑐᒃᑯᑦ ᖃᐅᔨᓯᒪᒐᒪ ᓇᓂᑐᐃᓐᓈᕋᓗᐊᕈᒪ ᖃᖓᓕᒫᖅ ᓈᒻᒪᒃᓴᕆᐊᖃᕐᖕᓂᓐᓂᒃ ᐊᕿᐊᑦᑐᓱᒃᑯᒪᓘᓐᓃᑦ ᑳᒃᑲᓗᐊᕈᒪᓘᓐᓃᑦ, ᐱᖃᓗᐊᕈᒪᓘᓐᓃᑦ ᐊᔪᖅᓴᕈᒪᓘᓐᓃᑦ. 
13ᓱᓇᓕᒫᓂᒃ ᐱᔪᓐᓇᖅᐳᖓ ᙭ᔅᑑᓯᒥ ᐱᔪᓐᓇᖅᑎᑦᓯᔨᓐᓂ.
14ᐱᐅᔪᒥᒡᓕ ᐱᓇᓱᐊᓚᐅᖅᐳᓯ ᐅᖁᒤᑦᑐᒦᑎᓪᓗᖓ ᐃᑲᔪᓚᐅᕋᑦᓯᓐᖓ. 
15ᐃᓕᑦᓯ ᐱᓕᐱᒥᐅᖑᔪᓯ ᓇᖕᒥᓂᖅ ᖃᐅᔨᒪᑦᓯᐊᖅᐳᓯ ᐅᖃᐅᓰᑦ ᑐᓴᕈᒥᓇᖅᑐᑦ ᐅᖃᐅᓯᐅᓕᓵᖅᑎᓪᓗᒋᑦ, ᒪᓯᑑᓂᐊᒥᑦ ᐊᐅᓪᓚᓚᐅᕋᒪ, ᐅᒃᐱᖅᑑᖃᑎᒌᓂᑦ ᐃᑲᔪᖅᑐᑐᐊᖑᓚᐅᖅᐳᓯ ᐅᕙᓐᓂᒃ; ᑐᓂᓯᓂᑦᓯᒍᑦ ᐃᓚᓕᐅᖅᓯᓂᑦᓯᒍᓪᓗ; 
16ᐊᑕᐅᓯᐊᕋᓯ ᐊᒡᓛᑦ ᑎᓴᓗᓁᑲᒦᑎᓪᓗᖓ ᐃᑲᔪᖃᑦᑕᓚᐅᖅᐸᑦᓯᓐᖓ ᐃᑲᔪᖅᑕᐅᔭᕆᐊᖃᓕᖅᑎᓪᓗᖓ. 
17ᑐᓂᓯᕕᐅᔪᒪᓗᖓ ᐱᓐᖏᓚᖓ; ᐊᑭᓕᖅᑕᐅᓂᒃᓴᓯᓕ ᐱᓂᐊᕐᖕᓂᕕᓂᑦᓯᓐᓄᑦ ᑕᒪᓐᓇ ᐱᔪᒪᕙᕋ. 
18ᒫᓐᓇ ᑕᒤᓐᓂᒃ ᑭᓐᖒᒪᔭᖃᕈᓐᓃᖅᐳᖓ, ᐱᖃᓗᐊᖅᓗᖓ ᐊᒡᓛᑦ; ᐃᐸᐳᕈᑍᑕᓯᐅᑉ ᓇᒃᓴᖅᕕᒋᖕᒪᖓ ᑐᔫᑎᑦᓯᓐᓂᒃ, ᑕᒪᒃᑯᐊ ᑎᐱᑦᓯᐊᕆᒃᓴᐅᑎᑎᑐᑦ ᑐᓂᕐᕈᑎᑎᑐᑦ ᑍᒤᑉᐳᑦ ᒎᑎᒧᑦ, ᑐᓂᕐᕈᑎᒃᓴᖅ ᓈᒻᒪᒋᔭᐅᔪᖅ ᒎᑎᒧᓪᓗ ᖁᕕᐊᒋᔭᐅᔪᖅ. 
19ᒎᑎᒪᓗ ᑐᓂᓯᕕᒋᓂᐊᖅᐹᓯ ᑭᓐᖒᒪᒋᔭᓕᒫᑦᓯᓐᓂᒃ ᐊᒃᓱᐃᑦᑐᖅᔪᐊᖑᓂᕐᖕᒥᓂᑦ ᐱᓐᓇᕐᖕᓇᖅᑐᖅᔪᐊᒥᑦ ᙭ᔅᑑᓯ ᔩᓱᓯᒥ. 
20ᒎᑎᕗᑦ ᐊᑖᑕᕗᓪᓗ ᓂᖅᑐᖅᑕᐅᓕ ᐃᓱᖃᖏᑦᑐᒥᑦ ᐃᓱᖃᖏᑦᑐᒧᑦ. ᐋᒥᓐ.
21ᑕᕝᕙᐅᕗᑏᖅᐸᒃᑲ ᐃᑦᔪᕐᖕᓁᑎᑕᐅᓯᒪᔪᓕᒫᑦ ᙭ᔅᑑᓯ ᔩᓱᓯᒥ. ᓇᔪᖅᑎᒋᔭᒃᑲ ᖃᑕᓐᖑᑎᒌᑦ ᑕᕝᕙᐅᕗᑏᖅᐹᓯ. 
22ᐃᑦᔪᕐᖕᓁᑎᑕᐅᓯᒪᔪᓕᒫᑦ ᑕᕝᕙᓃᑦᑐᑦ ᑕᕝᕙᐅᕗᑏᖅᐹᓯ, ᐱᓗᐊᖅᓗᑎᒡᓕ ᓰᓴᕆᐅᑉ ᐃᒡᓗᒥᐅᖃᑎᖏᑦ.
23ᐊᑕᓂᑦᑕ ᔩᓱᓯ ᙭ᔅᑑᓯᐅᑉ ᐱᔪᓐᓇᖅᑎᑦᓯᓂᖓᑕ ᐃᓚᒋᓕᒋᑦ ᐊᓂᕐᖕᓂᓯ. ᐋᒥᓐ.
