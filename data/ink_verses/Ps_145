1ᐊᖏᔪᕈᖅᑎᑦᓱᒪᕙᒋᑦ ᒎᑎᒐ, ᐊᖓᔪᖅᑳᖅᔪᐊᖑᔪᑎᑦ;
2ᖃᐅᑕᒫᑦ ᓂᖅᑐᕐᖕᓂᐊᖅᐸᒋᑦ,
3ᐊᑕᓂᖅ ᐊᖏᔪᖅᔪᐊᖑᕗᖅ, ᐊᖏᔪᒥᒡᓗ ᓂᖅᑐᖅᑕᐅᔪᒃᓴᐅᕗᖅ,
4ᑭᖑᕚᕇᑦ ᐱᓂᐊᕐᖕᓂᑎᑦ ᓂᖅᑐᕈᒫᖅᐰᑦ
5ᐃᓱᒪᒃᓴᖅᓯᐅᕈᑎᖃᕐᖕᓂᐊᖅᐳᖓ ᓂᖅᑐᕐᖕᓇᖅᑐᖅᔪᐊᖑᓂᕐᖕᓂᒃ
6ᐃᓄᐃᑦ ᐅᖃᐅᓯᖃᕐᖕᓂᐊᖅᐳᑦ ᐱᓂᐊᖅᓯᒪᔭᖅᐱᑦ
7ᐃᖅᑲᐅᒪᔭᐅᓗᑎᑦ ᐅᖃᐅᓯᕆᔭᐅᔪᒫᖅᐳᑎᑦ
8ᐊᑕᓂᖅ ᐱᑦᓯᐊᕐᖕᓂᖃᕐᖕᒪᑦ ᐊᖏᔪᒥᒃ
9ᐊᑕᓂᖅ ᐱᑦᓯᐊᖅᕕᖃᖅᐳᖅ ᑕᒤᓐᓄᑦ,
10ᐊᑕᓃᖅ, ᓴᓇᓯᒪᔭᓕᒫᕕᑦ ᓂᖅᑐᒐᒃᓴᕆᕚᑎᑦ,
11ᐊᑕᓂᐅᕕᒃᐱᑦ ᓂᖅᑐᕐᖕᓇᕐᖕᓂᖓ ᐅᖃᐅᓯᕆᔪᒫᖅᐹᑦ,
12ᐃᓄᐃᑦ ᕿᑐᕐᖓᖏᑦ ᐱᔪᓐᓇᕐᖕᓂᕐᖕᓄᑦ
13ᐊᑕᓂᐅᕖᑦ ᐃᓱᖃᖏᑦᑐᒧᑦ ᐊᑕᓂᐅᕕᐅᖕᒪᑦ,
14ᐊᑕᓂᐅᑉ ᐹᓪᓚᒃᑐᓕᒫᑦ ᓇᔪᒻᒥᕔᑦ, ᒥᑭᒡᓕᑎᖅᑐᓕᒫᓪᓗ ᒪᑭᑎᑉᐰᑦ.
15ᐃᔩᑦ ᐃᓕᖕᓄᑦ ᑕᑯᓴᖅᑐᓕᒫᑦ,
16ᐊᒡᒐᑎᑦ ᐃᓴᒃᓗᒋᑦ, ᐃᓅᔪᓕᒫᑦ ᐱᔪᒪᔭᖏᓐᓂᒃ ᓈᒻᒪᒃᓯᑎᑉᐸᑎᑦ.
17ᐊᑕᓂᖅ ᓈᒻᒪᓈᑦᓯᐊᖅᐳᖅ ᑕᒤᑎᒍᑦ ᐱᓇᓱᐊᕐᖕᓂᕐᖕᒥᒍᑦ,
18ᐊᑕᓂᖅ ᖃᓂᑉᐳᖅ ᑕᒤᓐᓄᑦ ᓂᓪᓕᐊᕕᒋᔨᒥᓄᑦ,
19ᑖᑦᓱᒥᖓ ᓯᕘᕋᔪᑦ ᐱᔪᒪᓂᓕᒫᖏᑦ ᓈᒻᒪᒃᓯᑎᑉᐰᑦ,
20ᐊᑕᓂᐅᑉ ᓇᒡᓕᒋᔨᓕᒫᓂ ᓴᐳᑎᓯᒪᕔᑦ;
21ᖃᓂᕋ ᐅᖃᓪᓚᖕᓂᐊᖅᐳᖅ ᐊᑕᓂᖅ ᓂᖅᑐᖅᓗᒍ,
