1ᐊᑕᓂᖅ ᒨᓯᓯᒧᑦ ᐅᖃᖅᐳᖅ ᐃᒤᓕᓪᓗᓂ, 
2“ᑎᓕᓯᓚᐅᕆᑦ ᐊᖑᑎᓂᒃ ᐃᔨᕋᖅᑐᖅᓗᑎᒃ ᕿᒥᕐᕈᓂᐊᖅᑐᓂᒃ ᓄᓇᒥᒃ ᑬᓇᓂᒥᒃ, ᐄᓴᕅᓕᒥᐅᓄᑦ ᑐᓂᓂᐊᖅᑕᓐᓄᑦ; ᑭᖑᕚᖑᖃᑎᒌᑦ ᐊᑐᓂᑦ ᐊᖓᔪᖅᑳᖏᓐᓂᑦ ᓯᕗᓕᖅᑎᐅᔪᓂᒃ ᐊᑕᐅᓯᕐᖕᒥᒃ ᓂᕈᐊᖅᓗᑎᑦ.” 
3ᑍᒤᒻᒪᑦ ᒨᓯᓯ ᑎᓕᓯᓚᐅᖅᐳᖅ ᐃᓄᖃᖏᑦᑐᒥᑦ ᐸᕌᓐᒥᒃ ᐊᑎᓕᖕᒥᑦ ᐱᓪᓗᑎᒃ ᐊᑕᓂᐅᑉ ᐱᖁᔨᓂᖓ ᒪᓕᒡᓗᒍ, ᑎᓕᔭᐅᔪᓕᒫᓪᓗ ᐄᓴᕅᓕᒥᐅᑦ ᓯᕗᓕᖅᑎᒋᕔᑦ. 
4ᐅᑯᐊᖑᓚᐅᖅᐳᑦ: ᕉᐱᓂᐅᑉ ᑭᖑᕚᖏᓐᓂᑦ, ᓵᒧᐊ ᔭᑯᕆᐅᑉ ᐃᕐᖕᓂᖓ; 
5ᓯᒥᐅᓂᐅᑉ ᑭᖑᕚᖏᓐᓂᑦ, ᓴᐹᑦ ᕼᐅᕆᐅᑉ ᐃᕐᖕᓂᖓ; 
6ᔫᑕᐅᑉ ᑭᖑᕚᖏᓐᓂᑦ, ᑬᓚᐱ, ᔨᐳᓂᐊᐅᑉ ᐃᕐᖕᓂᖓ; 
7ᐃᓴᑳᕆᐅᑉ ᑭᖑᕚᖏᓐᓂᑦ, ᐃᒐᐅᓪ ᔫᓯᐱᐅᑉ ᐃᕐᖕᓂᖓ; 
8ᐃᕗᕅᒥᐅᑉ ᑭᖑᕚᖏᓐᓂᑦ, ᕼᐆᓯᐊ ᓈᓂᐅᑉ ᐃᕐᖕᓂᖓ; 
9ᐱᑦᔭᒥᓂᐅᑉ ᑭᖑᕚᖏᓐᓂᑦ, ᐸᓪᑎ ᕌᕗᑉ ᐃᕐᖕᓂᖓ; 
10ᔨᐳᓗᓂᐅᑉ ᑭᖑᕚᖏᓐᓂᑦ, ᒐᑍᓕ ᓲᑎᐅᑉ ᐃᕐᖕᓂᖓ; 
11ᔫᓯᐱᐅᑉ ᑭᖑᕚᖏᓐᓂᑦ, ᑕᕝᕙ ᒫᓇᓯᐅᑉ ᑭᖑᕚᖏᓐᓂᑦ, ᒑᑎ ᓲᓯᐅᑉ ᐃᕐᖕᓂᖓ; 
12ᑖᓐ ᑭᖑᕚᖏᓐᓂᑦ, ᐊᒥᐃᐅᓪ ᒋᒪᓕᐅᑉ ᐃᕐᖕᓂᖓ; 
13ᐋᓱᕆᐅᑉ ᑭᖑᕚᖏᓐᓂᑦ, ᓯᑐᕆ ᒤᑰᑉ ᐃᕐᖕᓂᖓ; 
14ᓇᐸᑕᓕᐅᑉ ᑭᖑᕚᖏᓐᓂᑦ, ᓈᐰ ᕘᑉᓯᐅᑉ ᐃᕐᖕᓂᖓ; 
15ᒑᑎᐅᑉ ᑭᖑᕚᖏᓐᓂᑦ, ᒋᐅᐃᐅᓪ ᒫᑭᐅᑉ ᐃᕐᖕᓂᖓ. 
16ᑖᒃᑯᐊ ᑕᕝᕙ ᐊᖑᑎᑦ ᐊᑎᖏᑦ ᒨᓯᓯᐅᑉ ᑎᓕᓚᐅᖅᑕᖏᑦ ᐃᔨᕋᖅᑐᖅᓗᑎᒃ ᓄᓇᒥᒃ ᕿᒥᕐᕈᔭᖅᑐᖁᓪᓗᒋᑦ. ᒨᓯᓯᐅᓪᓗ ᕼᐆᓯᐊ ᓈᓂᐅᑉ ᐃᕐᖕᓂᖓ ᐊᑎᖅᑖᖅᑎᑉᐹ ᔮᓱᐊᒥᒃ.
17ᑕᕝᕙ ᒨᓯᓯᐅᑉ ᑎᓕᕔᑦ ᐃᔨᕋᖅᑐᖅᓗᑎᒃ ᓄᓇᒥᒃ ᑬᓇᓂᒥᒃ ᕿᒥᕐᕈᔭᖅᑐᖁᓪᓗᒋᑦ, ᐅᖃᐅᑎᓪᓗᒋᓪᓗ, “ᒪᐅᓈᖅᓗᓯ ᓯᕿᓂᐅᑉ ᓇᓛᓂᑦ ᓂᒋᑉᒥᑦ ᖃᖅᑲᓄᑦ ᐂᓕᕆᖅᓯ, 
18ᕿᒥᕐᕈᒋᑦᓯ ᓄᓇ ᖃᓄᐃᑦᑑᖕᒪᖔᑦ: ᐃᓄᐃᓪᓗ ᑖᕙᓂ ᓄᓇᖃᖅᑐᑦ ᓴᓐᖏᔫᖕᒪᖔᑕ ᓴᓐᖐᑦᑑᖕᒪᖔᑕᓘᓐᓂᑦ ᐅᓄᖏᒻᒪᖔᑕᓘᓐᓃᑦ ᐅᓄᕐᖕᒪᖔᑕᓘᓐᓃᑦ; 
19ᓄᓇ ᓄᓇᒋᔭᖓᑦ ᐱᐅᖕᒪᖔᑦ ᐱᐅᖏᒻᒪᖔᓪᓘᓐᓃᑦ; ᐃᒡᓗᒐᓴᒡᔪᐊᖁᑎᖏᓪᓗ ᑕᖕᒫᖅᓯᒪᕕᐅᔮᕐᖕᒪᖔᑕᓘᓐᓃᑦ ᓴᐴᓗᑕᖃᕐᖕᒪᖔᑕᓘᓐᓃᑦ; 
20ᓄᓇ ᐱᕈᖅᕕᐅᑦᓯᐊᕐᖕᒪᖔᑦ ᐱᕈᖅᕕᐅᑦᓯᐊᖏᒻᒪᖔᑕᓘᓐᓃᑦ; ᑲᑎᓐᖓᔪᖅᔪᐊᓂᒃ ᓇᐹᖅᑐᖃᕐᖕᒪᖔᑦ ᓇᐹᖅᑐᖃᖏᒻᒪᖔᓪᓘᓐᓃᑦ, ᓯᕘᕋᖏᓪᓗᓯ ᕾᑦᓯᔪᒫᖅᐳᓯ ᓄᓇᐅᑉ ᐱᕈᖅᑐᖏᓐᓂᒃ.” ᓇᓪᓕᐅᑎᓚᐅᖅᐳᓪᓗ ᑍᑦᓱᒪᓂ ᓯᕗᓪᓖᑦ ᕔᓂᒃᓮᑦ ᐱᕈᕇᑦᓯᐊᖅᕕᖓᑦ.
21ᐂᓚᐅᖅᐳᑦ ᐃᔨᕋᖅᑐᖅᓗᑎᒃ ᓄᓇ ᕿᒥᕐᕈᔭᖅᑐᖅᓗᒍ ᐃᓄᖃᖏᑦᑐᒥᑦ ᔨᓐᒥᒃ ᐊᑎᓕᖕᒥᑦ ᐱᒋᐊᖅᓗᑎᒃ ᕅᕼᐊᐱ ᑎᑭᓪᓗᒍ, ᕼᐊᒫᑎ ᐃᑎᖅᑕᖅᕕᐅᑉ ᖃᓂᑕᖓᓂ. 
22ᐂᓚᐅᖅᐳᑦ ᓯᕿᓂᐅᑉ ᓇᓛᓂᑦ ᓂᒋᑉᒥᑦ ᕼᐃᑉᐳᕌᓂ ᑎᑭᓪᓗᒍ; ᐊᕼᐂᒪᓐ, ᓯᓮᓗ, ᑕᓪᒤᓗ ᐊᓇᑭᐅᑉ ᑭᖑᕚᖏᑦ ᑍᑲᓃᓚᐅᖅᐳᑦ. (ᕼᐃᐸᕋᓐ ᓴᓇᔭᐅᓚᐅᖅᑐᖅ ᔪᐊᓂ ᐃᑦᔨᑉᑎᒦᑦᑐᖅ ᐊᕐᕌᒍᑦ 7-ᐃᑦ ᓴᓇᔭᐅᓚᖅᑳᖅᑎᓐᓇᒍ.) 
23ᓇᖅᓴᒧᑦ ᐊᑎᓕᖕᒧᑦ ᐃᔅᑯᓪᒥᒃ ᑎᑭᓐᓇᒥᒃ, ᓇᐹᖅᑑᑉ ᐊᕙᓚᖓᔪᖓᓂᒃ ᓇᑲᑦᓯᕗᑦ ᐸᐅᕐᖓᓂᒃ ᐊᑕᐅᓯᐅᓕᖅᑲᖓᔪᓂᒃ ᕔᓂᒃᓴᓂᒃ ᑲᑎᓐᖓᔪᓂᒃ; ᒪᕐᕉᓪᓗᑎᒃ ᐊᒡᔭᖅᓯᓕᖅᐳᒃ ᕿᔪᖕᒧᑦ ᐊᑭᕋᖅᓗᒍ. 
24ᓄᓇ ᑖᓐᓇ ᐊᑎᖃᖅᐳᖅ ᐃᔅᑯᓪ+ ᑕᕝᕙᓂ ᐊᖑᑎᑦ ᐄᓴᕅᓕᒥᐅᑦ ᕔᓂᒃᓴᓂᒃ ᑲᑎᓐᖓᔪᓂᒃ ᓇᑲᑦᓯᓚᐅᕐᖕᒪᑕ ᓇᐹᖅᑐᒥᑦ.
25ᐅᑎᓚᐅᖅᐳᓪᓗ ᐃᔨᕋᖅᑐᖅᓗᑎᒃ ᓄᓇᒥᒃ ᕿᒥᕐᕈᔭᖅᑐᖅᓯᒪᓚᐅᖅᓗᑎᒃ ᐅᓪᓗᓂᒃ 40-ᓂᒃ. 
26ᐊᐅᓪᓚᕋᒥᒃ ᒨᓯᓯᒧᑦ ᐂᕈᓂᒧᓪᓗ ᐄᓴᕅᓕᒥᐅᓄᑦ ᐅᑎᖅᐳᑦ, ᑲᑎᓯᒦᑦᑐᓄᑦ ᐃᓄᖃᖏᑦᑐᒥ ᐸᕌᓐᒥ; ᐅᓂᒃᑳᖅᓗᑎᒡᓗ ᐃᓄᖃᑎᒌᒡᔪᐊᓄᑦ, ᓄᓇᐅᓪᓗ ᐸᐅᕐᖓᖏᓐᓂᒃ ᑕᑯᑎᓪᓗᒋᑦ. 
27ᑖᒃᑯᓄᖓ ᐅᓂᒃᑳᖅᐳᑦ ᐅᖃᖅᓗᑎᒃ: “ᓄᓇᒧᑦ ᐂᓚᐅᖅᐳᒍᑦ ᐅᕙᑦᑎᓐᓂᒃ ᑎᓕᓯᕝᕕᒋᓚᐅᖅᑕᑦᓯᓐᓄᑦ ᐱᕈᖅᑐᖃᑦᓯᐊᖅᑐᒧᑦ ᐊᔪᖅᓴᕐᖕᓇᖏᑦᑐᒧᓪᓗ, ᐅᕝᕙᓗ ᐸᐅᕐᖕᒊᑦ ᓄᓇᒥ ᐱᕈᖅᑐᑦ. 
28ᑭᓯᐊᓂᓕ ᐃᓄᐃᑦ ᑖᕙᓂ ᓄᓇᖃᖅᑐᑦ ᓴᓐᖏᔪᐊᓘᕗᑦ; ᓄᓇᓕᒡᔪᐊᖏᓪᓗ ᐊᕙᓗᖅᔪᐊᖃᖅᐳᑦ ᓴᐴᓗᑕᖃᖅᓗᑎᒃ ᐊᖏᔪᖅᔪᐊᖑᓪᓗᑎᒡᓗ; ᐊᒻᒪᓗ ᑕᑯᓚᐅᖅᐳᒍᑦ ᐊᓇᑭᐅᑉ ᑭᖑᕚᖏᓐᓂᒃ ᑕᐅᕙᓂ. 
29ᐊᒪᓕᑬᑎᑦ ᓄᓇᖃᖅᐳᑦ ᓯᕿᓂᐅᑉ ᓇᓛᓂ ᓂᒋᑉᒥ; ᕼᐃᑍᑎᑦ, ᔨᐳᓮᑎᑦ, ᐊᒧᕅᑎᓪᓗ ᓄᓇᖃᖅᐳᑦ ᖃᖅᑲᓂ; ᑬᓇᓂᒥᐅᑦ ᓄᓇᖃᖅᐳᑦ ᐃᒪᐅᑉ ᓯᓈᓂ ᑰᓪᓗ ᔪᐊᕐᑕᓂᐅᑉ ᓯᓈᓂ.”
30ᑬᓚᐱᐅᑉ ᐃᓄᐃᑦ ᓂᐸᖏᖁᕔᑦ ᒨᓯᓯᐅᑉ ᓵᖓᓂ, ᐅᖃᖅᓗᓂᓗ, “ᐊᑏ ᒫᓐᓇ ᑖᕗᖓ ᐂᓕᖅᑕ ᐱᑖᕆᔭᖅᑐᓕᖅᓗᒍ, ᐊᔪᖏᓐᓇᑦᑕ ᓵᓚᒋᔪᓐᓇᑦᓯᐊᕋᑦᑎᒍ.”
31ᐊᖑᑎᓪᓕ ᐊᐅᓪᓚᖅᓯᒪᖃᑎᒋᓚᐅᖅᑕᖏᑦ ᑕᐅᕗᖓ ᐅᖃᖅᐳᑦ, “ᑍᒃᑯᐊ ᐅᓇᑕᕆᐊᖅᑐᕈᓐᓇᓐᖏᑕᕗᑦ ᐊᔪᓗᐊᕋᖅᑕ, ᐅᕙᑦᑎᓐᓂᑦ ᓴᓐᖏᓂᖅᓴᐅᖕᒪᑕ.” 
32ᑖᒃᑯᐊᓗ ᐅᓂᒃᑳᖅᐳᑦ ᐱᐅᖏᓐᓂᕅᓪᓗᑎᒃ ᐄᓴᕅᓕᒥᐅᓄᑦ ᓄᓇᒥᒃ ᐃᔨᕋᖅᑐᖅᓗᑎᒃ ᕿᒥᕐᕈᔭᖅᑐᓚᐅᖅᑕᒥᖕᓂᒃ ᐅᖃᖅᓗᑎᒃ, “ᓄᓇ ᐃᔨᕋᖅᑐᖅᓗᑕ ᕿᒥᕐᕈᔭᖅᑐᓚᐅᖅᑕᕗᑦ ᓱᒃᑯᔨᐊᖃᖅᐳᑦ ᐃᓄᖕᓂᒃ ᑖᕙᓂ ᓄᓇᖃᖅᑐᓂᒃ; ᐃᓄᐃᑦ ᑖᕙᓂ ᑕᑯᔭᓕᒫᕗᑦ ᐊᖏᔫᑎᐊᓘᕗᑦ. 
33ᑖᕙᓂ ᑕᑯᓚᐅᖅᐳᒍᑦ ᐃᓄᒃᐸᓂᒃ (ᐊᓇᑭᐅᑉ ᑭᖑᕚᖏᑦ ᐃᓄᒃᐸᓂᑦ ᐱᓯᒪᖕᒪᑕ); ᐅᕙᒍᓪᓕ ᖁᐱᕐᕈᑎᑐᑦ ᐱᒡᓕᖅᑕᐅᔮᖅᑐᑎᑐᑦ ᑍᒤᓚᐅᖅᐳᒍᑦ ᑕᐅᑐᒃᑕᑦᑎᒍᑦ, ᑍᒫᒃᑕᐅᖅ ᑍᒃᑯᓇᓐᖓᑦ ᑕᐅᑐᒃᑕᐅᓪᓗᑕ.”
