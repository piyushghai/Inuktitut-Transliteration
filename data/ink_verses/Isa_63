1ᑭᓇᐅᓇ ᓄᓇᒥᑦ ᐄᑐᒥᒥᑦ ᑎᑭᑦᑐᖅ, ᐊᓐᓄᕌᖃᖅᑐᖅ ᐊᐅᐸᓪᓚᕆᒃᑐᒥᒃ ᐳᔾᕋᒥᐅᔭᓂᒃ? ᑭᓇᐅᓇ ᐊᓐᓄᕌᑦᓯᐊᒥᒃ ᐊᑐᖅᑐᖅ, ᓯᕗᒧᑦ ᐊᓪᓗᕋᕐᖕᓂᖓ ᐱᔪᓐᓇᕐᖕᓂᖅᑕᓕᒃ? “ᐅᕙᖎᓐᓇ ᓴᐳᑦᔨᓂᕐᖕᒥᒃ ᐅᖃᐅᓯᖃᖅᑐᖅ, ᐱᔪᓐᓇᕐᖕᓂᖃᖅᑐᖅ ᐱᐅᓕᒃᓯᓂᕐᖕᒥᒃ.” 
2ᖃᓄᐃᒻᒪᑦ ᐊᓐᓄᕌᑎᑦ ᐊᐅᐸᓪᓚᕇᒃᐹᑦ? ᓲᖅᓗ ᐸᐅᕐᖎᑦ ᕔᓂᒃᓮᑦ ᐃᑦᑏᔭᖅᑕᐅᕕᖓᓂ ᑐᓪᓕᖅᑐᕕᓂᖅᑐᑦ? 
3“ᐃᓄᑑᓪᓗᖓ ᐸᐅᕐᖓᓂᒃ ᖃᒐᖅᑎᕆᕕᖕᒥ ᑐᓪᓕᓚᐅᕋᒪ, ᐃᓄᒐᓴᒡᔪᐊᑦ ᐃᑲᔪᖅᑐᒃᓴᖃᖏᒻᒪᑕ, ᓂᓐᖓᐅᒪᓪᓗᖓ ᑐᓪᓕᕋᒪ ᐸᐅᕐᖓᓂᒃ ᓂᓐᖓᐅᒪᓂᓐᓄᑦ ᐊᑦᑕᕆᓇᒋᑦ ᑐᑎᖃᑦᑕᓕᓚᐅᕋᒃᑭᑦ, ᐃᑦᑎᖏᓐᓄᑦ ᐊᓐᓄᕌᕋ ᓯᖅᐹᕿᕕᐅᖃᑦᑕᓕᓚᐅᕐᖕᒪᑦ, ᐊᓐᓄᕌᓕᒫᕋ ᓯᖅᐸᖅᑕᐅᓪᓗᓂ ᐃᑦᓴᒃᑕᐅᕗᖅ. 
4ᐅᓪᓗᖅ ᐊᑭᓂᐊᖅᕕᒃᓴᕋ ᐆᒻᒪᒻᒥᐅᑕᕆᓕᕋᒃᑯ, ᐊᕐᕌᒍᓗ ᐱᐅᓕᒃᓯᕕᒃᓴᕋ ᑎᑭᓯᒪᓕᖅᓗᓂ. 
5ᕿᓂᕋᓗᐊᕋᒪ, ᐃᑲᔪᖅᑎᒃᓴᓐᓂᒃ ᐱᑕᖃᓚᐅᓐᖏᓚᖅ; ᑲᒪᓂᐊᓚᐅᖅᐳᖓ ᐃᑲᔪᕆᐊᖅᑕᐅᖏᓐᓇᒪ, ᑍᒤᒻᒪᑦ ᓇᖕᒥᓂᖅ ᑕᓕᓐᓄᑦ ᓵᓚᖃᓚᐅᖅᐳᖓ; ᓂᓐᖓᐅᒪᓂᕐᖕᒪᓗ ᐱᔪᓐᓇᖅᓯᑎᓚᐅᖅᐹᖓ. 
6ᐃᓅᖃᑎᒋᒡᔪᐊᑦ ᑐᓪᓕᓚᐅᕋᒃᑭᑦ ᓂᓐᖓᐅᒪᓂᕐᖕᒧᑦ, ᓂᓐᖓᐅᒪᓂᓐᓂᒃ ᐃᒥᖅᑎᓚᐅᖅᐸᒃᑲ, ᐊᐅᖏᓪᓗ ᑯᕕᑎᓪᓗᒋᑦ ᓄᓇᒧᑦ.”
7ᐊᑕᓂᐅᑉ ᓇᒡᓕᖕᓂᖓ ᓱᖁᓯᔪᐃᑦᑐᖅ ᐅᓂᒃᑲᐅᓯᕆᔪᒪᕙᕋ, ᐊᑕᓂᐅᓪᓗ ᓂᖅᑐᕐᖕᓇᕐᖕᓂᖓ, ᐊᑕᓂᐅᓪᓗ ᐱᓂᐊᕐᖕᓂᕆᓯᒪᔭᓕᒫᖏᑦ ᐅᕙᑦᑎᓐᓄᑦ, ᐱᑦᓯᐊᕐᖕᓂᕆᖃᑦᑕᖅᓯᒪᔭᖏᓪᓗ ᐄᓴᕅᓕᒥᐅᑦ ᑭᖑᕚᖑᖃᑎᒌᖏᓐᓄᑦ ᐱᓂᐊᕐᖕᓂᕆᕙᓚᐅᖅᑕᖏᑦ ᑖᒃᑯᓂᖓ ᓂᑲᒍᓱᖕᓂᕐᖕᒥᓄᑦ. 
8ᐅᖃᓚᐅᕐᖕᒪᑦ, “ᑖᒃᑯᐊ ᐃᓄᖁᑎᒋᕙᒃᑲ, ᐃᕐᖕᓂᕆᒐᒃᑭᑦ ᓱᓕᖏᑦᑐᓂᒃ ᐅᕙᓐᓄᑦ ᐱᓂᐊᕐᖕᓂᖃᕐᖕᓂᐊᓐᖏᓚᑦ.” ᑍᒤᒻᒪᑦ ᑕᕝᕙ ᐱᐅᓕᔨᑖᕆᓚᐅᖅᐹᑦ. 
9ᐋᓐᓂᐊᑎᑕᐅᔭᕌᖓᑕ ᑕᒫᑦ ᐋᓐᓂᐊᖃᑕᐅᕙᓚᐅᖅᐳᖅ, ᓇᔫᑎᓂᖓᑕ ᐂᖏᓕᖓᓄᑦ ᓴᐳᑎᕙᓚᐅᖅᐰᑦ; ᓇᒡᓕᒍᓱᖕᓂᕐᖕᒥᓄᑦ ᓂᑲᒍᓱᖕᓂᕐᖕᒥᓄᓪᓗ ᐃᒻᒥᓄᑦ ᐅᑎᖅᑎᖃᑦᑕᓚᐅᖅᐰᑦ, ᑎᒍᓪᓗᒋᑦ ᐊᒡᔭᖃᑦᑕᓚᐅᖅᐰᑦ ᐅᓪᓗᓂ ᑍᒃᑯᓇᓂ. 
10ᐊᑭᕋᖅᑐᓕᖃᑦᑕᓚᐅᖅᐳᓪᓕ, ᐊᓂᕐᖕᓂᖓᓗ ᐃᑦᔪᕐᖕᓁᑦᑐᖅ ᕿᒃᓵᒃᑎᓪᓗᒍ, ᑍᒤᒻᒪᑦ ᓇᖕᒥᓂᖅ ᓵᓐᖓᓕᓚᐅᖅᐰᑦ ᐊᑭᕋᖅᑐᖅᑎᑎᑐᑦ, ᓇᖕᒥᓂᖅᓗ ᐅᓇᑕᖅᓕᖅᓗᒋᑦ. 
11ᑕᕝᕙ ᐃᓄᖁᑎᖏᑦ ᐃᖅᑬᓕᓚᐅᖅᐳᑦ ᑍᒃᑯᓂᖓᑐᖃᖅ, ᒨᓯᓯ ᒎᑎᐅᑉ ᐱᔨᖓ ᐃᓅᑎᓪᓗᒍ ᐊᑐᖅᑕᐅᕙᓚᐅᖅᑐᓂᒃ, ᐅᖃᖅᓗᑎᒃ, “ᓇᐅᒡᓕᑍᒪ ᐃᒪᒃᑯᑦ ᐃᑳᖅᑎᑦᓯᓚᐅᖅᑐᖅ? ᐰᖅᓯᔨᖁᑎᖏᓪᓗ ᓰᐱᖁᑎᒥᓂᒃ? ᓇᐅᒡᓕ ᑍᒪ ᐊᓂᕐᖕᓂᕐᖕᒥᓄᑦ ᐃᑦᔪᕐᖕᓁᑦᑐᒧᑦ ᓇᔪᖅᑕᐅᑎᑦᓯᓚᐅᖅᑐᖅ ᑖᒃᑯᓂᖓ? 
12ᑕᓕᖓ ᐱᓐᓇᕐᖕᓇᖅᑐᖅ ᒨᓯᓯᐅᑉ ᐊᒡᒐᖓᑕ ᑕᓕᖅᐱᐊᓂᒃ ᑎᒍᒥᐊᓚᐅᖅᑐᖅ. ᐃᒪᕐᖕᒥᒃ ᓵᖓᓐᓂ ᐊᕕᑎᑦᓯᓚᐅᖅᑐᖅ, ᐃᓱᖃᖏᑦᑐᒧᑦ ᖃᐅᔨᒪᔭᐅᑦᔪᑎᒋᓂᐊᓕᖅᓗᓂᐅᒃ. 
13ᐃᑎᔪᒃᑯᑦ ᑕᓯᐅᖅᓯᓚᐅᖅᑐᖅ ᑖᒃᑯᓂᖓ ᕿᒧᒃᓯᐅᑎᒃᑰᖅᑐᑎᑐᑦ ᓄᓇᒃᑯᑦ ᓱᓇᖃᖏᑦᑐᒃᑯᑦ ᓯᐅᕅᓐᓇᕐᖕᒥ, ᐹᓪᓚᓚᐅᕋᑎᒡᓗ. 
14ᐃᒧᒃᓯᐅᒐᒐᓴᒡᔪᐊᑎᑐᑦ ᓇᑎᕐᖕᓇᔮᒧᑦ ᐂᑎᑕᐅᔪᑎᑐᑦ, ᐊᑕᓂᐅᑉ ᐊᓂᕐᖕᓂᖓᓄᑦ ᑕᕾᖅᓯᖅᕕᒃᓴᖃᖅᑎᑕᐅᓚᐅᖅᐳᑦ. ᑍᒫᒃ ᑕᕝᕙ ᐃᓄᖁᑎᑎᑦ ᑕᓯᐅᓚᐅᖅᐸᑎᑦ, ᐊᑏᑦ ᓂᖅᑐᕐᖕᓇᖅᓯᑎᓪᓗᒍ.”
15ᐊᒻᒧᑦ ᑕᑯᓴᓚᐅᕆᑦ ᕿᓚᖕᒥᑦ ᑕᑯᓗᑎᓪᓗ, ᐃᑦᔪᕐᖕᓁᑦᑐᒥᑦ ᓂᖅᑐᕐᖕᓇᖅᑐᒥᓪᓗ ᐃᓂᒋᔭᕐᖕᓂᑦ, ᓇᐅᒡᓕ ᐊᔪᐃᓐᓇᕈᓐᓇᕐᖕᓃᑦ ᐱᔪᓐᓇᕐᖕᓂᖅᔪᐊᓪᓗ? ᐆᒻᒪᑎᕕᓪᓗ ᐊᑯᓂᒍᓱᖕᓂᖓ ᓇᒡᓕᒍᓱᖕᓃᓪᓗ ᐅᕙᑦᑎᓐᓄᑦ ᑎᑭᑎᑦᓱᓐᓁᓪᓕᒐᕕᒋᑦ. 
16ᐊᑖᑕᒋᕙᑦᑎᒋᓪᓕ, ᐂᕝᕙᕋᕼᐋᒻᒧᑦ ᖃᐅᔨᒪᔭᐅᖏᒃᑲᓗᐊᖅᑎᓪᓗᑕ, ᐄᓴᕅᓕᒥᐅᓄᓪᓗ ᐃᓕᑕᕆᔭᐅᓯᒪᓇᑕ; ᐊᑕᓃᖅᓕ ᐃᓕᖕᓂᒃ ᐊᑖᑕᖃᖅᐳᒍᑦ ᐃᓕᖕᓄᑦ ᐅᑎᖅᑎᑦᓯᔨᒋᕙᑦᑎᒋᑦ ᑍᑦᓱᒪᓂᐊᓗᖕᓂᑦ ᑍᒫᒃ ᐊᑎᖃᕋᕕᑦ. 
17ᖃᓄᐃᒻᒪᑦ ᐊᑕᓃᖅ ᐊᖅᑯᑎᐅᖁᔭᕐᖕᓂᑦ ᓴᖑᑎᓯᒪᕕᑎᒎᑦ? ᐆᒻᒪᑎᕗᓪᓗ ᑎᓯᒃᑎᑎᑦᓱᒋᑦ, ᐃᓕᖕᓂᒃ ᓯᕘᕋᔪᓐᓃᖁᓪᓗᑖ? ᐅᕙᑦᑎᓐᓄᑦ ᐅᑎᓚᐅᕆᑦ ᐱᔨᑎᑦ ᐱᑦᔪᑎᒋᓗᒋᑦ, ᑭᖑᕚᕇᑦ ᐱᑖᕆᓯᒪᔭᑎᑦ. 
18ᐃᓄᖁᑎᑎᑦ ᐃᑦᔪᕐᖕᓁᑦᑐᑦ ᐱᖃᓚᐅᖅᑐᓚᐅᖅᐳᑦ ᐃᑦᔪᕐᖕᓁᑦᑐᕕᖁᑎᖕᓂᒃ ᐊᑯᓂᐅᖏᑦᑐᖅ; ᐊᑭᕋᑦᑕᓕ ᑐᓪᓕᕋᑐᐃᓐᓇᖅᓯᒪᕚᑦ. 
19ᐊᑦᔨᖃᑐᐃᓐᓇᓕᖅᐳᒍᑦ ᑍᒃᑯᓂᖓ ᐃᓕᖕᓂᒃ ᐊᖓᔪᖅᑳᖃᓚᐅᖅᓯᒪᖏᑦᑐᓂᒃ, ᐊᑎᕐᖕᓂᒡᓗ ᑍᔭᐅᒍᓯᖃᓚᐅᖅᓯᒪᖏᑦᑐᓂᒃ.
