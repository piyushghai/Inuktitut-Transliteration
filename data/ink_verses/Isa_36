1ᕼᐃᔨᑬᐊᐅᑉ ᐊᖓᔪᖅᑳᖅᔪᐊᖑᓂᖓᑕ ᐊᕐᕌᒍᐃᑦ 14-ᒋᓕᖅᑕᖓᓐᓂ, ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦ ᓯᓇᑯᕆᑉ ᐅᓇᑕᕆᐊᖅᑐᓚᐅᖅᐳᖅ ᔫᑕᐅᑉ ᓄᓇᖓᓂ ᓄᓇᓖᑦ ᐊᕙᓗᖅᔪᐊᓖᑦ ᓵᓚᒋᓪᓗᒋᑦ ᐃᓄᖏᑦ ᑎᒍᓚᐅᖅᐰᑦ. 
2ᑕᕝᕙ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓ ᑎᓕᓯᓚᐅᖅᐳᖅ ᕌᑉᓴᑭᒥᒃ ᐅᓇᑕᖅᑎᖁᑎᒥᓂᒃ ᐅᓄᖅᑐᓂᒃ ᐃᓚᖃᖅᓗᓂ ᓚᑮᓯᒥᑦ ᐱᓗᑎᒃ ᐊᖓᔪᖅᑳᖅᔪᐊᕐᖕᒧᑦ ᕼᐃᔨᑬᐊᒧᑦ ᔪᕉᓴᓚᒧᐊᖁᓪᓗᒋᑦ. ᑖᓐᓇ ᓇᖏᓚᐅᖅᐳᖅ ᐃᒪᐅᑉ ᐊᖅᑯᑎᖓᓂ ᐃᒥᖅᑕᖅᕕᐅᑉ ᖁᑦᓯᖕᓂᖅᓴᐅᑉ ᑰᒡᕕᖓᓂ ᐊᖅᑯᒻᒥ ᖃᓪᓗᓈᖅᑕᒃᓴᓂᒃ ᐱᓇᓱᐊᖅᕕᒋᕙᒃᑕᖏᑕ ᐊᖅᑯᑎᖓᓂ. 
3ᐅᐸᒃᑕᐅᓚᐅᖅᐳᖅ; ᐊᖓᔪᖅᑳᖅᔪᐊᑉ ᐃᒡᓗᖓᓄᑦ ᑲᒪᔨᒻᒪᕆᐅᔪᒧᑦ ᐃᓔᐊᑭᒻᒧᑦ ᕼᐃᓪᑬᐊᐅᑉ ᐃᕐᖕᓂᖓᓄᑦ; ᓯᑉᓇᒧᓪᓗ ᑎᑎᕋᖅᑎᐅᔪᒧᑦ; ᔪᐊᒧᓪᓗ ᐊᓴᐸᐅᑉ ᐃᕐᖕᓂᖓᓄᑦ ᑎᑎᕋᖁᑎᓂᒃ ᑲᒪᔨᒻᒪᕆᐅᔪᒧᑦ. 
4ᕌᑉᓴᑭᐅᑉ ᐅᖃᐅᑎᕔᑦ, “ᕼᐃᔨᑬᐊ ᐃᒫᒃ ᐅᖃᐅᑎᓯᐅᒃ, ‘ᐊᖓᔪᖅᑳᖅᔪᐊᖅ ᐊᔪᖏᑦᑐᖅ, ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦ ᐃᒫᒃ ᐅᖃᖁᔨᖕᒪᑦ; ᓱᓇᒥᒃ ᐱᔪᓐᓇᐅᑎᖃᖅᐲᑦ? 
5ᐅᖃᐅᓯᑐᐃᓐᓁᑦ ᐱᔪᓐᓇᕐᖕᓂᖅᓴᐅᓇᓱᒋᕕᒋᑦ ᐅᓇᑕᖅᑐᒃᓮᑦ ᐱᔪᓐᓇᕐᖕᓂᖏᓐᓂᑦ? ᑭᓇᒧᑦ ᑕᑉᐱᖅᑕᐅᓂᐊᕋᓱᒋᒐᕕᑦ ᐅᕙᓐᓂᒃ ᐊᑭᕋᖅᑐᕈᕕᑦ? 
6ᑕᑯᒋᑦ, ᐃᑦᔨᑉᑎᒥᐅᓄᑦ ᐃᑲᔪᖅᑕᐅᓂᐊᕋᓱᒋᒐᓗᐊᖅᑐᑎᑦ, ᑍᓐᓇᓕ ᕿᔪᒃ ᓱᓪᓗᓕᒃ ᐊᔭᐅᑉᐱᐊᖅ ᓇᕕᒃᓯᒪᕗᖅ, ᐊᒡᒐᖕᒥᒃ ᐳᑐᓯᒐᔭᖅᑐᖅ ᐄᒐᖅᕕᐅᒍᓂ. ᐰᕈ ᐃᑦᔨᑉᑎᒥᐅᑉ ᐊᖓᔪᖅᑳᖅᔪᐊᖓᑦ ᑍᒤᑦᑑᖕᒪᑦ ᐃᑲᔪᖅᑎᒋᔭᐅᔪᒪᓕᕌᖓᒥ. 
7ᐅᕝᕙᓐᓄᓪᓕ ᐅᖃᕈᕕᑦ, “ᐊᑕᓂᕐᖕᒥᒃ ᒎᑎᑦᑎᓐᓂᒃ ᑕᑎᖃᕐᖕᓂᐊᖅᐳᒍᑦ,” ᑍᓐᓇᐅᓐᖏᓛᖅ ᑐᒃᓯᐊᖅᕕᖁᑎᖏᑦ ᐱᓪᓚᕆᒋᔭᖏᑦ ᑐᓂᕐᕈᓯᖅᕕᖁᑎᖏᓪᓗ ᕼᐃᔨᑬᐊᐅᑉ ᐲᔭᓚᐅᖅᑕᖏᑦ, ᐅᖃᖅᓗᓂ ᔫᑕᒥᐅᓄᑦ ᔪᕉᓴᓚᒥᐅᓄᓪᓗ, “ᐅᕙᓂᑐᐊᖅ ᑐᒃᓯᐊᖃᑦᑕᕐᖕᓂᐊᖅᐳᓯ”? 
8ᐊᑏ ᐊᖏᖃᑎᒋᓚᐅᕈᒃ ᐊᖓᔪᖅᑳᕋ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦ; ᕿᒻᒥᖅᔪᐊᓂᒃ 2,000-ᓂᒃ ᑐᓂᓯᕕᒋᓂᐊᖅᐸᒋᑦ ᑍᒫᒃ ᐅᓄᖅᑎᒋᔪᓂᒃ ᐊᖑᑎᓂᒃ ᑖᒃᑯᓇᓂ ᐃᑭᒪᔪᒃᓴᓂᒃ ᓇᓂᓯᔪᓐᓇᕈᕕᑦ. 
9ᖃᓄᖅ ᓇᓪᓕᐅᒻᒪᑎᔪᓐᓇᖅᐱᓰ ᐊᓯᕆᐊᒥᐅᑦ ᐅᓇᑕᖅᑎᖁᑎᖏᑕ ᐊᖓᔪᖅᑳᖏᓐᓄᑦ ᐊᑕᐅᓯᕐᖕᒧᓪᓘᓐᓃᑦ ᐊᔪᕐᖕᓂᖅᐹᕋᓗᐊᖏᓐᓄᑦ, ᑕᑎᖃᕋᓱᒃᑲᓗᐊᕈᑦᓯ ᐃᑦᔨᑉᑎᒥᐅᑦ ᕿᒻᒥᖅᔪᐊᖏᑕ ᐊᒃᓴᓗᐊᓕᖁᑎᖏᓐᓂᒃ ᕿᒻᒥᖅᔪᐊᖏᓐᓂᓗ ᐃᑭᒪᔪᓂᒃ? 
10ᓱᓖ, ᐊᑕᓂᕐᖕᒧᑦ ᐃᑲᔪᖅᑕᐅᖏᓪᓗᑕ ᓄᓇᖁᑎᑦᓯᓐᓂᒃ ᓴᓚᖃᕆᐊᖅᑐᕋᓱᒋᕕᑎᒎᑦ ᐊᓯᕈᕆᐊᖅᑐᖅᓗᒍᓗ? ᐊᑕᓂᐅᑉ ᓇᖕᒥᓂᖅ ᐅᖃᐅᑎᓚᐅᖅᐹᑎᒍᑦ ᐅᓇᑕᕆᐊᖁᓪᓗᑕ ᓄᓇᑦᓯᓐᓂᒃ ᐊᓯᕈᐃᔭᖅᑐᖁᓪᓗᑕᓗ.’” 
11ᑕᕝᕙ ᐃᓔᐊᑭᒻ ᓯᑉᓇᐅᓪᓗ, ᔪᐊᓪᓗ, ᕌᑉᓴᑭ ᐅᖃᐅᑎᕚᑦ, “ᐊᕋᒥᐊᒃᑎᑐᑦ ᐅᖃᓪᓚᒡᕕᒋᓚᐅᖅᑎᒍᑦ ᔫᑎᑎᑐᑦ ᒪᑯᐊ ᐃᓄᐃᑦ ᐊᕙᓗᖅᔪᐊᒦᑦᑐᑦ ᑐᓵᖕᒪᑕ.” 
12ᕌᑉᓴᑭᐅᓪᓕ ᑭᐅᕔᑦ, “ᐊᖓᔪᖅᑳᒪ ᑎᓕᓪᓗᖓ ᐃᓕᑦᓯᓐᓄᑦ ᐊᖓᔪᖅᑳᖅᔪᐊᑦᓯᓐᓄᓪᓗ ᐅᖃᕆᐊᖅᑐᖁᓚᐅᖅᐹᖓ ᐅᖃᐅᓯᕆᔭᒃᑲᓗ ᐃᓕᑦᓯᓐᓄᑐᐊᖅ ᑐᕌᖓᓐᖏᓚᑦ, ᐊᕙᓗᖅᔪᐊᒥ ᐃᒃᓯᕚᖅᑐᓄᑦ ᑐᕌᖓᒋᕗᑦ, ᑖᒃᑯᐊ ᐊᓇᕐᖕᒥᖕᓂᒃ ᓂᕿᖃᓕᕈᒫᖅᐳᑦ ᐃᑎᕈᕐᖕᒥᖕᓂᒡᓗ ᐃᒥᖃᓕᖅᓗᑎᒃ.” 
13ᑕᕝᕙ ᕌᑉᓴᑭ ᓂᑯᕕᓪᓗᓂ ᓂᐱᖅᑯᖅᑐᓪᓗᓂᓗ ᔫᑎᑎᑐᑦ ᐅᖃᓕᖅᐳᖅ, “ᑐᓴᕆᑦᓯ ᐊᖓᔪᖅᑳᖅᔪᐊᑉ ᐊᔪᖏᑦᑑᑉ, ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦᑕ ᐅᖃᐅᓯᐅᖁᔭᖏᓐᓂᒃ ᐃᓕᑦᓯᓐᓄᑦ! 
14ᐊᖓᔪᖅᑳᖅᔪᐊᖅ ᐅᖃᖁᔨᕗᖅ: ‘ᕼᐃᔨᑬᐊᒧᑦ ᐅᐃᕕᕐᕆᔭᐅᑦᑍᓕᒋᑦᓯ, ᑖᑦᓱᒪ ᓴᐳᑎᔪᓐᓇᕐᖕᓂᐊᖏᒻᒪᓯ; 
15ᕼᐃᔨᑬᐊᐅᑉ ᐊᑕᓂᕐᖕᒥᒃ ᑕᑎᖃᖁᑦᑍᓕᓛᓯ ᐅᖃᖅᓗᓂ, “ᐊᑕᓂᐅᑉ ᓇᓗᓇᖏᑦᑐᒥᒃ ᓴᐳᑎᓂᐊᖅᐹᑎᒍᑦ; ᐅᑯᐊ ᐃᒡᓗᒐᓴᒡᔪᐊᑦ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᑎᒍᔭᐅᓂᐊᖏᑦᑐᑦ.” 
16ᕼᐃᔨᑬᐊᒥᒃ ᓈᓚᒃᑍᓕᒋᑦᓯ, ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦ ᐅᖃᕐᖕᒪᑦ: ᖃᓄᐃᓕᐅᕋᑦᓯ ᐅᕙᓐᓂᒃ ᕾᑐᐃᓐᓇᓕᕆᑦᓯ ᐅᕙᓐᓄᑦ, ᕔᓂᒃᓴᓂᒃ ᐸᐅᕐᖓᓂᒃ ᓇᖕᒥᓂᖅ ᐱᕈᖅᓰᕕᖁᑎᑦᓯᓐᓂᑦ ᓂᕿᖃᕈᓐᓇᖅᑎᑕᐅᓛᖅᐳᓯ, ᓇᖕᒥᓂᖅᓗ ᓇᐹᖅᑐᖁᑎᑦᓯ ᐱᕈᖅᑐᖏᓐᓂᒃ ᓂᕆᖃᑦᑕᕐᖕᓂᐊᖅᐳᓯ, ᓇᖕᒥᓂᖅᓗ ᐃᒥᖅᑕᖅᕕᖁᑎᑦᓯᓐᓂᑦ ᐃᒪᖃᕈᓐᓇᕐᖕᓂᐊᖅᐳᓯ. 
17ᐊᐅᓪᓚᕈᑎᓂᐊᖅᐸᑦᓯ ᓇᖕᒥᓂᖅ ᓄᓇᒋᓂᐊᖅᑕᑦᓯᓐᓄᑦ, ᑖᓐᓇ ᓄᓇᑖᕆᓂᐊᖅᑕᓯ ᓄᓇᑦᓯ ᐊᑦᔨᑐᐃᓐᓇᕆᖕᒪᒍ, ᐱᕈᖅᕕᐅᔪᓐᓇᖅᑐᖅ ᓂᐊᖂᔭᒃᓴᓂᒃ ᕔᓂᒃᓮᓪᓗ ᐸᐅᕐᖓᖏᓐᓂᒃ, ᓂᐊᖂᔭᒃᓴᓕᒃ ᕔᓂᒃᓴᖃᖅᓗᓂᓗ. 
18ᕼᐃᔨᑬᐊᒧᑦ ᓯᓔᕐᕆᔭᐅᑦᑍᓕᒋᑦᓯ ᐅᖃᖅᓗᓂ, “ᐊᑕᓂᐅᑉ ᓴᐳᑎᓂᐊᖅᐹᑎᒍᑦ.” ᐊᓯᓯ ᐃᓅᖃᑎᒌᒡᔪᐊᑦ ᒎᑎᒋᔭᒥᖕᓄᑦ ᓴᐳᑎᔭᐅᔪᓐᓇᖃᑦᑕᓚᐅᖅᐹᑦ? ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦᑕ ᐱᔪᓐᓇᕐᖕᓂᖓᓂᑦ? 
19ᓇᐅᒃ ᑍᒪ ᕼᐊᒫᑎᒥᐅᑦ ᒎᑎᖓᑦ, ᐋᕐᐹᑦᒥᐅᓪᓗ, ᓇᐅᒡᓕ ᓯᑉᕼᐊᕋᕔᒥᐅᓪᓗ ᒎᑎᖓᑦ, ᓴᒥᐊᕆᐊᒥᐅᑦ ᓴᐳᑦᔨᔨᒃᓴᖃᓚᐅᖅᐹᑦ? 
20ᖃᖓ ᑖᒃᑯᐊ ᓄᓇᓕᒡᔪᐊᑦ ᒎᑎᒋᔭᒥᖕᓄᑦ ᓴᐳᑎᔭᐅᔪᓐᓇᖅᑎᓪᓗᒋᑦ ᖃᐅᔨᖃᑦᑕᓚᐅᖅᐱᓰ? ᖃᓄᐃᒻᒪᓪᓕ ᑕᕝᕙ ᐊᑕᓂᕐᖕᒧᑦ ᔪᕉᓴᓚᒻ ᓴᐳᑎᔭᐅᔪᓐᓇᕋᓱᒋᓪᓗᒍ ᐃᓱᒪᓇᓱᐊᖅᐱᓰ?’” 
21ᑖᒃᑯᐊᓕ ᓂᓪᓕᓚᐅᓐᖏᓚᑦ ᑭᐅᓚᐅᓐᖏᓚᓪᓘᓐᓃᑦ, ᐊᖓᔪᖅᑳᖅᔪᐊᒥᖕᓄᑦ ᐃᒫᒃ ᐱᖁᔭᐅᓯᒪᒐᒥᒃ, “ᑭᐅᓂᐊᕋᓯᐅᒃ.” 
22ᑕᕝᕙ ᐃᓔᐊᑭᒻ, ᕼᐃᓪᑬᐊᐅᑉ ᐃᕐᖕᓂᖓ, ᐊᖓᔪᖅᑳᖅᔪᐊᑉ ᐃᒡᓗᖓᓄᑦ ᑲᒪᔨ, ᓯᑉᓇᓗ ᐊᒡᓚᒃᑎ, ᔪᐊᓗ ᐊᓴᐸᐅᑉ ᐃᕐᖕᓂᖓ, ᐊᓐᓄᕌᒥᖕᓂᒃ ᐊᓕᒃᑐᐃᕗᑦ ᕿᒃᓵᖕᓂᕐᖕᒧᑦ, ᕼᐃᔨᑬᐊᒧᓪᓗ ᐂᕗᑦ ᑐᓴᖅᑎᒋᐊᖅᑐᖅᓗᒍ ᐊᓯᕆᐊᒥᐅᑦ ᐊᖓᔪᖅᑳᖁᑎᖏᑦᑕ ᐅᖃᐅᓯᕆᔭᖏᓐᓂᒃ.
