1ᑕᕝᕙ ᐂᖏᓕᐅᑉ ᑕᑯᑎᒃᑭᕚᖓ ᑰᖕᒥᒃ ᐃᓅᓯᖃᕐᖕᓇᖅᑐᒥᒃ ᐃᒪᓕᖕᒥᒃ, ᐊᓕᒍᖅᑐᑦ+ ᑲᑭᐊᒃᑐᒥᒃ ᐃᒪᓕᖕᒥᒃ, ᒎᑎᐅᑉ ᓄᕐᕋᐅᔭᐅᓪᓗ ᐃᒃᓯᕙᐅᑕᖅᔪᐊᖓᓐᓂᑦ ᑰᒃᑐᒥᒃ 
2ᐃᒡᓗᒐᓴᒡᔪᐊᑦ ᐊᖅᑯᑎᖓᑕ ᕿᑎᖓᒎᖓᔪᒥᒃ; ᑰᒡᓗ ᑕᒪᓐᓇ ᐊᑭᓕᕇᓂᒃ, ᓇᐹᖅᑐᖃᖅᐳᖅ ᐆᒪᓇᖅᑐᓂᒃ, ᐸᐅᕐᖓᖃᖅᑐᓂᒃ ᐊᑦᔨᒌᖏᑦᑐᓂᒃ 12-ᓂᒃ, ᑕᖅᑭᑕᒫᑦ ᐸᐅᕐᖓᖅᑖᖃᑦᑕᖅᑐᓂᒃ; ᓇᐹᖅᑐᐃᓪᓗ ᐅᖃᐅᔭᖏᑦ ᐋᖅᑭᒃᑕᐅᑦᔪᑎᒃᓴᐅᕗᑦ ᐃᓅᖃᑎᒌᒡᔪᐊᓄᑦ. 
3ᑕᕝᕙᓂ ᐃᒡᓗᒐᓴᖕᓂ ᐆᒥᓇᖅᑎᑕᐅᓯᒪᔪᖃᕐᖕᓂᐊᕈᓐᓃᖅᐳᖅ ᓱᓇᒥᒡᓘᓐᓃᑦ.
4ᑮᓇᖓᓗ ᑕᑯᔪᒫᖅᐹᑦ, ᐊᑎᖓᓗ ᖃᐅᖏᓐᓂ ᑎᑎᕋᖅᓯᒪᔪᒫᖅᐳᖅ. 
5ᑕᕝᕙᓂᓗ ᐅᓐᓄᐊᖃᕈᓐᓃᕈᒫᖅᐳᖅ; ᖃᐅᒻᒪᖅᑯᑎᖃᕆᐊᖃᕈᒫᕋᑎᒡᓗ ᓯᕿᓂᕐᖕᒥᒡᓘᓐᓃᑦ, ᐊᑕᓂᖅ ᒎᑎ ᖃᐅᒻᒪᖅᑯᑎᒋᔪᒫᕐᖕᒪᑦᔪᒃ, ᑕᕝᕙᓂᓗ ᐊᖓᔪᖅᑳᖅᔪᐊᖑᖃᑕᐅᔪᒫᖅᐳᑦ ᐃᓱᖃᖏᑦᑐᒥᑦ ᐃᓱᖃᖏᑦᑐᒧᑦ.
6ᐂᖏᓕᐅᓪᓗ ᐅᖃᐅᑎᕚᖓ, “ᐅᖃᐅᓰᑦ ᑕᒪᒃᑯᐊ ᓱᓕᕗᑦ ᐅᒃᐱᕆᔭᒃᓴᐅᓪᓗᑎᒡᓗ. ᐊᑕᓂᖅᓗ, ᒎᑎ ᐊᓂᕐᖕᓂᕐᖕᒥᓂᒃ ᑐᓂᓯᓚᐅᖅᑐᖅ ᐱᔪᖃᓛᖅᑐᒥᒃ ᐅᖃᖅᑎᒥᓄᑦ, ᐂᖏᓕᖁᑎᒥᓂᒃ ᑎᓕᓯᕗᖅ ᐱᔨᖓᓂᒃ ᖃᐅᔨᑎᑦᓯᖁᓪᓗᒍ ᓇᓪᓕᐅᑎᓂᐊᓕᖅᑐᓂᒃ ᐊᑯᓂᐅᖏᑦᑐᖅ.”
7ᔩᓱᓯᓗ ᐅᖃᖅᐳᖅ, “ᑕᑯᒋᑦ ᐊᑯᓂᐅᖏᑦᑐᖅ ᕾᓂᐊᓕᖅᐳᖓ. ᖁᕕᐊᓱᒍᑎᒃᓴᖃᖅᐳᖅ ᑖᓐᓇ ᐱᔪᖃᓛᖅᑐᑦ ᐅᖃᐅᑕᐅᓂᖏᓐᓂᒃ ᑎᑎᕋᖅᓯᒪᔪᓂᒃ ᐅᑯᓇᓂ ᓈᓚᒃᑐᖅ.”
8ᐅᕙᖓ ᔪᐊᓇᓯ ᑖᓐᓇᐅᕗᖓ ᑕᒪᒃᑯᓂᖓ ᑐᓴᖅᓗᖓᓗ ᑕᑯᓚᐅᖅᑐᖓ. ᑐᓴᕇᕋᒃᑭᑦ ᑕᑯᔭᕇᕋᒃᑭᓪᓗ, ᐂᖏᓕᐅᑉ ᓵᖓᓄᑦ ᐹᒻᒪᓚᐅᖅᐳᖓ ᑐᒃᓯᐊᖅᕕᒋᔪᒪᓪᓗᒍ ᑕᒪᒃᑯᓂᖓ ᐅᕙᓐᓂᒃ ᑕᑯᑎᖅᓯᓚᐅᖅᑐᖅ; 
9ᑖᑦᓱᒪᓕ ᐅᖃᐅᑎᕚᖓ, “ᑍᒤᓕᐅᖅᑐᒃᓴᐅᓐᖏᓚᑎᑦ! ᐱᔨᐅᖃᑕᐅᑐᐃᓐᓇᕋᒪ ᐃᓕᒃᑐᑦ ᖃᑕᓐᖑᑎᒃᑐᓪᓗ ᒎᑎᐅᓪᓗ ᐱᔪᖃᓛᖅᑐᒥᒃ ᐅᖃᖅᑎᖏᑎᑐᑦ, ᑖᒃᑯᑎᑑᓇᖅᓗ ᐅᕙᓂ ᑎᑎᕋᖅᓯᒪᔪᓂ ᓈᓚᒃᑐᑎᑐᑦ. ᒎᑎᓕ ᑐᒃᓯᐊᖅᕕᒋᒍᒃ!” 
10ᑖᑦᓱᒪᓗ ᐅᖃᐅᑎᕚᖓ, “ᑖᒃᑯᓇᓂ ᑎᑎᖅᑲᓂ ᐱᔪᖃᓛᖅᑐᑦ ᐅᖃᐅᓯᐅᓂᖏᑦ ᐃᔨᖅᓯᒪᑦᑍᓕᒃᑭᑦ, ᑕᒪᒃᑯᐊ ᓇᓪᓕᐅᑎᕕᒃᓴᖓᑦ ᖃᒡᓕᖕᒪᑦ. 
11ᓇᓪᓕᐊᑦ ᐱᐅᖏᑦᑐᓕᔪᖅ ᐱᐅᖏᑦᑐᒥᒃ ᐱᓇᓱᐊᖏᓐᓇᖅᓕ, ᑲᓐᖑᓇᖅᑐᓕᔪᖅᓗ ᐱᐅᖏᑦᑐᓂᒃ ᑲᓐᖑᓇᖅᑐᓖᓐᓇᖅᓕ, ᐃᓱᐊᖅᑐᓕᔪᖅᓗ ᐱᑦᓯᐊᕐᖕᓂᕐᖕᒥᒃ ᐱᓇᓱᐊᖏᓐᓇᖅᓕ, ᐃᑦᔪᕐᖕᓁᑦᑐᖅᓗ ᐃᑦᔪᕐᖕᓁᖏᓐᓇᖅᓕ.”
12ᔩᓱᓯᓗ ᐅᖃᖅᐳᖅ, “ᑕᑯᒋᑦ, ᐊᑯᓂᐅᖏᑦᑐᖅ ᕾᓂᐊᖅᐳᖓ, ᐊᑭᓕᐅᑎᒃᓴᕋ ᓇᒃᓴᖅᓗᒍ, ᐱᓂᐊᕐᖕᓂᖏᑦ ᒪᓕᒡᓗᒋᑦ ᐊᑭᓕᖅᑕᐅᖁᓪᓗᒋᑦ. 
13ᐊᐅᓪᐸᐅᕗᖓ ᐅᒥᒐᐅᓪᓗᖓᓗ, ᓯᕗᓪᓕᖅᐸᐅᕗᖓ ᑭᖑᓪᓕᖅᐸᐅᓪᓗᖓᓗ, ᐱᒋᐊᕐᖕᓂᐅᓪᓗᖓᓗ ᐃᓱᒃᓕᖅᐸᐅᕗᖓ.”
14ᖁᕕᐊᓱᒍᑎᒃᓴᖃᖅᐳᑦ ᐊᓐᓄᕌᒥᖕᓂᒃ ᓴᓗᒻᒪᖅᓮᓯᒪᔪᑦ, ᓂᕆᔪᓐᓇᖅᑎᑕᐅᓂᐊᕐᖕᒪᑕ ᓇᐹᖅᑐᒥᑦ ᐆᒪᓐᓇᖅᑐᒥᑦ ᐃᒡᓗᒐᓴᒡᔪᐊᓪᓗ ᐃᑎᖅᑕᖅᕕᖏᑎᒍᑦ ᐃᑎᕈᓐᓇᖅᑎᑕᐅᓂᐊᕐᖕᒪᑕ. 
15ᐃᒡᓗᒐᓴᒡᔪᐊᓪᓕ ᓯᓚᑖᓃᑉᐳᑦ ᕿᒻᒦᑦ ᐊᖓᒃᑰᓇᓱᐊᖅᑐᓪᓗ ᐊᕐᖕᓇᕐᖕᓂᐊᖅᑏᑦ ᐊᖑᓐᓂᐊᖅᑏᓪᓗ, ᐃᓄᐊᖅᑏᓪᓗ, ᒎᑎᓐᖑᐊᓖᓪᓗ, ᓴᒡᓗᑐᔪᓪᓗ ᐅᖃᐅᓯᕐᖕᒥᒃᑎᒍᑦ ᐱᓂᐊᕐᖕᓂᕐᖕᒥᒃᑎᒍᓪᓗ.
16“ᐅᕙᖓ ᔩᓱᓯ ᐂᖏᓕᖁᑎᓐᓂᒃ ᑎᓕᓯᓚᐅᖅᐳᖓ ᐅᖃᐅᑦᔨᖁᓪᓗᒍ ᐃᓕᖕᓂᒃ ᐅᖃᐅᓯᕆᔭᒃᓴᕐᖕᓂᒃ ᐅᒃᐱᖅᑑᖃᑎᒌᓄᑦ. ᑍᕕᑎᐅᑉ ᑭᖑᕚᖏᓐᓂᑦ ᐊᒫᖑᕗᖓ ᐃᒡᓗᒥᐅᖃᑎᖏᓐᓄᓪᓗ ᐃᓚᒋᔭᐅᓪᓗᖓ, ᐅᓪᓗᕆᐊᖑᕗᖓ ᖃᐅᒻᒪᕆᒃᑐᖅ ᖃᐅᓕᓵᖅᑐᖅᓯᐅᑦ.”
17ᐊᓂᕐᖕᓂᖅ ᐃᑦᔪᕐᖕᓁᑦᑐᖅ ᓄᓕᐊᒃᓴᖅᓗ ᐅᖃᖅᐴᒃ, “ᕾᒋᑦ.” ᑕᒪᑐᒥᖓᓗ ᑐᓴᖅᑐᑦ ᐅᖃᖅᓕᑦ, “ᕾᒋᑦ.”
18ᐅᕙᖓ ᔪᐊᓇᓯ ᖃᐅᔨᒪᖁᔨᕗᖓ ᑕᒤᓐᓂᒃ ᑐᓴᖅᑐᓂᒃ ᐅᑯᓂᖓ ᐱᔪᒫᖅᑐᓂᒃ ᐅᕙᓂ ᐊᒡᓚᖕᓂ ᑎᑎᕋᖅᑕᐅᓯᒪᔪᓂᒃ: ᓇᓪᓕᐊᑦ ᑖᒃᑯᓂᖓ ᐃᓚᓯᒃᐸᑦ, ᑖᓐᓇ ᒎᑎᐅᑉ ᓱᒋᐊᖅᑕᐅᓂᕐᖕᓂᒃ ᐃᓚᓯᕕᒋᔪᒫᕆᕚ ᑲᑉᐱᐊᓇᖅᑐᓂᒃ ᐅᑯᓇᓂ ᐊᒡᓚᖕᓂ ᐅᖃᐅᑕᐅᓯᒪᔪᓂ, 
19ᓇᓪᓕᐊᓐᓂᒡᓗ ᐃᓚᓐᖎᔪᖃᖅᐸᑦ ᐅᑯᓇᓂ ᐱᔪᒫᖅᑐᑦ ᐅᖃᐅᓯᖅᑕᖏᓐᓂᒃ ᐊᒡᓚᖕᓂ ᑎᑎᕋᖅᓯᒪᔪᓂ, ᑖᓐᓇ ᒎᑎᐅᑉ ᐃᓚᓐᖎᕕᒋᔪᒫᕆᕚ ᐱᔭᒃᓴᖓᓂᒃ ᓇᐹᖅᑐᒥᑦ ᐆᒪᓇᖅᑐᒥᑦ ᐃᒡᓗᒐᓴᒡᔪᐊᓂᓪᓗ ᐃᑦᔪᕐᖕᓁᑦᑐᓂᑦ, ᑖᒃᑯᓇᓂ ᐅᖃᐅᓯᐅᓯᒪᔪᓂᒃ ᑕᕝᕙᓂ ᐊᒡᓚᖕᓂ.
20ᑖᒃᑯᓂᖓ ᐅᖃᐅᓯᖃᖅᑐᖅ ᐅᖃᖅᐳᖅ, “ᓱᓕᕗᖓ ᐊᑯᓂᐅᖏᑦᑐᖅ ᕾᓂᐊᖅᐳᖓ.”
21ᐊᑕᓂᑦᑕ ᔩᓱᓯᐅᑉ ᐱᔪᓐᓇᖅᑎᑦᓯᓂᖓᑕ ᐃᓚᒋᓕᓯ ᐃᑦᔪᕐᖕᓁᑦᑐᓕᒫᑦ. ᐋᒦᓐ.
