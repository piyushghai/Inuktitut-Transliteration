1ᐅᑯᐊ ᑕᕝᕙ ᓇᕿᑦᔪᓯᖅᓯᓚᐅᖅᑐᑦ ᓇᓗᓁᒃᑯᑕᐅᓂᐊᖅᑐᓂᒃ ᐱᖁᔭᕆᔭᐅᓂᐊᓕᖅᑐᓂᒡᓗ ᐅᑯᐊᖑᓚᐅᖅᐳᑦ:
2ᓯᕅᐊ, ᐊᔭᕅᐊ, ᔨᕆᒤᐊ,
3ᐸᓱᕼᐅᕆ, ᐊᒪᕅᐊ, ᒪᓪᑬᔭ,
4ᕼᐊᑑᓯ, ᓯᐸᓁᐊ, ᒪᓘᑭ,
5ᕼᐊᕆᒻ, ᒥᕆᒫᑎ, ᐅᐸᑍᐊ,
6ᑖᓂᐊᓕ, ᔨᓂᑐᐃ, ᐹᕈᒃ,
7ᒥᓱᓚᒻ, ᐊᐰᔭ, ᒤᔭᒥᓐ,
8ᒫ-ᐊᔧᐊ, ᐱᐅᓪᒊ, ᓯᒤᐊᓗ.
9ᐅᑯᐊ ᓕᕔᑎᐅᔪᑦ: ᔩᓱᐊ ᐊᔭᓁᐊᐅᑉ ᐃᕐᖕᓂᖓ
10ᖃᑕᓐᖑᑎᖏᓪᓗ: ᓯᐸᓁᐊ, ᕼᐅᑍᐊ, ᑭᓔᑕ,
11ᒤᑲ, ᕅᕼᐊᑉ, ᕼᐊᓴᐰᐊ,
12ᔭᑯᕆ, ᓯᕆᐰᐊ, ᓯᐸᓁᐊ,
13ᕼᐅᑍᐊ, ᐹᓂ, ᐱᓂᓅᓗ.
14ᐃᓄᐃᑦ ᐊᖓᔪᖅᑳᖏᑦ: ᐸᕉᓯ, ᐸᕼᐊᑕ-ᒧᐊᐱ,
15ᐳᓐᓂ, ᐊᔾᒑᑦ, ᐱᐰ,
16ᐊᑐᓁᔭ, ᐱᒡᕔ, ᐊᑎᓐ,
17ᐊᑕᕆ, ᕼᐃᔨᑬᐊ, ᐊᔾᔪᕆ,
18ᕼᐅᑍᐊ, ᕼᐊᓲᒻ, ᐱᑦᔧ,
19ᕼᐊᕆᐸ, ᐊᓇᑑᑎ, ᓂᐰ,
20ᒪᒡᐱᐊᔅ, ᒥᓱᓚᒻ, ᕼᐃᔨᕆ,
21ᒥᓯᔭᐱᐅᓪ, ᔭᑑᒃ, ᔭᑐ-ᐊ,
22ᐱᓚᑍᐊ, ᕼᐊᓇᓐ, ᐊᓁᐊ,
23ᕼᐆᓯᐊ, ᕼᐊᓇᓁᐊ, ᕼᐊᓱᑉ,
24ᕼᐊᓗᕼᐃᓴ, ᐰᓚ, ᓲᐱᒃ,
25ᕆᕼᐆᒥ, ᕼᐊᓴᑉᓇ, ᒫᓯᐊ,
26ᐊᕼᐂᔭ, ᕼᐊᓇᓐ, ᐊᓇᓐ,
27ᒪᓘᒃ, ᕼᐊᕆᒻ, ᐹᓇ.
28ᒫᓐᓇ ᐃᓄᐃᑦ ᐄᓴᕅᓕᒥᐅᑦ ᑐᓂᕐᕈᓯᖅᑎᑦᓯᔩᑦ, ᓕᕔᑏᓪᓗ, ᐃᑎᖅᑕᖅᕕᖕᒥᓗ ᑲᒪᔩᑦ, ᐃᓐᖏᖅᑏᓪᓗ, ᑐᒃᓯᐊᖅᕕᒡᔪᐊᕐᖕᒥᓗ ᐱᔩᑦ, ᓂᑎᓂᒦᑦ, ᐃᒻᒥᖕᓂᒡᓗ ᑐᓂᓯᒪᔪᑦ ᔫᑎᐅᖏᑦᑐᓂᑦ ᑕᒫᓂ ᓄᓇᓕᖕᓂᑦ ᒎᑎᐅᑉ ᐱᖁᔭᖏᓐᓂᒃ ᐱᓇᓱᐊᖅᑎᐅᔪᒪᓪᓗᑎᒃ, ᓄᓕᐊᖏᓪᓗ, ᐃᕐᖕᓂᖏᓪᓗ, ᐸᓂᖏᓪᓗ, ᓱᖅᑯᐃᓱᒃᑐᓕᒫᑦ ᑐᑭᓯᔪᓐᓇᖅᑐᓕᒫᓪᓗ, 
29ᐃᓚᖃᖅᓗᑎᒃ ᖃᑕᓐᖑᑎᒥᖕᓂᒃ, ᐱᓪᓚᕆᖁᑕᐅᔪᓂᒡᓗ, ᓴᖑᑎᓐᓂᐊᓐᖏᑕᒥᖕᓂᒃ ᐊᖏᒻᒪᕆᒍᑎᖃᓚᐅᖅᐳᑦ ᒎᑎᐅᑉ ᐱᖁᔭᖏᓐᓂᒃ ᒪᓕᒍᒪᓪᓗᑎᒃ ᒨᓯᓯᒃᑯᑦ ᑐᓂᔭᐅᓚᐅᖅᑐᓂᒃ ᒎᑎᐅᑉ ᐱᔨᖓᒍᑦ, ᓈᓚᒍᒪᓪᓗᑎᒃ ᒪᓕᒍᒪᓪᓗᑎᒡᓗ ᐊᑕᓂᐅᑉ ᐊᑕᓂᑦᑕ ᐱᖁᔭᖏᓐᓂᒃ, ᐃᓱᐊᕆᔭᖏᓐᓂᒡᓗ ᐃᓕᖅᑯᓯᐅᖁᔭᖏᓐᓂᒡᓗ.
30ᐸᓂᕗᑦ ᑐᓂᓂᐊᓐᖏᓚᕗᑦ ᔫᑎᐅᖏᑦᑐᓄᑦ ᑕᒫᓂ ᓄᓇᓕᖕᓄᑦ ᐅᕝᕙᓗ ᑖᒃᑯᐊ ᐸᓂᖏᓐᓂᒃ ᐃᕐᖕᓂᕗᑦ ᑎᒍᓯᑎᓐᓂᐊᓐᖏᓚᕗᑦ.
31ᔫᑎᐅᖏᑦᑐᓪᓗ ᑕᒫᓂ ᓄᓇᓖᑦ ᓱᓇᑐᐃᓐᓇᕐᖕᓂᒃ ᕾᑦᓯᒃᐸᑕ ᐱᕈᖅᑐᕕᓂᕐᖕᓂᒡᓘᓐᓃᑦ ᓴᐸᑎᐅᑎᓪᓗᒍ ᓂᐅᕐᕈᑎᖃᕈᒪᓗᑎᒃ, ᓂᐅᕕᕐᖕᓂᐊᓐᖏᓚᒍᑦ ᓴᐸᑎᐅᑎᓪᓗᒍ ᐅᕝᕙᓘᓐᓃᑦ ᐅᓪᓗᐃᑦ ᐊᓯᖏᓐᓂ ᐃᑦᔪᕐᖕᓁᑦᑑᓂᕋᖅᑕᑦᑎᓐᓂ; ᐱᒋᐊᕐᖕᓂᖓᓂᑦ ᐊᕐᕌᒎᑉ 7-ᒋᓕᖅᑕᖓᓂ ᐱᕈᖅᑎᑕᕕᓂᕐᖕᓂᒃ ᐱᓂᐊᓐᖏᓚᒍᑦ ᐊᑭᓕᒃᓴᕆᔭᐅᔪᓕᒫᓪᓗ ᐊᑭᓕᕋᒃᓴᐅᔪᓐᓁᖅᑎᖃᑦᑕᕐᖕᓂᐊᖅᐸᕗᑦ.
32ᐅᕙᒍᑦᑕᐅᖅ ᓇᖕᒥᓂᖅ ᒪᓕᒐᒃᓴᖃᕐᖕᓂᐊᕆᕗᒍᑦ ᐊᕐᕌᒍᑕᒫᑦ ᑐᓂᓯᖃᑦᑕᖁᓪᓗᑕ ᒎᑎᐅᑉ ᐃᒡᓗᖁᑎᖓᓂ ᐊᑐᖅᑕᐅᔪᒃᓴᐅᖁᓪᓗᒋᑦ ᓯᐅᓪᕕᕆᐅᑉ ᐱᖓᓲᓕᓗᓂ ᐊᕕᒐᔭᕐᖕᓂᖓᑕ ᐱᖓᔪᖓᓐᓂᒃ.
33ᒪᑯᐊᑦᑕᐅᖅ ᑐᒃᓯᐊᖅᕕᒡᔪᐊᕐᖕᒥ ᐊᑐᖅᑕᐅᔪᒃᓴᑦ ᑐᓂᖃᑦᑕᕐᖕᓂᐊᖅᐸᕗᑦ: ᓂᐊᖂᔧᑦ ᐃᑦᔪᕐᖕᓁᑎᑕᐅᓯᒪᔪᑦ, ᐱᕈᖅᑐᕕᓃᓪᓗ ᖃᐅᑕᒫᑦ ᐊᑐᖅᑕᐅᔪᒃᓴᑦ, ᖃᐅᑕᒫᓪᓗ ᑐᓂᕐᕈᓯᕈᑎᒃᓴᑦ ᐆᑕᒃᓮᑦ, ᓴᐸᑎᒥᓗ ᑐᓂᔭᒃᓮᑦ, ᑕᖅᑭᓂᕋᑖᒥ ᓇᓪᓕᐅᓐᓂᖅᓯᐅᕈᑎᒃᓴᑦ, ᐊᓯᖏᓐᓄᓪᓗ ᓇᓪᓕᐅᓐᓂᖅᓯᐅᕈᑎᒃᓴᑦ, ᑐᓂᕐᕈᑎᒃᓴᓪᓗ ᐃᑦᔪᕐᖕᓁᑦᑐᑦ, ᐄᓴᕅᓕᒥᐅᓪᓗ ᐊᔪᖅᑐᓕᓂᖏᓐᓄᑦ ᐃᓱᒪᒋᔪᓐᓁᖅᑕᐅᑦᔪᑎᒃᓴᓄᑦ ᑐᓂᕐᕈᓯᕈᑎᒃᓴᑦ, ᒎᑎᐅᓪᓗ ᐃᒡᓗᖁᑎᖓᓂ ᐱᓇᓱᐊᕈᑎᒃᓴᓕᒫᓂᒃ ᑐᓂᓯᖃᑦᑕᕐᖕᓂᐊᖅᐳᒍᑦ.
34ᐅᕙᒍᓪᓗ ᐃᓅᔪᒍᑦ, ᑐᓂᕐᕈᓯᖅᑎᑦᓯᔩᓪᓗ, ᓕᕔᑏᓪᓗ, ᓇᓚᐅᑦᑖᕈᑎᓂᒃ ᐊᑐᖅᓗᑕ ᐊᕐᕌᒍᑕᒫᑦ ᓇᓚᐅᑦᑖᖃᑦᑕᕐᖕᓂᐊᖅᐳᒍᑦ ᓇᓪᓕᐊᑦ ᑭᖑᕚᕇᑦ ᐊᕐᕌᒍᒥ ᑐᓂᕐᕈᓯᕈᑎᒃᓴᓂᒃ ᒎᑎᐅᑉ ᐃᒡᓗᖁᑎᖓᓂ ᕿᔪᒃᓴᓂᒃ ᑐᓂᓯᖃᑦᑕᕐᖕᓂᐊᕐᖕᒪᖔᑕ ᓇᓗᓁᖅᓯᒪᔪᖃᖃᑦᑕᖁᓪᓗᒍ, ᓯᕗᓕᕕᓂᑦᑕ ᑭᖑᕚᕇᖑᓂᖏᑕ ᐋᖅᑭᒃᓯᒪᓂᖏᑦ ᒪᓕᒡᓗᒋᑦ, ᐊᕐᕌᒍᑕᒫᑦ ᓇᓪᓕᐅᑎᕙᒃᑐᑦ ᓇᓗᓁᖅᓯᒪᓂᖏᑦ ᒪᓕᒡᓗᒋᑦ, ᑐᓂᕐᕈᓯᖅᕕᖕᒥ ᑐᓂᕐᕈᓯᖃᑦᑕᖁᓪᓗᒋᑦ ᐊᑕᓂᑦᑎᓐᓄᑦ ᒎᑎᑦᑎᓐᓄᑦ ᐱᖁᔭᓂ ᒪᓕᒐᒃᓴᐅᖁᔭᐅᔪᑦ ᑎᑎᕋᖅᓯᒪᓂᖏᑦ ᒪᓕᒡᓗᒋᑦ.
35ᐊᒻᒪ ᒪᓕᒐᒃᓴᓕᐅᕆᕗᒍᑦ ᓄᓇᖁᑎᑦᑕ ᓯᕗᓪᓕᖅᐹᒥᒃ ᐱᕈᖅᑎᑕᖏᑦ ᓇᐹᖅᑐᐃᓪᓗ ᐸᐅᕐᖓᖏᑕ ᓯᕗᓪᓕᖅᐹᒥᒃ ᐱᕈᖅᑎᑕᓕᒫᖏᑦ, ᐊᕐᕌᒍᑕᒫᑦ, ᑐᓂᖃᑦᑕᕈᒪᓪᓗᑎᒍ ᐊᑕᓂᐅᑉ ᐃᒡᓗᖓᓄᑦ.
36ᐊᒻᒪ ᒎᑎᐅᑉ ᐃᒡᓗᖓᓄᑦ ᐂᑎᑦᓯᖃᑦᑕᕐᖕᓂᐊᖅᐳᒍᑦ, ᓯᕗᓪᓕᖅᐹᒥᒃ ᐃᕐᖕᓂᖅᑖᕆᔭᑦᑎᓐᓂᒃ ᑐᓂᕐᕈᓯᖅᑎᑦᓯᔨᓄᑦ ᑐᒃᓯᐊᖅᕕᒡᔪᐊᕐᖕᒦᑦᑐᓄᑦ ᒎᑎᒧᑦ ᑐᓂᕐᕈᑎᒋᓗᒋᑦ, ᑍᒫᒃ ᐱᖁᔭᑦᑎᓐᓂ ᐱᖁᔭᐅᓂᕗᑦ ᒪᓕᒡᓗᒍ, ᐃᒻᒧᒃᓯᐅᒐᖁᑎᑦᑕᓗ ᓰᐱᖁᑎᑦᑕᓗ ᒎᑦᓯᖁᑎᑦᑕᓗ ᓯᕗᓪᓕᖅᐹᒥᒃ ᐃᕐᖕᓂᐊᕆᖅᑳᖅᑕᖏᓐᓂᒃ ᑐᓂᕐᕈᑎᖃᖃᑦᑕᕈᒪᓪᓗᑕ, ᒎᑎᑦᑕ ᐃᒡᓗᖓᓄᑦ.
37ᓂᐊᖂᔭᒃᓴᖁᑎᑦᑕᓗ ᓯᕗᓪᓕᖅᐹᒥᒃ ᐱᕈᖅᑎᑕᖏᑦ, ᑐᓂᕐᕈᑎᒋᖃᑦᑕᕐᖕᓂᐊᖅᐸᕗᑦ, ᓇᐹᖅᑐᐃᓪᓗ ᖃᓄᐃᑦᑐᑐᐃᓐᓁᑦ ᓯᕗᓪᓕᖅᐹᒥᒃ ᐱᕈᖅᑎᑕᖏᑦ, ᓯᕗᓪᓕᖅᐹᒥᒡᓗ ᕔᓂᓐᖑᖅᑐᓂᒃ ᐅᖅᓱᒃᓴᓂᒡᓗ, ᑐᓂᕐᕈᓯᖅᑎᑦᓯᔨᓄᑦ ᑐᓂᓗᒋᑦ, ᒎᑎᑦᑕ ᐃᒡᓗᖓᑕ ᓱᓇᑐᐃᓐᓇᖃᐅᑎᖓᓄᑦ ᐃᓕᔭᐅᖁᓪᓗᒋᑦ.
38ᑐᓂᕐᕈᓯᖅᑎᑦᓯᔨᕗᓪᓗ, ᐂᕈᓂᐅᑉ ᑭᖑᕚᖏᑦ, ᓕᕔᑎᓃᖃᑦᑕᕐᖕᓂᐊᖅᐳᑦ ᓕᕔᑎᒃᑯᑦ ᑕᓪᓕᒪᐅᔪᐃᕈᑕᐅᔪᓂᒃ ᑐᓂᔭᐅᓕᖅᑎᓪᓗᒋᑦ; ᑖᒃᑯᐊ ᓕᕔᑏᑦ ᑐᓂᕐᕈᓯᐊᕆᔭᖏᑕ ᑕᓪᓕᒪᐅᔪᖏᓐᓂᒃ ᑐᓂᓯᖁᓪᓗᒋᑦ ᒎᑎᑦᑕ ᐃᒡᓗᖓᓄᑦ, ᑕᕝᕗᖓ ᓱᓇᑐᐃᓐᓇᖃᐅᑎᖓᓄᑦ. 
39ᐄᓴᕅᓕᒃᑯᑦ ᐃᓄᖏᑦ ᓕᕔᑎᒃᑯᓪᓗ ᑭᖑᕚᖏᑦ ᑐᓂᓯᖃᑦᑕᖅᑐᒃᓴᐅᕗᑦ ᓂᐊᖂᔭᒃᓴᓂᒃ, ᕔᓂᓂᒃ, ᓇᓂᕈᐊᓪᓗ ᐅᖅᓱᒃᓴᖏᓐᓂᒃ, ᐃᑦᔪᕐᖕᓁᑦᑐᕕᖕᒥ ᓇᓂᕈᐊᖃᖅᕖᑦ, ᑐᓂᕐᕈᓯᖅᑎᑦᓯᔩᓪᓗ ᑕᕝᕙᓂ ᐱᓇᓱᐊᖅᑐᑦ, ᐃᑎᖅᑕᖅᕖᓪᓗ ᑲᒪᔨᖏᑕ ᐃᓐᖏᖅᑏᓪᓗ ᐊᑐᒐᒃᓴᖏᓐᓂᒃ.
