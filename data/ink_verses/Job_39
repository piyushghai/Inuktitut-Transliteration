1“ᒎᑦᓰᑦ ᖃᖅᑲᒥᐅᑍᑦ ᐃᕐᖕᓂᐅᖅᕕᒋᓲᖏᑦ ᖃᐅᔨᒪᕕᒌᑦ?
2ᖃᓄᖅ ᐊᑯᓂᐅᑎᒋᔪᖅ ᓇᑦᔨᓲᖑᖕᒪᖔᑕ ᖃᐅᔨᒪᕕᒌᑦ?
3ᖃᖓᒃᑯᑦ ᐊᖁᑉᐸᓲᖑᕙᑦ, ᐃᕐᖕᓂᓂᐊᖅᓗᑎᒃ ᐱᐊᕋᒃᓴᒥᖕᓂᒃ,
4ᕿᑐᕐᖓᖅᑖᖏᑦ ᓴᓐᖏᒃᑎᑉᐳᑦ, ᐱᕈᖅᐸᓪᓕᐊᕗᑦ ᒪᓂᕋᑐᐃᓐᓇᕐᖕᒥ;
5ᑭᐊ ᓯᐅᑎᖅᑯᖅᑐᔪᖅ ᓄᔪᐊᑐᖅ ᐃᓱᒪᖅᓱᓕᖅᑎᑉᐸᐅᒃ?
6ᐅᕙᖓ ᐃᓄᖃᖏᑦᑐᒥ ᐊᖏᕐᕋᖅᑖᖅᑎᓚᐅᖅᐸᒃᑲ,
7ᐃᒡᓗᒐᓮᑦ ᓂᐱᐊᓗᖏᓐᓂᑦ ᐅᖓᓯᒃᑎᑉᐰᑦ;
8ᖃᖅᑲᓂ ᓂᕿᒃᓴᖅᑕᓕᖕᓂ ᓂᕆᕙᒃᐳᑦ,
9ᐃᒻᒧᒃᓯᐅᒐᐅᑉ ᐸᖕᓂᖓ ᐃᓕᖕᓄᑦ ᐱᓇᓱᐊᕈᒪᒐᔭᖅᐹ?
10ᐊᒃᓱᓈᒥᒃ ᕿᓚᒃᓯᕕᒋᔪᓐᓇᖅᐱᐅᒃ ᓄᓇᒥᒃ ᒪᒃᐱᖅᑎᕆᑦᔪᑎᒃᓴᖓᓂᒃ?
11ᓴᓐᖏᓂᖓ ᐊᔪᖏᓐᓂᖓᓗ ᑕᑎᒋᓕᕋᔭᖅᐱᐅᒃ?
12ᐱᕈᖅᑐᓂᒃ ᑲᑎᖅᓯᔪᓐᓇᖅᓯᓛᓕᕐᖕᓂᕐᖕᓄᑦ ᑕᑎᒋᓕᕋᔭᖅᐱᐅᒃ?
13ᑎᖕᒥᐊᖅᔪᐊᑦ ᑎᖏᔪᓐᓇᖏᑦᑐᑦ ᐃᓴᕈᖅᓱᓲᖑᕗᑦ ᐅᐱᒪᓪᓗᑎᒃ;
14ᒪᓐᓂᖕᒥᖕᓂᒡᓕ ᕿᒤᕙᒃᐳᑦ ᓄᓇᑐᐃᓐᓇᕐᖕᒧᑦ,
15ᐳᐃᒍᖃᑦᑕᖅᐳᓪᓕ ᑐᑎᔭᐅᓗᑎᒃ ᖄᖅᑕᐅᑐᐃᓐᓇᕆᐊᖃᕐᖕᓂᖏᓐᓂᒃ,
16ᐱᐊᕋᕐᖕᒥᖕᓂᒃ ᐱᒋᓐᖏᑕᒥᒃᑎᑐᑦ ᓂᑲᒍᓱᖃᑦᑕᓐᖏᓚᑦ;
17ᒎᑎᐅᑉ ᓯᓚᑐᓂᕐᖕᒥᒃ ᐳᐃᒍᖅᑎᒻᒪᒋᑦ,
18ᑕᒪᒃᑯᐊ ᕿᒪᒃᓯᓪᓗᑎᒃ ᐅᓪᓚᒃᓯᔭᕌᖓᒥᒃ,
19ᕿᒻᒥᖅᔪᐊᑦ ᓲᖑᓂᖅᑖᖅᑎᓯᒪᕕᒌᑦ?
20ᒥᓯᒃᑎᑦᓱᓐᓇᖅᐱᐅᒃ ᐱᒡᓕᖅᑕᐅᔮᖅᑐᑎᑐᑦ?
21ᓇᖅᓴᒥ ᓄᓇᒥᒃ ᑐᒃᑲᖅᐳᖅ, ᓴᓐᖏᓂᕐᖕᒥᓂᒃ ᖁᕕᐊᓲᑎᖃᖅᓗᓂ;
22ᑲᑉᐱᐊᓱᖕᓂᖅ ᒥᑕᐅᑎᒋᕚ, ᖁᐊᖅᓵᖓᔪᓐᓇᕋᓂᓗ;
23ᐱᑎᒃᓯᒧᑦ ᖃᖅᔪᖃᐅᑏᑦ ᐊᕕᓗᕋᕋᓗᐊᖅᐸᑕ,
24ᐱᔪᒃᓴᐅᔮᕐᖕᓂᕐᖕᒧᑦ ᓴᔪᓕᖅᐳᖅ ᓄᓇᒥᒡᓗ ᑐᒃᑲᖅᓗᓂ;
25ᑎᑦᑐᓚᐅᑎᐅᑉ ᓂᐱᖓ ᓂᓪᓕᕌᖓᑦ ᓱᐳᐊᖃᑦᑕᖅᐳᖅ;
26ᓯᓚᑐᓂᕐᖕᓄᑦ ᑭᒡᒐᕕᐅᔮᖅᑐᑦ ᐃᓕᑦᓯᑎᑉᐱᐅᒃ ᐊᐅᖅᓵᕐᖕᓂᕐᖕᒥᒃ?
27ᓇᒃᑐᕋᓖᑦ ᐱᖁᔨᓂᕐᖕᓂᒃ ᓈᓚᒡᓗᑎᒃ ᖁᑦᓯᒃᑐᒧᐊᓲᖑᕚᑦ
28ᕾᖅᑐᓂ ᐃᓂᖃᖃᑦᑕᖅᐳᑦ ᐊᖏᕐᕋᕆᓪᓗᒍ,
29ᑕᕝᕙᓐᖓᑦ ᕿᓂᖃᑦᑕᖅᐳᑦ ᓂᕆᔭᒃᓴᒥᖕᓂᒃ;
30ᐱᐊᕋᖏᑦ ᐊᐅᓕᖕᓄᑦ ᐊᕙᑕᖏᖅᑕᐅᓯᒪᕙᒃᐳᑦ;
