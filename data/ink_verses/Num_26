1ᐃᒤᓚᐅᖅᐳᖅ, ᓂᓐᖓᐅᒻᒪᓯᐅᑉ ᑐᖁᓮᔫᑉ ᑭᖑᓂᖓᓂ, ᐊᑕᓂᖅ ᒨᓯᓯᒧᑦ ᐃᓕᓯᕆᒧᓪᓗ, ᑐᓂᕐᕈᓯᖅᑎᑦᓯᔨᐅᑉ ᐂᕈᓂᐅᑉ ᐃᕐᖕᓂᖓᓄᑦ, ᐅᖃᖅᐳᖅ: 
2“ᐃᓄᒋᐊᒃᑐᖅᔪᐊᑦ ᐄᓴᕅᓕᒥᐅᓕᒫᑦ ᓈᓴᓕᖅᓯᒋᒃ ᐄᓴᕅᓕᒥᐅᑦ ᐅᓇᑕᕆᐊᕈᓐᓇᖅᑐᑦ.” 
3ᑍᒫᒃ ᒨᓯᓯᐅᑉ ᑐᓂᕐᕈᓯᖅᑎᑦᓯᔨᐅᓪᓗ ᐃᓕᓯᕆᐅᑉ ᐅᖃᖃᑎᒋᓚᐅᖅᐹᒃ ᓇᑎᕐᖕᓇᒥ ᒧᐊᐱᒥ ᔪᐊᕐᑕᓂᐅᑉ ᖃᓂᒋᔭᖓᓂ, ᔨᕆᑰᑉ ᐊᑭᐊᓂ, ᐅᖃᖅᓗᓂ: 
4“ᐃᓄᓕᒫᑦ ᓈᓴᖅᓯᒋᒃ ᐊᕐᕌᒍᓕᖕᓂᑦ 20-ᓂᑦ ᐱᒋᐊᖅᓗᒍ ᐅᖓᑖᓄᑦ ᐊᕐᕌᒍᖃᖅᑐᓄᑦ, ᑍᒫᒃᑕᐅᖅ ᒨᓯᓯ ᐄᓴᕅᓕᒥᐅᓪᓗ ᐊᑕᓂᐅᑉ ᐱᖁᓚᐅᕐᖕᒪᒋᑦ ᐃᑦᔨᑉᑎᒥᑦ ᐊᐅᓪᓚᓚᐅᖅᑐᑦ.”
5ᕉᐱᓂ ᐄᓴᕅᓕᐅᑉ ᐊᖓᔪᒃᓯᖅᐹᖁᑎᒋᓚᐅᕐᖕᒪᒍ. ᕉᐱᓂᐅᑉ ᕿᑐᕐᖓᖏᑦ ᐅᑯᐊᖑᕗᑦ: ᕼᐊᓅᒃ, ᐃᓚᒌᑦ ᑍᔭᐅᕗᑦ ᕼᐊᓄᑬᑎᓂᒃ; ᐸᓪᓗ, ᐃᓚᖏᑦ ᑍᔭᐅᕗᑦ ᐸᓪᓗᐂᑎᓂᒃ; 
6ᕼᐃᔭᕋᓐ, ᐃᓚᖏᑦ ᑍᔭᐅᕗᑦ ᕼᐃᔭᕋᓁᑎᓂᒃ; ᑳᕐᒥ, ᐃᓚᖏᑦ ᑍᔭᐅᕗᑦ ᑳᕐᒤᑎᓂᒃ. 
7ᑖᒃᑯᐊ ᑕᕝᕙ ᑍᔭᐅᔪᑦ ᕉᐱᓁᑎᓂᒃ, ᑖᒃᑯᓇᓂ ᓈᓴᖅᑕᐅᔪᑦ ᐅᓄᕐᖕᓂᖏᑦ 43,730-ᐅᓚᐅᖅᐳᑦ. 
8ᐸᓪᓘᑉ ᐃᕐᖕᓂᖓ ᐃᓔᐊᑉᒥᒃ ᐊᑎᖃᖅᐳᖅ. 
9ᐃᓔᐊᑉ ᐃᕐᖕᓂᖏᑦ ᐅᑯᐊᖑᕗᑦ ᓂᒧᐃᓕ, ᑖᐊᑕᓐ, ᐊᐱᕋᒻ. ᑖᒃᑯᐊᖑᔪᑦ ᑖᑕᓐ ᐊᐱᐅᕋᒻᓗ, ᐃᓄᐃᑦ ᐱᔪᑎᓪᓗᒋᑦ, ᒨᓯᓯᒥᒃ ᐂᕈᓂᒥᒡᓗ ᐊᑭᕋᖅᑐᓚᐅᖅᑐᑦ ᑰᕋ ᐃᓚᒋᓪᓗᒍ, ᑍᑦᓱᒪᓂ ᐊᑕᓂᕐᖕᒥᒃ ᐊᑭᕋᖅᑐᕐᖕᒪᑕ; 
10ᓄᓇᖅᔪᐊᑉ ᖃᓂᓂ ᐂᑦᑕᓚᐅᖅᐹ ᐄᓪᓗᒋᓪᓗ ᑰᕋᒃᑯᑦ ᐃᓚᒋᓪᓗᒋᑦ ᑐᖁᓚᐅᖅᑐᑦ, ᐃᑯᒪᐅᓪᓗ ᓄᖑᓚᐅᖅᐰᑦ ᐊᖑᑎᑦ 250-ᑦ; ᑖᒃᑯᐊ ᓇᓗᓁᒃᑯᑕᐅᓕᖅᓗᑎᒃ. 
11ᑭᓯᐊᓂᓕ ᑰᕋᐅᑉ ᕿᑐᕐᖓᖏᑦ ᑐᖁᓚᐅᓐᖏᓚᑦ.
12ᓯᒥᐅᓂᐅᑉ ᐃᕐᖕᓂᖏᑦ ᐃᓚᒌᑦ ᒪᓕᒡᓗᒋᑦ ᐅᑯᐊᖑᕗᑦ: ᓂᒧᐃᓕ, ᐃᓚᒌᑦ ᑍᔭᐅᕗᑦ ᓂᒧᐃᓔᑎᓂᒃ; ᔭᒥᓐ, ᐃᓚᒌᑦ ᑍᔭᐅᕗᑦ ᔮᒥᓁᑎᓂᒃ; ᔭᑭᓐ, ᐃᓚᒌᑦ ᑍᔭᐅᕗᑦ ᔭᑭᓁᑎᓂᒃ, 
13ᔨᕋ, ᐃᓚᒌᑦ ᑍᔭᐅᕗᑦ, ᔨᕋᕼᐂᑎᓂᒃ; ᓴᐅᓪᓗ, ᐃᓚᒌᑦ ᑍᔭᐅᕗᑦ ᓴᐅᓔᑎᓂᒃ. 
14ᑖᒃᑯᐊ ᑕᕝᕙ ᓯᒥᐅᓂᐅᑉ ᑭᖑᕚᖏᑦ: 22,200-ᓂᒃ ᐅᓄᕐᖕᓂᖃᓚᐅᖅᑐᑦ.
15ᒑᑎᐅᑉ ᐃᕐᖕᓂᖏᑦ ᐃᓚᒌᑦ ᒪᓕᒡᓗᒋᑦ ᐅᑯᐊᖑᕗᑦ: ᔨᕘᓂ, ᐃᓚᒌᑦ ᑍᔭᐅᕗᑦ ᔨᕘᓁᑎᓂᒃ; ᕼᐊᒋ, ᐃᓚᒌᑦ ᑍᔭᐅᕗᑦ ᕼᐊᒊᑎᓂᒃ; ᓲᓂ, ᐃᓚᒌᑦ ᑍᔭᐅᕗᑦ ᓲᓁᑎᓂᒃ; 
16ᐆᔅᓂ, ᐃᓚᒌᑦ ᑍᔭᐅᕗᑦ ᐆᔅᓁᑎᓂᒃ; ᐃᕆ, ᐃᓚᒌᑦ ᑍᔭᐅᕗᑦ ᐃᕆᑍᑎᓂᒃ; 
17ᐊᕋᑦ, ᐃᓚᒌᑦ ᑍᔭᐅᕗᑦ ᐊᕋᑍᑎᓂᒃ; ᐊᕆᓕ, ᐃᓚᒌᑦ ᑍᔭᐅᕗᑦ ᐊᕆᓔᑎᓂᒃ. 
18ᑖᒃᑯᐊ ᑕᕝᕙ ᒑᑦ ᑭᖑᕚᖏᑦ ᑖᒃᑯᓇᓐᖓᑦ ᓈᓴᖅᑕᐅᓚᐅᖅᑐᑦ ᐃᓚᒌᑦ ᐊᕕᒃᑐᖅᓯᒪᓂᖏᑦ ᒪᓕᒡᓗᒋᑦ: ᐅᓄᕐᖕᓂᖏᑦ 40,500-ᐅᓚᐅᖅᐳᑦ.
19ᔫᑕᐅᑉ ᐃᕐᖕᓂᖏᑦ ᐅᑯᐊᖑᓚᐅᖅᐳᑦ ᐃᕆ ᐅᓇᓐᓗ; ᑖᒃᑯᐊᒡᓕ ᐃᕐᕆᓗ ᐅᓇᓐᓗ ᑬᓇᓂᒥ ᑐᖁᓚᐅᖅᐴᒃ. 
20ᓯᒥᐅᓂᐅᑉ ᑭᖑᕚᖏᑦ ᐃᓚᒌᑦ ᒪᓕᒡᓗᒋᑦ ᐅᑯᐊᖑᓚᐅᖅᐳᑦ: ᓰᓚ, ᐃᓚᒌᑦ ᑍᔭᐅᕗᑦ ᓰᓚᓁᑎᓂᒃ; ᐱᕆᔾ, ᐃᓚᒌᑦ ᑍᔭᐅᕗᑦ ᐱᕆᔧᑎᓂᒃ; ᔨᕋ, ᐃᓚᒌᑦ ᑍᔭᐅᕗᑦ ᔨᕋᕼᐂᑎᓂᒃ, 
21ᐱᕆᔨᐅᑉ ᐃᕐᖕᓂᖏᑦ ᐅᑯᐊᖑᓚᐅᖅᐳᑦ: ᕼᐃᔭᕋᓐ, ᐃᓚᒌᑦ ᑍᔭᐅᕗᑦ ᕼᐃᔭᕋᓁᑎᓂᒃ; ᕼᐊᒧᓕ, ᐃᓚᒌᑦ ᑍᔭᐅᕗᑦ ᕼᐊᒧᓔᑎᓂᒃ. 
22ᑖᒃᑯᐊ ᑕᕝᕙ ᔫᑕᐅᑉ ᑭᖑᕚᖏᑦ ᐃᓚᒌᑦ ᑖᒃᑯᓇᓐᖓᑦ ᓈᓴᖅᑕᐅᓚᐅᖅᑐᑦ ᐅᓄᕐᖕᓂᖏᑦ: 76,500-ᓚᐅᖅᐳᑦ.
23ᐃᓴᑳᕆᐅᑉ ᐃᕐᖕᓂᖏᑦ ᐃᓚᒌᑦ ᒪᓕᒡᓗᒋᑦ ᐅᑯᐊᖑᓚᐅᖅᐳᖅ: ᑑᓚ, ᐃᓚᒌᑦ ᑍᔭᐅᕗᑦ ᑑᓚᐂᑎᓂᒃ; ᐳᕙ, ᐃᓚᒌᑦ ᑍᔭᐅᕗᑦ ᐳᓁᑎᓂᒃ; 
24ᔮᓱᑉ, ᐃᓚᒌᑦ ᑍᔭᐅᕗᑦ ᔮᓱᐰᑎᓂᒃ; ᓯᒻᕌᓐ, ᐃᓚᒌᑦ ᑍᔭᐅᕗᑦ ᓯᒻᕌᓐᓁᑎᓂᒃ. 
25ᑖᒃᑯᐊ ᑕᕝᕙ ᐃᓴᑳᕆᐅᑉ ᑭᖑᕚᖏᑦ ᐃᓚᒌᑦ ᓈᓴᖅᑕᐅᓚᐅᖅᑐᑦ ᐅᓄᕐᖕᓂᖏᑦ: 64,300-ᓚᐅᖅᐳᑦ.
26ᔨᐳᓗᓂᐅᑉ ᐃᕐᖕᓂᖏᑦ ᐃᓚᒌᑦ ᒪᓕᒡᓗᒋᑦ ᐅᑯᐊᖑᓚᐅᖅᐳᑦ: ᓯᕆᑦ, ᐃᓚᒌᑦ ᑍᔭᐅᕗᑦ ᓯᕆᑍᑎᑦ; ᐃᓛᓐ, ᐃᓚᒌᑦ ᑍᔭᐅᕗᑦ ᐃᓚᓁᑎᑦ; ᔮᓕᐅᓕ, ᐃᓚᒌᑦ ᑍᔭᐅᕗᑦ ᔮᐊᓕᐅᓔᑎᓂᒃ. 
27ᑖᒃᑯᐊ ᐃᓚᒌᑦ ᑍᔭᐅᕗᑦ ᔨᐳᓗᓁᑎᓂᒃ ᑖᒃᑯᓇᓐᖓᑦ ᓈᓴᖅᑕᐅᔪᑦ ᐅᓄᕐᖕᓂᖏᑦ: 60,500-ᓚᐅᖅᐳᑦ.
28ᔫᓯᐱᐅᑉ ᐃᕐᖕᓂᖏᓐᓂ ᐃᓚᒌᑦ, ᒫᓇᓯᐅᑉ: ᐃᕗᕅᒥᐅᓪᓗ ᐃᓚᖏᑦ ᐅᑯᐊᖑᕗᑦ.
29ᒫᓇᓯᐅᑉ ᐃᕐᖕᓂᖏᑦ: ᒪᑬᕆ, ᐃᓚᒌᑦ ᑍᔭᐅᕗᑦ ᒪᑬᕅᑎᓂᒃ; ᒪᑬᕆ ᐃᕐᖕᓂᖅᑖᖅᐳᖅ ᒋᓕᐊᑎᒥᒃ; ᒋᓕᐊᑎᒃᑯᑦ, ᐃᓚᒌᑦ ᑍᔭᐅᕗᑦ ᒋᓕᐊᑍᑎᓂᒃ. 
30ᒋᓕᐊᑎᐅᑉ ᐅᑯᐊ ᐃᕐᖕᓂᖏᑦ: ᓕᓴᕆ, ᐃᓚᒌᑦ ᑍᔭᐅᕗᑦ ᓕᓴᕅᑎᓂᒃ; ᕼᐃᓕᒃ, ᐃᓚᒌᑦ ᑍᔭᐅᕗᑦ ᕼᐃᓕᑬᑎᓂᒃ; 
31ᐊᔅᕅᐊᓪ, ᐃᓚᒌᑦ ᑍᔭᐅᕗᑦ ᐊᔅᕅᐊᓔᑎᓂᒃ; ᓯᑭᒻ, ᐃᓚᒌᑦ ᑍᔭᐅᕗᑦ ᓯᑭᒻᒤᑎᓂᒃ; 
32ᓯᒤᑕ, ᐃᓚᒌᑦ ᑍᔭᐅᕗᑦ ᓯᒤᑍᑎᓂᒃ; ᕼᐃᕙᕐ, ᐃᓚᒌᑦ ᑍᔭᐅᕗᑦ ᕼᐃᕙᕅᑎᓂᒃ. 
33ᔨᓘᕕᕼᐊᑦ ᕼᐃᕙᕆᐅᑉ ᐃᕐᖕᓂᖓ ᐃᕐᖕᓂᖃᓚᐅᖏᒻᒪᑦ, ᐸᓂᖃᓚᐅᖅᐳᖅᓕ ᐅᑯᓂᖓ: ᒪᕼᐊᓚ, ᓄᐊ, ᕼᐅᒡᓚ, ᒥᐅᓪᑲ, ᑏᕐᔭᓗ. 
34ᑖᒃᑯᐊ ᑕᕝᕙ ᒫᓇᓯᐅᑉ ᐃᓚᖏᑦ: ᑖᒃᑯᓇᓐᖓᑦ ᓈᓴᖅᑕᐅᔪᑦ ᐃᓚᒌᑦ ᐅᓄᕐᖕᓂᖏᑦ: 52,700-ᐅᓚᐅᖅᐳᑦ.
35ᐅᑯᐊ ᑕᕝᕙ ᐃᕗᕅᑎᒥᐅᑉ ᐃᓚᖏᑦ ᐃᓚᒌᑦ ᒪᓕᒡᓗᒋᑦ: ᓱᑎᓚ, ᐃᓚᒌᑦ ᑍᔭᐅᕗᑦ ᓱᑎᓚᕼᐂᑎᓂᒃ; ᐱᑲᕐ, ᐃᓚᒌᑦ ᑍᔭᐅᕗᑦ ᐱᑲᕅᑎᓂᒃ; ᑕᕼᐊᓐ, ᐃᓚᒌᑦ ᑍᔭᐅᕗᑦ ᑕᕼᐊᓁᑎᓂᒃ. 
36ᐅᑯᐊᓗ ᓱᑎᓚᐅᑉ ᐃᕐᖕᓂᖏᑦ: ᐃᕌᓐ, ᐃᓚᒌᑦ ᑍᔭᐅᕗᑦ ᐃᕋᓁᑎᓂᒃ. 
37ᑖᒃᑯᐊ ᑕᕝᕙ ᐃᕗᕅᑎᒥᐅᑉ ᐃᕐᖕᓂᖏᑕ ᐃᓚᖏᑦ, ᑖᒃᑯᓇᓐᖓᑦ ᓈᓴᖅᑕᐅᔪᑦ ᐅᓄᕐᖕᓂᖏᑦ: 32,500-ᓚᐅᖅᐳᑦ.
38ᐱᑦᔭᒥᓂᐅᑉ ᐃᕐᖕᓂᖏᑦ ᐃᓚᒌᑦ ᒪᓕᒡᓗᒋᑦ ᐅᑯᐊᖑᕗᑦ: ᐲᓚ, ᐃᓚᒌᑦ ᑍᔭᐅᕗᑦ ᐲᓔᑎᓂᒃ; ᐊᓯᐱᐅᓪ, ᐃᓚᒌᑦ ᑍᔭᐅᕗᑦ ᐊᓯᐱᓔᑎᓂᒃ; ᐊᕼᐂᕋᒻ, ᐃᓚᒌᑦ ᑍᔭᐅᕗᑦ ᐊᕼᐂᕋᒤᑎᓂᒃ; 
39ᓯᐳᐹᒻ, ᐃᓚᒌᑦ ᑍᔭᐅᕗᑦ ᓲᐸᒤᑎᓂᒃ; ᕼᐅᕚᒻ, ᐃᓚᒌᑦ ᑍᔭᐅᕗᑦ ᕼᐅᕙᒤᑎᓂᒃ. 
40ᐲᓚᐅᓪᓗ ᐃᕐᖕᓂᖏᑦ ᐅᑯᐊ ᐋᕐᑎ, ᐊᒻᒪᓗ ᓈᒪᓐ: ᐋᕐᑎᒃᑯᑦ ᐃᓚᒌᑦ ᑍᔭᐅᕗᑦ ᐋᕐᑍᑎᓂᒃ; ᓈᒪᓐ, ᐃᓚᒌᑦ ᑍᔭᐅᕗᑦ ᓈᒪᓁᑎᓂᒃ. 
41ᑖᒃᑯᐊ ᑕᕝᕙ ᐱᑦᔭᒥᓂᐅᑉ ᐃᕐᖕᓂᖏᑦ ᐃᓚᒌᖕᓂᖏᑦ ᒪᓕᒡᓗᒋᑦ ᑖᒃᑯᓇᓐᖓᑦ ᓈᓴᖅᑕᐅᔪᑦ ᐅᓄᕐᖕᓂᖏᑦ: 45,600-ᓚᐅᖅᐳᑦ.
42ᐅᑯᐊ ᑕᕝᕙ ᑖᓐ ᑭᖑᕚᖏᑕ ᐃᕐᖕᓂᖏᑦ ᐃᓚᒌᑦ ᒪᓕᒡᓗᒋᑦ: ᓲᕼᐊᒻ, ᐃᓚᒌᑦ ᑍᔭᐅᕗᑦ ᓲᕼᐊᒤᑎᓂᒃ. ᑖᒃᑯᐊ ᑕᕝᕙ ᑖᓐ ᑭᖑᕚᖏᑦ ᐃᓚᒌᑦ ᒪᓕᒡᓗᒋᑦ. 
43ᐃᓚᒌᓕᒫᑦ ᓲᕼᐊᒤᑎᓂᑦ ᓈᓴᖅᑕᐅᔪᑦ, ᐅᓄᕐᖕᓂᖃᓚᐅᖅᐳᑦ, 64,400-ᓂᒃ.
44ᐋᓱᕆᐅᑉ ᑭᖑᕚᖏᑦ ᐃᓚᒌᑦ ᐅᑯᐊᖑᓚᐅᖅᐳᑦ: ᐃᒻᓇ, ᐃᓚᒌᑦ ᑍᔭᐅᕗᑦ ᐃᒻᓁᑎᓂᒃ ᐃᔅᕕᒃᑯᑦ ᐃᓚᒌᑦ ᑍᔭᐅᕗᑦ ᐃᔅᕔᑎᓂᒃ; ᐱᕅᐊ, ᐃᓚᒌᑦ ᑍᔭᐅᕗᑦ ᐱᕅᑎᓂᒃ. 
45ᐱᕅᐊᐅᑉ ᐃᕐᖕᓂᖏᑦ ᐅᑯᐊ: ᕼᐃᐸᕐ, ᐃᓚᒌᑦ ᑍᔭᐅᕗᑦ ᕼᐃᐸᕋᓁᑎᓂᒃ; ᒪᓪᑬᐅᓪ, ᐃᓚᒌᑦ ᑍᔭᐅᕗᑦ ᒪᓪᑬᓔᑎᓂᒃ. 
46ᐋᓱᕆᐅᑉ ᐸᓂᖓ ᐊᑎᑲᓚᐅᖅᐳᖅ ᓯᕋ. 
47ᑖᒃᑯᐊ ᑕᕝᕙ ᐋᓱᕆᐅᑉ ᑭᖑᕚᖏᑕ ᐃᓚᒌᑐᖁᑎᖏᑦ, ᑖᒃᑯᓇᓐᖓᑦ ᐃᓚᒌᑦ ᓈᓴᖅᑕᐅᔪᑦ: 53,400-ᓂᒃ ᐅᓄᕐᖕᓂᖃᓚᐅᖅᐳᑦ.
48ᓇᐸᑕᓕᐅᑉ ᑭᖑᕚᖏᑦ ᐃᓚᒌᑦ ᒪᓕᒡᓗᒋᑦ ᐅᑯᐊᖑᕗᑦ: ᔭᔨᐅᓪ, ᐃᓚᒌᑦ ᑍᔭᐅᕗᑦ ᔭᔨᐅᓔᑎᓂᒃ; ᒍᓂ, ᐃᓚᒌᑦ ᑍᔭᐅᕗᑦ ᒍᓁᑎᓂᒃ; 
49ᔨᔨᕆ, ᐃᓚᒌᑦ ᑍᔭᐅᕗᑦ ᔨᔨᕅᑎᓂᒃ; ᓯᓕᒻ, ᐃᓚᒌᑦ ᑍᔭᐅᕗᑦ ᓯᓕᒤᑎᓂᒃ. 
50ᑖᒃᑯᐊ ᑕᕝᕙ ᓇᐸᑕᓕᐅᑉ ᑭᖑᕚᖏᑦ ᐃᓚᒌᑦ ᒪᓕᒡᓗᒋᑦ; ᑖᒃᑯᓇᓐᖓᑦ ᓈᓴᖅᑕᐅᔪᑦ 45,400-ᐅᓚᐅᖅᐳᑦ.
51ᑖᒃᑯᐊᓕᒫᑦ ᐄᓴᕅᓕᒥᐅᓂᑦ ᓈᓴᖅᑕᐅᔪᑦ ᑲᑎᓪᓗᒋᑦ: 601,730-ᓂᒃ ᐅᓄᕐᖕᓂᖃᓚᐅᖅᐳᑦ.
52ᐊᑕᓂᖅᓗ ᒨᓯᓯᒧᑦ ᐅᖃᖅᐳᖅ, ᐅᖃᖅᓗᓂ: 
53“ᓄᓇ ᑖᒃᑯᓄᖓ ᐱᒃᓴᕆᔭᐅᖁᓪᓗᒍ ᐊᕕᒃᑐᑕᐅᔭᕆᐊᖃᖅᐳᖅ, ᐃᓄᐃᑦ ᐊᑎᖏᑕ ᐅᓄᕐᖕᓂᖏᑦ ᒪᓕᒡᓗᒋᑦ. 
54ᑭᖑᕚᖑᖃᑎᒌᑦ ᐃᓄᒋᐊᖕᓂᖅᓮᑦ ᐊᖏᔪᒥᒃ ᓄᓇᒥᒃ ᐱᑖᕆᐊᖃᖅᐳᑦ, ᑭᖑᕚᖑᖃᑎᒌᓪᓗ ᐅᓄᖏᓐᓂᖅᓮᑦ ᓄᓇᒥᒃ ᒥᑭᓐᓂᖅᓴᒥᒃ ᐱᑖᕆᐊᖃᖅᐳᑦ. ᐊᑐᓂᑦ ᓄᓇᖁᑎᑖᖅᓗᑎᒃ ᑖᒃᑯᓇᓐᖓᑦ ᓈᓴᖅᑕᐅᓚᐅᕐᖕᓂᖏᑦ ᒪᓕᒡᓗᒋᑦ. 
55ᓄᓇ ᐊᕕᒃᑐᕆᐊᖃᖅᐳᖅ ᓇᓚᐅᑦᑖᕈᑎᒃᑯᑦ ᐊᖏᓂᖃᕆᐊᖃᕐᖕᓂᖓ ᒪᓕᒡᓗᒍ; ᓄᓇᖁᑎᑖᕆᐊᖃᖅᐳᑦ ᓯᕗᓕᕕᓂᖏᑕ ᐊᑎᖏᑦ ᒪᓕᒡᓗᒋᑦ. 
56ᓄᓇᖁᑎᑖᕆᔭᐅᔪᓕᒫᑦ ᐊᒡᒍᖅᑕᐅᔭᕆᐊᖃᖅᐳᑦ ᓇᓚᐅᑦᑖᕈᑎᒃᑯᑦ ᐃᓄᒋᐊᖕᓂᖅᓮᑦ ᐃᓄᑭᓐᓂᖅᓮᓪᓗ ᒪᓕᒡᓗᒋᑦ.”
57ᐅᑯᐊᑦᑕᐅᖅ ᑕᕝᕙ ᓕᕔᑎᑦ ᓈᓴᖅᑕᐅᓚᐅᖅᑐᑦ ᐃᓚᒌᑦ ᒪᓕᒡᓗᒋᑦ: ᒌᕐᓲᓂ, ᐃᓚᒌᑦ ᑍᔭᐅᕗᑦ ᒌᕐᓲᓁᑎᓂᒃ; ᑯᕼᐋᑎ, ᐃᓚᒌᑦ ᑍᔭᐅᕗᑦ ᑯᕼᐋᑍᑎᓂᒃ, ᒥᕋᕆ, ᐃᓚᒌᑦ ᑍᔭᐅᕗᑦ ᒥᕋᕅᑎᓂᒃ 
58ᐅᑯᐊᑦᑕᐅᖅ ᓕᕔᑉ ᑭᖑᕚᖏᑦ ᓈᓴᖃᓯᐅᔭᐅᓚᐅᖅᑐᑦ: ᐃᓚᒌᑦ ᓕᑉᓁᑎᓂᒃ ᑍᔭᐅᔪᑦ, ᐃᓚᒌᑦ ᕼᐃᐸᕋᓁᑎᓂᒃ ᑍᔭᐅᔪᑦ, ᐃᓚᒌᑦ ᒪᕼᐊᓔᑎᓂᒃ ᑍᔭᐅᔪᑦ, ᐃᓚᒌᑦ ᒧᓮᑎᓂᒃ ᑍᔭᐅᔪᑦ, ᐃᓚᒌᑦ ᑰᕋᕼᐂᑎᓂᒃ ᑍᔭᐅᔪᑦ. ᑯᕼᐋᑎᓗ ᐃᕐᖕᓂᖃᓚᐅᖅᐳᖅ ᐊᒪᕌᒻᒥᒃ. 
59ᐊᒪᕌᒻ ᓄᓕᐊᖓ ᐊᑎᖃᓚᐅᖅᐳᖅ ᔫᓯᐱᑎᒥᒃ ᑖᓐᓇ ᓕᕔᑉ ᐸᓂᖓ, ᓕᕔᑉ ᐸᓂᒃᑖᕆᓚᐅᖅᑕᖓ ᐃᑦᔨᑉᑎᒥ; ᐊᒻᕋᒻᑯᑦ ᐃᕐᖕᓂᖅᑖᓚᐅᖅᐳᖅ ᐂᕈᓂᒥᒃ ᒨᓯᓯᒥᒡᓗ ᓇᔭᖓᓐᓂᒃᓗ ᒥᕆᐊᒻᒥᒃ. 
60ᐂᕈᓂ ᐃᕐᖕᓂᖃᓚᐅᖅᐳᖅ ᓁᑖᑉᒥᒃ ᐊᐱᕼᐅᒥᒡᓗ, ᐃᓕᓯᕆᒥᒡᓗ ᐃᑕᒫᕐᒥᒡᓗ. 
61ᓁᑖᑉᓕ ᐊᐱᕼᐅᓗ ᑐᖁᓚᐅᖅᐴᒃ ᐊᑕᓂᕐᖕᒧᑦ ᐃᑯᐊᓚᑎᑦᓯᓪᓗᑎᒃ ᑐᓂᕐᕈᓯᕐᖕᒪᑎᒃ ᐱᖁᔭᐅᓯᒪᓇᑎᒃ. 
62ᓕᕔᑎᓪᓕ ᐊᖑᑎᑦ ᐊᑕᐅᓯᕐᖕᒥᒃ ᑕᖅᑭᖃᖅᑐᓂᑦ ᐱᒋᐊᖅᓗᒍ ᓈᓴᖅᑕᐅᔪᑦ 23,000-ᐅᓚᐅᖅᐳᑦ. ᐄᓴᕅᓕᐅᖃᑎᒥᖕᓂᑦ ᓈᓴᖃᓯᐅᑎᔭᐅᓚᐅᓐᖏᓚᑦ ᓄᓇᒥᒃ ᓇᖕᒥᓂᑖᓚᐅᖏᒻᒪᑕ.
63ᑖᒃᑯᐊ ᑕᕝᕙ ᓈᓴᖅᑕᐅᓚᐅᖅᑐᑦ ᒨᓯᓯᒧᑦ ᑐᓂᕐᕈᓯᖅᑎᑦᓯᔨᒧᓪᓗ ᐃᓕᓯᕆᒧᑦ, ᑖᒃᑯᐊᒃ ᓈᓮᓚᐅᖅᐳᒃ ᐄᓴᕅᓕᒥᐅᓂᒃ ᒧᐊᐱᒥ ᓇᑎᕐᖕᓇᒥ ᔪᐊᕐᑕᓂᐅᑉ ᓯᓈᓂ ᔨᕆᑰᑉ ᐊᑭᐊᓂ. 
64ᓈᓴᖅᑕᐅᔪᓂ ᑖᒃᑯᓇᓂ ᐊᖑᒻᒥᒃ ᐱᑕᖃᓚᐅᓐᖏᓚᖅ ᓈᓴᖅᑕᐅᖃᓯᐅᑎᔭᐅᓯᒪᔪᒥᒃ ᒨᓯᓯᐅᓪᓗ ᐂᕈᓂᐅᓪᓗ ᓈᓴᓚᐅᖅᑕᖏᓐᓂ, ᐄᓴᕅᓕᒥᐅᑦ ᓈᓴᖅᑕᐅᑎᓪᓗᒋᑦ ᐃᓄᖃᖏᑦᑐᒥ ᓮᓁᒥ. 
65ᐊᑕᓂᐅᑉ ᐅᖃᐅᓯᕆᓚᐅᕐᖕᒪᒋᑦ, “ᑐᖁᓪᓚᕆᒍᒫᖅᐳᖅ ᐃᓄᖃᖏᑦᑐᒥ.” ᑍᒤᒻᒪᑦ ᐊᒥᐊᒃᑯᖃᓚᐅᓐᖏᓚᑦ ᐅᑯᐊᑐᐊᖅ ᐊᒥᐊᒃᑰᓚᐅᖅᐴᒃ, ᑬᓚᐱ ᔨᐳᓂᐊᐅᑉ ᐃᕐᖕᓂᖓ, ᔮᓱᐊᓗ ᓈᓂᐅᑉ ᐃᕐᖕᓂᖓ.
