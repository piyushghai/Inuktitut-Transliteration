1ᐅᑯᐊ ᓇᓗᓁᖅᓯᕗᑦ ᔩᓱᓯ ᙭ᔅᑑᓯᐅᑉ ᑕᑯᑎᑦᓯᓂᖓᓂᒃ, ᒎᑎᐅᑉ ᐱᔨᓂ ᑕᑯᑎᓚᐅᖅᐹ ᐱᔪᒫᖅᑐᒃᓴᓂᒃ ᖃᐅᔨᖁᓪᓗᒍ ᐊᑯᓂᐅᖏᑦᑐᖅ ᓇᓪᓕᐅᑎᔪᒫᓕᖅᑐᓂᒃ; ᑕᒪᒃᑯᐊ ᖃᐅᔨᒃᑲᐅᑎᒋᓚᐅᖅᐰᑦ ᐱᔨᒥᓄᑦ ᔪᐊᓇᓯᒧᑦ ᐂᖏᓕᒥᒃ ᑎᓕᓯᓪᓗᓂ. 
2ᔪᐊᓇᓯ ᓇᓗᓁᖅᓯᓚᐅᖅᐳᖅ ᒎᑎᐅᑉ ᐅᖃᐅᓯᖓᓂᒃ ᐅᓐᓂᖅᓯᐅᕈᑎᖃᖅᓗᓂᓗ ᔩᓱᓯ ᙭ᔅᑑᓯᒥᒃ, ᑕᒤᓐᓂᒃ ᑕᑯᓚᐅᖅᑕᒥᓂᒃ. 
3ᑐᓱᓐᓇᖅᐳᖅ ᑖᒃᑯᓂᖓ ᐅᖃᓕᒫᖅᑐᖅ ᐱᔪᖃᓛᖅᑐᓂᒃ ᐅᖃᐅᓯᐅᓯᒪᔪᓂᒃ, ᑐᓱᓐᓇᖅᐳᓪᓗ ᑕᒪᒃᑯᓂᖓ ᐱᔪᒫᖅᑐᒃᓴᓂᒃ ᑐᓴᖅᑐᑦ, ᓈᓚᒃᑐᓪᓗ ᑕᕝᕙᓂ ᑎᑎᕋᖅᑕᐅᓯᒪᔪᓂᒃ, ᓇᓪᓕᐅᓐᓂᒃᓴᖏᑦ ᖃᓂᑦᑑᓕᕐᖕᒪᑕ.
4ᔪᐊᓇᓯᒥᑦ ᐅᒃᐱᖅᑑᖃᑎᒌᓄᑦ 7-ᓄᑦ ᐂᓯᐊᒦᑦᑐᓄᑦ:
5ᔩᓱᓯ ᙭ᔅᑑᓯᒥᓪᓗ ᓱᖁᓯᔪᐃᑦᑑᓪᓗᓂ ᖃᐅᔨᑎᑦᓯᔪᒥᑦ, ᐃᕐᖕᓂᖅᑖᕆᔭᐅᖄᖅᓯᒪᔪᒥᑦ ᑐᖁᖓᔪᓂᑦ ᒪᑭᑎᑕᐅᔪᓂᑦ, ᐊᖓᔪᖅᑳᖅᔪᐊᖑᔪᒥᓪᓗ ᐊᖓᔪᖅᑳᖅᔪᐊᓕᒫᓄᑦ ᓄᓇᖅᔪᐊᕐᖕᒥ.
6ᑐᓂᕐᕈᓯᖅᑎᑦᓯᔨᓐᖑᖅᑎᑉᐹᑎᒍᓪᓗ ᐊᑕᓂᐅᕕᖕᒥᓂ ᐱᔨᑦᓯᖁᓪᓗᑕ ᒎᑎᖓᓂᒃ ᐊᑖᑕᖓᓂᒡᓗ, ᑖᑦᓱᒪ ᐱᓐᓇᕐᖕᓇᕐᖕᓂᖅᔪᐊᖅ ᐱᒋᓕᐅᒃ ᐊᖓᔪᖅᑲᐅᓂᖅᓗ ᐃᓱᖃᖏᑦᑐᒥᑦ ᐃᓱᖃᖏᑦᑐᒧᑦ. ᐋᒦᓐ.
7ᑕᑯᒋᑦ, ᓄᕗᔭᑎᒍᑦ ᕾᓕᖅᐳᖅ, ᑕᒪᕐᖕᒥᒡᓗ ᑕᑯᔪᒫᖅᐹᑦ, ᑖᑦᓱᒥᖓ ᑲᐱᓯᓚᐅᖅᑐᑦᑕᐅᖅ ᑕᑯᔪᒫᕆᕗᑦ; ᐃᓄᐃᓪᓗ ᓄᓇᖅᔪᐊᕐᖕᒥᐅᓕᒫᑦ ᕿᐊᔪᒫᖅᐳᑦ ᑖᓐᓇ ᐱᓪᓗᒍ. ᐊᑏ ᑍᒤᓕᖅᓕ. ᐋᒦᓐ.
8“ᐋᓪᐸᐅᕗᖓ ᐅᒥᒐᐅᓪᓗᖓᓗ,” ᐱᒋᐊᕐᖕᓂᐅᕗᖓ ᑭᖑᓪᓕᖅᐸᐅᓪᓗᖓᓗ, ᐊᑕᓂᖅ ᒎᑎ ᐅᖃᖅᐳᖅ, ᒫᓐᓇ ᑍᒤᑦᑐᖅ ᑍᒤᓚᐅᖅᑐᖅᓗ ᑍᒤᖏᓐᓇᕐᖕᓂᐊᖅᑐᖅᓗ ᐊᔪᒐᖃᖏᑦᑐᖅ.
9ᔪᐊᓇᓯᐅᕗᖓ, ᖃᑕᓐᖑᑎᓯ, ᔩᓱᓯᒥᒃ ᒪᓕᒃᑎᐅᓂᓐᓄᑦ ᐃᓕᑦᓯᓐᓄᑦ ᐋᓐᓂᐊᓇᖅᑐᑎᒎᖃᑕᐅᕗᖓ ᕿᓄᐃᓵᖃᑕᐅᓪᓗᖓᓗ ᑎᑭᐅᑎᕙᒃᑐᑎᒍᑦ ᑖᑦᓱᒪ ᐊᑕᓂᐅᕕᖓᓂ ᐃᓅᔪᓄᑦ, ᕿᑭᖅᑕᒧᑦ ᐹᑦᒨᓯᒥᒃ ᐊᑎᓕᖕᒧᐊᖅᑕᐅᓚᐅᖅᐳᖓ ᒎᑎᐅᑉ ᐅᖃᐅᓯᖓᓂᒃ ᐱᑦᔪᑎᖃᖅᓗᑎᒃ ᔩᓱᓯᒥᒡᓗ ᓇᓗᓁᖅᓯᖃᑦᑕᕐᖕᓂᓐᓄᑦ. 
10ᐊᑕᓂᐅᓪᓕ ᐅᓪᓗᖓᓂ ᐊᓂᕐᖕᓂᕐᖕᒧᑦ ᐊᐅᓚᑕᐅᓕᓚᐅᖅᐳᖓ, ᑐᓴᖅᓗᖓᓗ ᑐᓄᓐᓂᑦ ᓂᐱᒥᒃ ᓂᐱᖅᑯᖅᑐᔪᒥᒃ ᑎᑦᑐᓚᐅᑎᑎᑐᑦ. 
11ᐅᖃᖅᓗᓂ, “ᑕᑯᔭᕐᖕᓂᒃ ᑎᑎᕋᕆᑦ ᑎᑎᕋᖅᑕᑎᓪᓗ ᐊᐅᓪᓚᖅᑎᓪᓗᒋᑦ ᐅᒃᐱᖅᑑᖃᑎᒌᒃᑐᓄᑦ 7-ᓄᑦ, ᐃᐱᓱᓯᒧᑦ ᓯᒨᕐᓇᒧᓪᓗ ᐴᕐᒐᒪᒻᒧᓪᓗ ᑍᐊᑍᕋᒧᓪᓗ ᓵᕐᑎᓯᒧᓪᓗ ᐱᓚᑕᐅᓪᕕᐊᒧᓪᓗ ᓚᐅᑎᓯᐊᒧᓪᓗ.” 
12ᑕᕝᕙ ᑐᓄᓐᓄᑦ ᑕᑯᓴᖅᐳᖓ ᐅᕙᓐᓄᑦ ᐅᖃᓪᓚᒃᑐᒥᒃ ᑕᑯᔪᒪᓪᓗᖓ, ᕿᕕᐊᕋᒪᓗ ᑕᑯᕗᖓ 7-ᓂᒃ ᖃᐅᒻᒪᖅᑯᑎᐅᑉ ᐃᓂᖏᓐᓂᒃ ᒎᓗᓂᒃ. 
13ᑖᒃᑯᐊᓗ ᐊᑯᓐᓂᖓᓃᑦᑐᖃᖅᐳᖅ ᐃᓅᑉ ᐃᕐᖕᓂᖓᑐᑦ ᑕᐅᑦᑐᖃᖅᑐᒥᒃ, ᑕᑭᔪᒥᒃ ᐊᓐᓄᕌᖅᓯᒪᔪᒥᒃ ᒎᓗᒥᒡᓗ ᑕᑦᓯᐅᔭᖅᑲᖅᓗᓂ ᓴᒡᕕᖕᒥᒍᑦ. 
14ᓂᐊᖁᖓ ᓄᔭᖏᓪᓗ ᖃᑯᖅᑕᐅᕗᑦ ᓰᐱᐅᑉ ᒥᖅᑯᖏᑎᑐᑦ, ᐊᐳᑎᑐᓪᓗ ᖃᑯᖅᑎᒋᓪᓗᑎᒃ; ᐃᔨᖏᒡᓗ ᐃᑯᒪᔪᑎᑐᑦ ᑍᒤᑉᐴᒃ, 
15ᐃᑎᒐᖏᑦ ᑲᓐᓄᔭᑎᑐᑦ ᑍᒤᑉᐳᑦ, ᐃᑯᒪᒧᑦ ᕿᓚᕆᒃᓴᖅᑕᐅᓯᒪᔪᑎᑐᑦ, ᓂᐱᖓᓗ ᒪᓕᐊᓗᐃᑦ ᐃᒃᑐᑑᕐᖕᓂᖓᑎᑐᑦ ᑍᒤᑉᐳᖅ; 
16ᑕᓕᖅᐱᖕᒥᓂᓗ ᐅᓪᓗᕆᐊᓂᒃ 7-ᓂᒃ ᑎᒍᒥᐊᖅᐳᖅ, ᖃᓂᖓᓂᓪᓗ ᓄᐃᔪᖃᖅᐳᖅ ᓴᕕᒡᔪᐊᒥᒃ ᐃᒡᓗᒃᑐᑦ ᑮᓇᓕᖕᒥᒃ, ᑮᓇᖓᓗ ᓯᕿᓂᐅᑉ ᖃᐅᒻᒪᕆᖕᓂᖅᐹᖓᑎᑐᑦ ᖃᐅᒪᑎᒋᕗᖅ. 
17ᑕᑯᒐᒃᑯ, ᐃᑎᒐᖏᓐᓄᑦ ᐅᕐᕈᕗᖓ ᑐᖁᔪᑎᑐᑦ. ᑕᓕᖅᐱᖕᒥᓄᓪᓗ ᐊᒃᑐᖅᓗᓂᖓ ᐅᖃᐅᑎᕚᖓ, “ᐃᖅᓯᓇᒃ,+ ᓯᕗᓪᓕᐅᓪᓗᖓᓗ ᑭᖑᓪᓕᖅᐹᖑᕗᖓ. 
18ᐆᒻᒪᕗᖓᓗ; ᑐᖁᓚᐅᕋᓗᐊᖅᑐᖓ, ᒫᓐᓇᓕ ᑕᑯᒋᑦ ᐆᒪᓂᐊᓕᖅᐳᖓ ᐃᓱᖃᖏᑦᑐᒧᑦ, ᑐᖂᑉ ᑲᑉᐱᐊᓇᖅᑐᕕᐅᓪᓗ ᐅᒃᑯᐃᕈᑎᖏᓐᓂᒃ ᐱᖃᖅᐳᖓ. 
19ᑕᑯᔭᑎᑦ ᑎᑎᕋᓕᒃᑭᑦ, ᒫᓐᓇ ᖃᓄᐃᓕᖓᓂᖏᑦ ᑭᖑᓂᖓᒍᓪᓗ ᓇᓪᓕᐅᑎᔪᒫᖅᑐᑦ. 
20ᑕᑯᖅᑲᐅᔭᑎᑦ ᐅᓪᓗᕆᐊᑦ 7-ᑦ ᑕᓕᖅᐱᓐᓄᑦ ᑎᒍᒥᐊᖅᑕᒃᑲ ᓇᓗᓇᖅᑐᑦ, ᒎᓗᐃᓪᓗ ᖃᐅᒻᒪᖁᑎᐅᑉ ᐃᓂᖏᑦ 7-ᑦ; ᐅᓪᓗᕆᐊᓪᓗ 7-ᑦ ᐂᖏᓕᒋᔭᐅᕗᑦ ᐅᒃᐱᖅᑑᖃᑎᒌᓄᑦ 7-ᓄᑦ ᐊᒻᒪᓗ 7-ᑦᑕᐅᖅ ᖃᐅᒻᒪᖅᑯᑎᐅᑉ ᐃᓂᖏᑦ ᐅᒃᐱᖅᑑᖃᑎᒌᖑᕗᑦ 7-ᑦ.”
