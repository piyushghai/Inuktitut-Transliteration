1ᔫᓮᐊ ᐊᕐᕌᒍᖃᓚᐅᖅᐳᖅ ᓯᑕᒪᐅᔪᖅᑐᓂᒃ ᐊᖓᔪᖅᑳᖅᔪᐊᓐᖑᖅᑎᓪᓗᒍ, ᐊᖓᔪᖅᑳᖑᓚᐅᖅᐳᖅᓗ ᐊᕐᕌᒍᓂᒃ 31-ᓂᒃ ᔪᕉᓴᓚᒥ. 
2ᐱᐅᔪᒥᒡᓗ ᐱᓇᓱᐊᓚᐅᖅᐳᖅ ᐊᑕᓂᐅᑉ ᑕᑯᓐᓇᖅᑕᖓᒍᑦ, ᐱᓂᐊᕐᖕᓂᖃᓚᐅᖅᐳᖅᓗ ᓯᕗᓕᖓᑕ ᑍᕕᑎᐅᑉ ᐱᓂᐊᕐᖕᓂᕆᓚᐅᖅᑕᖏᑎᑐᑦ; ᓴᖑᓚᐅᓐᖏᓚᖅᓗ ᑕᓕᖅᐱᖕᒧᑦ ᓴᐅᒥᒧᓪᓘᓐᓃᑦ.
3ᐊᖓᔪᖅᑳᖑᓂᖓᑕ ᐊᕐᕌᒎᑉ ᓯᑕᒪᐅᔪᖅᑐᖓᓂ, ᐃᓅᓱᒃᑑᓪᓗᓂ ᓱᓕ, ᓯᕗᓕᖓᑕ ᑍᕕᑎᐅᑉ ᒎᑎᖓ ᖃᐅᔨᓇᓱᐊᓕᓚᐅᖅᐹ; ᐊᕐᕌᒎᑉ 12-ᖓᓂ ᔫᑕᐅᑉ ᔪᕉᓴᓚᐅᓪᓗ ᑐᒃᓯᐊᖅᕕᖏᑦ ᓴᓗᒻᒪᖅᓴᓕᖅᐰᑦ, ᓴᓇᓐᖑᐊᖅᓯᒪᔪᖅ ᐊᓯᕋᒥᒃ ᐊᑎᓕᒃ, ᓴᓇᐅᒊᓪᓗ ᐊᐅᒃᑎᓯᒪᔪᓪᓗ ᒎᑎᓐᖑᐊᑦ. 
4ᐱᖁᔨᓂᖓᓗ ᒪᓕᒡᓗᒍ ᑐᓂᕐᕈᓯᖅᕕᒃ ᐰᓕᒧᑦ ᓯᖁᒥᑉᐹᑦ; ᐳᔫᖅᑎᑦᓯᕕᒡᓗ ᖃᖓᓃᑦᑐᖅ ᓯᖁᑦᑎᖅᑕᐅᕗᖅ, ᕿᔪᒡᓗ ᓴᓇᓐᖑᐊᖅᓯᒪᔪᖅ ᐊᓯᕋᒥᒃ ᐊᑎᓕᒃ ᓴᓇᓐᖑᐊᖅᓯᒪᔪᓪᓗ ᐊᐅᒃᑎᓯᒪᔪᓪᓗ ᐃᓄᓐᖑᐊᑦ ᓯᖁᒥᑉᐰᑦ, ᐳᔪᕋᓐᖑᖅᑎᓪᓗᒋᑦ ᓈᕕᑉᐰᓪᓗ ᑐᓂᕐᕈᓯᖅᐸᓚᐅᖅᑐᑦ ᐃᓗᕕᖏᓐᓄᑦ. 
5ᑐᓂᕐᕈᓯᖅᑎᑦᓯᔩᓪᓗ ᓴᐅᓂᖏᑦ ᐃᑭᑉᐰᑦ ᑐᓂᕐᕈᓯᖅᕕᖏᓐᓂ, ᔫᑕᓗ ᔪᕉᓴᓚᒻᓗ ᑍᒤᓕᐅᖅᓗᑎᒃ ᓴᓗᒻᒪᖅᑎᑉᐹᑦ. 
6ᑍᒫᒡᓗ ᐱᓇᓱᐊᕆᕗᖅ ᐃᒡᓗᒐᓴᖕᓂ ᒫᓇᓯᒥᐅᓂ, ᐃᕗᕅᑎᒥᐅᓂ, ᓯᒥᐅᓂᒥᐅᓂᓗ, ᐊᒡᓛᑦ ᓇᐸᑕᓕᐅᑉ ᓄᓇᖓ ᑎᑭᓪᓗᒍ ᖃᓂᒋᔭᖓᓃᑦᑐᓪᓗ. 
7ᑐᓂᕐᕈᓯᖅᕖᑦ ᓯᖁᑦᑎᖅᐰᑦ, ᕿᔪᒡᓗ ᓴᓇᓐᖑᐊᖅᓯᒪᔪᖅ ᐊᓯᕋᓐᖑᐊᖅ ᓯᖁᑦᑎᖅᐹ ᓯᖃᓪᓕᓪᓗᒍ ᓴᓇᓐᖑᐊᖅᓯᒪᔪᓕᒫᓪᓗ ᐳᔪᕋᓐᖑᖅᑎᑉᐰᑦ, ᑎᐱᑦᓯᐊᕆᒃᑐᓂᒡᓗ ᐃᑯᐊᓚᑦᓯᕖᑦ ᓯᖁᑦᑎᖅᐰᑦ ᐄᓴᕅᓕᒥᐅᑦ ᓄᓇᓕᒫᖏᓐᓂ. ᑕᕝᕙ ᐅᑎᖅᐳᖅ ᔪᕉᓴᓚᒧᑦ.
8ᐊᖓᔪᖅᑳᖑᓂᖓᑕ ᐊᕐᕌᒍᐃᑦ 18-ᖓᓂ, ᓴᓗᒻᒪᖅᓮᓚᐅᖅᑎᓪᓗᒍ ᓄᓇᒥᒃ ᑐᒃᓯᐊᖅᕕᖕᓂᒡᓗ, ᓴᕙᓂ ᐊᔭᓔᐊᐅᑉ ᐃᕐᖕᓂᖓ ᑎᓕᕚ, ᒫ-ᐊᓯᐊᓗ ᐊᐅᓚᑦᓯᔨᐅᔪᖅ ᐃᒡᓗᒐᓴᖕᓂ, ᔪᐊᓗ ᔪᐊᕼᐊᔨᐅᑉ ᐃᕐᖕᓂᖓ ᑎᑎᕋᖅᑎ, ᑖᒃᑯᐊ ᑎᓕᕔᑦ ᐊᑕᓂᐅᑉ ᒎᑎᖓᑕ ᐃᒡᓗᖓ ᐋᖅᑭᒋᐊᖅᑕᐅᖁᓪᓗᒍ. 
9ᑖᒃᑯᐊ ᑎᑭᓐᓇᒥᒃ ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖓᓄᑦ ᕼᐃᐅᓪᑬᐊᒧ ᑮᓇᐅᔭᓂᒃ ᑐᓂᓯᕗᑦ ᒎᑎᐅᑉ ᐃᒡᓗᖓᓄᐊᖅᑐᓂᒃ, ᓕᕔᑎᑦ ᐅᒃᑯᐊᓂᒃ ᑲᒪᔩᑦ ᓄᐊᓚᐅᖅᑕᖏᓐᓂᒃ ᒫᓇᓯᒃᑯᓐᓂᑦ ᐃᕗᕅᑎᒥᐅᓂᓪᓗ, ᐄᓴᕅᓕᒥᐅᓕᒫᓪᓗ ᐃᓄᖏᓐᓂᑦ ᐊᒥᐊᑰᔪᓂᑦ, ᔫᑕᒥᑦ ᐱᑦᔭᒥᓂᒃᑯᓐᓂᓪᓗ, ᔪᕉᓴᓚᒥᐅᓂᓪᓗ. 
10ᑖᒃᑯᐊ ᑐᓂᕔᑦ ᐱᓇᓱᐊᖅᑎᓄᑦ ᐊᖓᔪᖅᑲᐅᑎᑕᐅᔪᓄᓪᓗ ᐊᑕᓂᐅᑉ ᐃᒡᓗᖓᓂ; ᐱᓇᓱᐊᖅᑎᐅᔪᓄᓪᓗ ᑐᓂᒋᕔᑦ ᐊᑕᓂᐅᑉ ᐃᒡᓗᖓᓂ, ᐋᖅᑭᒋᐊᖅᑕᐅᖁᓪᓗᒍ ᓴᓇᒋᐊᖅᑕᐅᖁᓪᓗᒍᓗ. 
11ᕿᔪᓕᕆᔨᓄᓪᓗ ᐃᒡᓗᓕᐅᖅᑎᓄᓪᓗ ᑐᓂᔭᐅᒋᕗᑦ ᓂᐅᕕᖁᓪᓗᒋᑦ ᐅᔭᕋᖕᓂᒃ, ᕿᔪᖕᓂᒡᓗ ᕿᒥᕈᑎᒃᓴᓂᒃ,+ ᓇᑎᓕᐅᖁᓪᓗᒋᓪᓗ ᐊᖓᔪᖅᑳᖅᔪᐊᑉ ᔫᑕᒥᐅᑕᐅᑉ ᑲᒪᖏᓐᓂᖓᓄᑦ ᓱᒃᑯᔨᐊᕆᔭᐅᓚᐅᖅᑐᓂᒃ. 
12ᐊᖑᑏᓪᓗ ᓴᓇᓚᐅᖅᐳᑦ ᑲᔪᓯᑦᓯᐊᖅᓗᑎᒃ. ᐊᖓᔪᖅᑳᖃᖅᐳᑦ ᐅᑯᓂᖓ ᔭᕼᐊᑕᒥᒃ ᐅᐸᑍᐊᒥᒡᓗ ᓕᕔᑎᐅᔫᖕᓂᒃ, ᒥᕋᕆᐅᑉ ᐃᕐᖕᓂᖏᖕᓂᒃ, ᔭᑲᕅᐊᓗ ᒥᓱᓚᒻᓗ ᑯᕼᐋᑍᑎᐅᑉ ᑭᖑᕚᖏᓐᓂᑦ ᐱᔫᒃ ᑲᒪᔨᐅᓚᐅᖅᐳᑦ. ᓕᕔᑏᓪᓗ ᐊᓯᖏᑦ, ᐱᔪᓐᓇᑦᓯᐊᖅᑐᑦ ᓂᑦᔭᐅᓯᔭᐅᑎᓂᒃ, 
13ᑖᒃᑯᐊ ᓴᓇᔨᓄᑦ ᐊᖓᔪᖅᑲᐅᕗᑦ ᐱᓇᓱᐊᖅᑕᐅᔪᓕᒫᓄᑦ; ᓕᕔᑏᓪᓗ ᐃᓚᖏᑦ ᐱᖁᔭᓂᒃ ᐃᓕᓯᒪᔪᑦ, ᐊᖓᔪᖅᑳᖑᔪᑦ, ᐃᑎᖅᑕᖅᕕᖕᒥᓗ ᑲᒪᔨᐅᔪᑦ.
14ᑖᒃᑯᐊᓗ ᑮᓇᐅᔧᑦ ᐊᑕᓂᐅᑉ ᐃᒡᓗᖓᓄᑦ ᑐᓂᔭᐅᓯᒪᔪᑦ ᐊᓐᓂᑦᔭᐅᓕᖅᑎᓪᓗᒋᑦ, ᕼᐃᐅᓪᑬᐊ ᑐᓂᕐᕈᓯᖅᑎᑦᓯᔨ ᓇᓂᓯᕗᖅ ᐊᒡᓚᖕᓂᒃ ᐱᖁᔭᓂᒃ ᐊᑕᓂᐅᑉ ᑐᓂᓚᐅᖅᑕᖏᓐᓂᒃ ᒨᓯᓯᒃᑯᑦ. 
15ᑕᕝᕙ ᕼᐃᓪᑬᐊ ᐅᖃᖅᐳᖅ ᓴᕙᓂᒧᑦ ᑎᑎᕋᖅᑎᒧᑦ, “ᐊᒡᓔᑦ ᓇᓂᕙᒃᑲ ᐱᖁᔧᑦ ᐊᑕᓂᐅᑉ ᐃᒡᓗᖓᓂ.” ᕼᐃᐅᓪᑬᐊᐅᓪᓗ ᐊᒡᓔᑦ ᑐᓂᕔᑦ ᓮᕙᓐᒧᑦ. 
16ᓴᕙᓂᐅᓪᓗ ᐊᒡᓔᑦ ᐋᑉᐰᑦ ᐊᖓᔪᖅᑳᖅᔪᐊᕐᖕᒧᑦ, ᐅᖃᐅᑎᓪᓗᒍᓗ, “ᑎᓕᓯᑦᔪᑎᒋᓚᐅᖅᑕᓕᒫᑎᑦ ᐱᔨᖕᓄᑦ ᐱᓇᓱᐊᖅᑕᐅᕗᑦ. 
17ᑮᓇᐅᔭᓪᓗ ᑲᑎᖅᓱᓚᐅᖅᐰᑦ ᐊᑕᓂᐅᑉ ᐃᒡᓗᖓᓃᑦᑐᑦ, ᑐᓂᓪᓗᒋᓪᓗ ᐊᖓᔪᖅᑲᐅᑎᑕᐅᔪᓄᑦ ᐱᓇᓱᐊᖅᑎᓄᓪᓗ.” 
18ᓴᕙᓂᐅᓪᓗ ᑎᑎᕋᖅᑎᐅᑉ ᐊᖓᔪᖅᑳᖅᔪᐊᖅ ᐅᖃᐅᑎᕚ, “ᑐᓂᕐᕈᓯᖅᑎᑦᓯᔨᐅᑉ ᕼᐃᓪᑬᐊᐅᑉ ᐊᒡᓚᖕᓂᒃ ᑐᓂᓚᐅᖅᐹᖓ.” ᓴᕙᓂᓗ ᑖᒃᑯᓂᖓ ᐅᖃᓕᒫᓕᖅᐳᖅ ᐊᖓᔪᖅᑳᖅᔪᐊᕐᖕᒧᑦ.
19ᐊᖓᔪᖅᑳᖅᔪᐊᑉ ᐅᖃᐅᓰᑦ ᐱᖁᔭᓃᑦᑐᑦ ᑐᓴᕋᒥᒋᑦ ᐊᓐᓄᕌᓂ ᐊᓕᒃᐰᑦ. 
20ᐊᖓᔪᖅᑳᖅᔪᐊᖅᓗ ᑎᓕᓯᕗᖅ ᕼᐃᓪᑬᐊᒥᒃ, ᐊᕼᐂᑲᒻ ᓴᕙᓂᐅᑉ ᐃᕐᖕᓂᖓᓂᒃ, ᐊᑉᑖᓐᒥᒃ ᒤᑲᐅᑉ ᐃᕐᖕᓂᖓᓂᒃ, ᓮᕙᓐᓗ ᑎᑎᕋᖅᑎ, ᐊᓮᐊᓗ ᐊᖓᔪᖅᑳᖅᔪᐊᑉ ᐱᔨᖓ, ᐅᖃᖅᓗᓂ, 
21“ᐂᓕᕆᑦᓯ ᐊᑕᓂᖅ ᖃᐅᔨᒋᐊᖅᕕᒋᓗᒍ ᐱᓪᓗᖓ ᔫᑕᐅᓪᓗ ᐄᓴᕅᓕᒥᐅᓪᓗ ᐊᒥᐊᒃᑯᖏᑦ, ᑖᒃᑯᐊ ᐅᖃᐅᓰᑦ ᐊᒡᓚᖕᓂᑦ ᐱᔪᑦ ᓇᓂᔭᐅᓚᐅᖅᑐᑦ ᐱᓪᓗᒋᑦ; ᐊᑕᓂᐅᑉ ᓂᓐᖓᐅᓯᖓ ᐊᖏᔫᕗᖅ ᐅᕙᑦᑎᓐᓄᑦ ᑯᕕᔭᐅᓯᒪᔪᖅ, ᓯᕗᓕᕆᓚᐅᖅᑕᕗᑦ ᐊᑕᓂᐅᑉ ᐅᖃᐅᓯᖓᓂᒃ ᒪᓕᓚᐅᖏᒻᒪᑕ, ᐱᓇᓱᐊᓚᐅᕋᑎᒡᓗ ᑖᒃᑯᓂᖓ ᐊᒡᓚᒃᓯᒪᔪᑦ ᒪᓕᒡᓗᒋᑦ.”
22ᕼᐃᓪᑬᐊᓗ ᐊᖓᔪᖅᑳᖅᔪᐊᓪᓗ ᑎᓕᓚᐅᖅᑕᖏᑦ ᐂᕗᑦ ᕼᐅᓪᑕᒧᑦ ᐊᕐᖕᓇᒧᑦ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᓄᑦ, ᓴᓗᒻ ᓄᓕᐊᖓᓄᑦ ᑐᑲᑕᐅᑉ ᐃᕐᖕᓂᖓᑕ, ᕼᐊᔅᕋᓪᓗ ᐃᕐᖕᓂᖓ ᐊᓐᓄᕌᓂᒃ ᑐᒃᓯᐊᖅᕕᖕᒥ ᑲᒪᔨ (ᑖᓐᓇ ᐊᕐᖕᓇᖅ ᐊᖏᕐᕋᖃᓚᐅᕐᖕᒪᑦ ᔪᕉᓴᓚᐅᑉ ᐊᕝᕙᖓᑕ ᐂᑉᐸᖓᓂ.) ᑖᓐᓇᓗ ᐊᕐᖕᓇᖅ ᐅᖃᖅᕕᒋᕚᑦ ᐱᓂᐊᕐᖕᓂᐅᔪᓂᒃ. 
23ᑖᑦᓱᒪᓗ ᐅᖃᐅᑎᕔᑦ, “ᐊᑕᓂᖅ ᐃᒫᒃ ᐅᖃᖅᐳᖅ, ᐄᓴᕅᓕᒥᐅᑦ ᒎᑎᖓ; ‘ᐊᖑᑦ ᑍᓐᓇ ᐅᖃᐅᑎᒍᒃ ᐅᕙᓐᓄᐊᖅᑎᑦᓯᔪᖅ, 
24ᐊᑕᓂᖅ ᐃᒫᒃ ᐅᖃᖅᐳᖅ, ᑕᑯᒋᑦ, ᓱᒋᐊᖅᑕᐅᓂᕐᖕᒥᒃ ᑕᒪᓐᓇ ᑎᑭᑕᐅᑎᑦᓱᒫᖅᐸᕋ ᓄᓇᖃᖅᑐᓪᓗ ᑕᒫᓂ, ᐊᒡᓚᒃᓯᒪᔪᑦ ᐊᒡᓚᖕᓂ ᐃᖅᑲᖅᑐᖅᑕᐅᑦᔪᑎᒃᓴᑦ ᒪᓕᒡᓗᒋᑦ ᐅᖃᓕᒫᖅᑕᐅᓚᐅᖅᑐᑦ ᔫᑕᐅᑉ ᐊᖓᔪᖅᑳᖅᔪᐊᖓᑕ ᓵᖓᓂ. 
25ᐅᕙᓐᓂᒃ ᕿᒤᓚᐅᕐᖕᒪᑕ ᑎᐱᑦᓯᐊᕆᒃᑐᓂᒡᓗ ᐃᑯᐊᓪᓔᖃᑦᑕᓕᖅᓗᑎᒃ ᒎᑎᓐᖑᐊᓄᑦ, ᐅᕙᓐᓂᒡᓗ ᓂᓐᖓᒃᓮᓚᐅᕐᖕᒪᑕ ᐱᓂᐊᕐᖕᓂᕐᖕᒥᖕᓄᑦ, ᑍᒤᒻᒪᑦ ᓂᓐᖓᐅᓯᕋ ᑯᕕᓂᐊᖅᐳᖅ ᑕᕝᕗᖓ ᖃᒥᑎᑕᐅᓂᐊᕋᓂᓗ. 
26ᔫᑕᐅᓪᓕ ᐊᖓᔪᖅᑳᖅᔪᐊᖓ, ᐃᓕᑦᓯᓐᓂᒃ ᑎᓕᓯᓚᐅᖅᑐᖅ ᐊᑕᓂᕐᖕᒥᒃ ᖃᐅᔨᒋᐊᖁᔨᓪᓗᓂ, ᐃᒫᒃ ᐅᖃᐅᑎᔭᒃᓴᕆᕙᓯ, ᐊᑕᓂᖅ ᐃᒫᒃ ᐅᖃᖅᐳᖅ ᐄᓴᕅᓕᒥᐅᑦ ᒎᑎᖓᑦ: ᐅᖃᐅᓰᑦ ᑐᓴᓚᐅᖅᑕᑎᑦ ᐱᑦᔪᑎᒋᓪᓗᒋᑦ, 
27ᐆᒻᒪᑎᒃᑯᑦ ᖃᕿᐊᓕᓚᐅᕋᕕᑦ ᐃᒻᒥᓂᒡᓗ ᒥᑭᒡᓕᑎᖅᓗᑎᑦ ᒎᑎᐅᑉ ᓵᖓᓂ ᑐᓴᖅᑎᓪᓗᑎᑦ ᐅᖃᐅᓯᖏᓐᓂᒃ ᑖᒃᑯᐊ ᐃᖅᑲᖅᑐᒐᒃᓴᐅᓕᖅᑎᓪᓗᒋᑦ ᓄᓇᖃᖅᑐᓪᓗ ᑕᒫᓂ, ᐃᓕᖕᓂᒃ ᒥᑭᒡᓕᑎᓚᐅᕋᕕᑦ ᓵᓐᓂ, ᐊᓐᓄᕌᑎᓪᓗ ᐊᓕᓚᐅᕋᕕᒋᑦ ᕿᐊᓪᓗᑎᓪᓗ ᓵᓐᓂ, ᑕᕝᕙ ᑐᓴᓚᐅᖅᐸᒋᑦ, ᐊᑕᓂᖅ ᐅᖃᖅᐳᖅ. 
28ᑕᑯᒋᑦ, ᓯᕗᓕᕕᑦ ᐃᓂᖏᓐᓄᐊᕈᒫᖅᐳᑎᑦ, ᐃᓗᕕᖅᑕᐅᔪᒫᖅᐳᑎᓪᓗ ᐃᓱᒫᓗᓇᖏᑦᑐᒦᓪᓗᑎᑦ, ᓇᖕᒥᓂᖅᓗ ᑕᒪᓐᓇ ᐋᓐᓂᐊᓇᖅᑐᖅ ᑕᑯᔪᒫᓐᖏᓚᑦ ᑎᑭᑎᑦᓱᒫᖅᑕᕋ ᑕᒫᓂ ᓄᓇᖃᖅᑐᓄᑦ.’”
29ᑕᕝᕙ ᐊᖓᔪᖅᑳᖅᔪᐊᖅ ᑎᓕᓯᕗᖅ ᑲᑎᖁᔨᓪᓗᓂ ᔫᑕᒥᐅᑦ ᔪᕉᓴᓚᒥᐅᓪᓗ ᐊᖓᔪᖅᑳᖏᓐᓂᒃ ᓯᕗᓕᖅᑎᓕᒫᓂᒃ. 
30ᐊᖓᔪᖅᑳᖅᔪᐊᖅᓗ ᐊᑕᓂᐅᑉ ᐃᒡᓗᖓᓄᐊᖅᐳᖅ, ᔫᑕᒥ ᔪᕉᓴᓚᒥᓗ ᓄᓇᖃᖅᑐᓕᒫᑦ ᐊᖑᑎᑦ ᐃᓚᒋᓪᓗᒋᑦ ᑐᓂᕐᕈᓯᖅᑎᑦᓯᔩᑦ ᓕᕔᑏᓪᓗ, ᐃᓄᓕᒫᓪᓗ ᐊᒃᓗᐃᑦᑐᑦ ᐊᒃᓗᔪᓪᓗ; ᑐᓵᑎᓪᓗᒋᓪᓗ ᐅᖃᓕᒫᖅᕕᒋᕔᑦ ᐊᒡᓚᖕᓂᒃ ᐊᖏᖃᑎᒌᖕᓂᐅᑉ ᐅᖃᐅᓯᖏᓐᓂᒃ ᓇᓂᔭᐅᓚᐅᖅᑐᓂᒃ ᐊᑕᓂᐅᑉ ᐃᒡᓗᖓᓂᑦ. 
31ᐊᖓᔪᖅᑳᖅᔪᐊᖅᓗ ᓇᖏᖅᐳᖅ ᐃᓂᒥᓂ ᐊᖏᖃᑎᒌᒍᑎᓕᐅᖅᓗᓂ ᐊᑕᓂᐅᑉ ᓵᖓᓂ, ᐊᑕᓂᕐᖕᒥᒃ ᒪᓕᒍᒪᓪᓗᓂ ᐱᖁᔭᖏᓐᓂᒃ ᒪᓕᒃᑕᐅᖁᔭᖏᓐᓂᒡᓗ ᐆᒻᒪᑎᒥᓄᑦ ᑕᕐᖕᓂᕐᖕᒥᓄᓪᓗ ᑕᒤᓐᓄᑦ, ᐊᖏᖃᑎᒌᒍᑕᐅᓯᒪᔪᑦ ᐅᖃᐅᓯᖏᑦ ᐊᒡᓚᖕᓂ ᐊᒡᓚᒃᓯᒪᔪᑦ ᒪᓕᒡᓗᒋᑦ. 
32ᑕᕝᕙ ᐃᓚᒋᔭᓕᒫᓂ ᔪᕉᓴᓚᒥᐅᑦ ᐱᑦᔭᒥᓂᒥᐅᓪᓗ ᐃᓚᓕᐅᕆᖁᕔᑦ ᒪᓕᖁᓪᓗᒋᓪᓗ ᑕᒪᒃᑯᓂᖓ. ᔪᕉᓴᓚᒥᓗ ᓄᓇᖃᖅᑐᓕᒫᑦ ᐊᖏᖃᑎᒌᒍᑎᓕᐅᖅᐳᑦ ᒪᓕᒍᒪᓪᓗᑎᒃ ᐊᖏᖃᑎᒌᒍᑎᓃᑦᑐᓂᒃ ᒎᑎᒧᑦ, ᓯᕗᓕᖏᑕ ᒎᑎᖓᓄᑦ. 
33ᔫᓮᐊᐅᓪᓗ ᓇᕐᕈᓇᖅᑐᓕᒫᑦ ᐲᔭᖅᐰᑦ ᐄᓴᕅᓕᒥᐅᑦ ᓄᓇᖏᓐᓃᑦᑐᑦ, ᐄᓴᕅᓕᒦᑦᑐᓕᒫᓪᓗ ᐱᔨᑦᓯᖁᕔᑦ ᐊᑕᓂᕐᖕᒥᒃ ᒎᑎᒥᖕᓂᒃ. ᐃᓅᓂᓕᒫᖓᓂ ᐃᓄᐃᑦ ᕿᒤᓚᐅᓐᖏᓚᑦ ᐊᑕᓂᕐᖕᒥᒃ ᓯᕗᓕᖏᑦᑕ ᒎᑎᖓᓂᒃ.
