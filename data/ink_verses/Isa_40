1“ᒪᓂᒍᖅᑕᐅᓕᑦ, ᐄᓛᒃ ᒪᓂᒍᖅᑕᐅᓕᑦ ᐃᓄᖁᑎᒃᑲ!” ᒎᑎᓯ ᐅᖃᖅᐳᖅ. 
2“ᐅᖃᓪᓚᓕᕆᑦ ᒪᓂᒍᖅᑕᐅᓇᖅᑐᓂᒃ ᔪᕉᓴᓚᒧᑦ, ᐅᖃᓪᓚᒡᕕᒋᒃᑭᑦ ᐅᓇᑕᕐᖕᓂᖓᑦ ᐃᓱᓕᒻᒪᑦ, ᐊᔪᖅᑐᓕᓂᖏᓪᓗ ᐃᓱᒪᒋᔪᓐᓁᖅᑕᐅᖕᒪᑕ, ᐊᑕᓂᕐᖕᒧᑦ ᓱᒋᐊᖅᑕᐅᓯᒪᖕᒪᑕ ᐊᔪᖅᑐᓕᓂᖏᑕ ᒪᕐᕈᐃᖅᑑᑎᓪᓗᐊᖏᓐᓂᒃ.” 
3ᓂᐱᒥᒃ ᑐᓴᖅᓴᐅᔪᖃᖅᐳᖅ ᐃᓄᖃᖏᑦᑐᒥ: “ᐊᑕᓂᐅᑉ ᐊᖅᑯᑎᒃᓴᖓ ᐋᖅᑭᒃᓱᖅᓯᐅᒃ; ᓱᓇᖃᔪᐃᑦᑐᒃᑯᑦ ᑐᑭᓕᐊᖅᑐᒥᒃ ᐊᖅᑯᑎᓕᐅᓕᕆᑦᓯ ᒎᑎᑦᑕ ᐊᑐᕐᖕᓂᐊᖅᑕᖓᓂᒃ. 
4ᓇᖅᓴᓕᒫᑦ ᓇᖓᖅᑎᖅᓗᒋᑦ, ᖃᖅᑬᓪᓗ ᐱᖑᐃᓪᓗ ᓇᓕᕆᒃᓯᓗᒋᑦ; ᓴᖑᐃᕐᖕᓂᖏᑦ ᑐᑭᓕᐊᖅᓯᑎᓪᓗᒋᑦ ᒪᓂᕋᐅᖏᑦᑐᓪᓗ ᒪᓂᖅᑲᒃᓴᖅᓗᒋᑦ. 
5ᐊᑕᓂᐅᑉ ᐱᓐᓇᕐᖕᓇᕐᖕᓂᖅᔪᐊᖓ ᓴᖅᑭᑦᓱᒫᖅᐳᖅ, ᐃᓄᓕᒫᓪᓗ ᐃᓘᓐᓇᖓ ᑕᑯᔪᒫᖅᐹᑦ, ᐊᑕᓂᐅᑉ ᖃᓂᕐᖕᒥᒍᑦ ᑕᒪᓐᓇ ᐅᖃᐅᓯᕆᖕᒪᒍ.” 
6ᓂᐱᓗ ᐅᖃᖅᐳᖅ, “ᓂᓪᓕᐊᓕᕆᑦ!” ᐅᖃᖅᐳᖓᓕ, “ᓱᓇᒥᒡᓕ ᓂᓪᓕᐊᑦᔪᑎᖃᖅᓗᖓ?” “ᐃᓄᓕᒫᑦ ᐃᕕᒃᓱᒐᖅᑎᑐᑦ ᑍᒤᑉᐳᑦ, ᑕᑯᒥᓇᕐᖕᓂᖏᓪᓗ ᓄᓇᐅᑉ ᐱᕈᖅᑐᖏᓐᓂᒃ ᐊᑦᔨᖃᖅᐳᑦ. 
7ᐃᕕᒃᓱᒊᑦ ᑐᖁᓕᕙᒃᐳᑦ, ᐱᕈᖅᑐᓪᓗ ᑐᖁᓕᕙᒃᑭᓪᓗᑎᒃ, ᐊᑕᓂᐅᑉ ᐊᓂᖅᓵᖅᕕᒋᕙᖕᒪᒋᑦ; ᐃᓛᒃ ᐃᓄᐃᑦ ᐃᕕᒃᓱᒐᖅᑎᑐᑦ ᑍᒤᓪᓚᕆᒃᐳᑦ. 
8ᐃᕕᒃᓱᒊᑦ ᑐᖁᓕᕙᖕᒪᑕ ᐱᕈᖅᑐᓪᓗ ᑐᖁᓕᕙᒃᑭᓪᓗᑎᒃ; ᒎᑎᐅᓪᓕ ᐅᖃᐅᓯᖏᑦ ᑍᒤᓕᖎᓐᓇᕐᖕᓂᐊᖅᐳᑦ ᐃᓱᖃᖏᑦᑐᒧᑦ. 
9ᓮᐅᓂ, ᖃᖅᑲᐅᑉ ᐳᖅᑐᔫᑉ ᖄᖓᓄᐊᓕᕆᑦᓯ ᐅᖃᐅᓯᖃᓕᕆᑦᓯ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ, ᔪᕉᓴᓚᒻ, ᓂᐱᖅᑯᖅᑐᓗᓯ ᐅᖃᐅᓰᑦ ᑐᓴᕈᒥᓇᖅᑐᑦ ᑐᓴᖅᑕᐅᑎᓕᖅᓯᐅᒃ, ᓂᐱᖅᑯᖅᑐᓗᓯ ᓯᕘᕋᖏᓪᓗᓯ; ᔫᑕᐅᑉ ᓄᓇᓕᖁᑎᖏᑦ ᐅᖃᐅᑎᓯᒋᒃ, ‘ᑕᑯᒋᑦ, ᑕᕝᕙ ᒎᑎᓯ.’ 
10ᑕᑯᒋᑦ, ᐊᑕᓂᖅ ᒎᑎ ᕾᓕᖅᐳᖅ ᐱᔪᓐᓇᕐᖕᓂᖅᔪᐊᖃᖅᓗᓂ, ᐱᔪᓐᓇᕐᖕᓂᖅᔪᐊᖓᑕ ᐊᐅᓚᑦᓯᑎᑉᐹ; ᑕᑯᒋᑦ, ᐅᐱᒍᓲᑎᒥᓂᒃ ᑐᓂᔭᒃᓴᖃᖅᓗᓂ, ᐊᑭᓕᐅᑎᒃᓴᒥᓂᒡᓗ ᓇᒃᓴᖅᐳᖅ. 
11ᓰᐱᓕᕆᔨᑎᑐᑦ ᐃᓄᖁᑎᓂ ᓂᕆᑎᑦᓱᒫᖅᐰᑦ, ᓰᐲᓪᓗ ᓄᕐᕋᖏᑎᑐᑦ ᑕᓕᕐᖕᒥᓄᑦ ᐃᕿᓯᒥᐊᕈᒫᖅᐰᑦ, ᐊᒡᔭᖅᓗᒋᑦ ᓴᒡᕕᖕᒥᓂ, ᕿᑐᕐᖓᓛᓖᓪᓗ ᐊᑦᑕᕆᓗᒋᑦ ᒪᓕᒃᑎᑦᓱᒫᖅᐰᑦ.”
12ᑭᓇᐅᑉ ᐆᒃᑐᕋᖅᓯᒪᕚ ᐃᒪᖅ ᑖᑦᓱᒪ ᐃᑎᒪᖓᓃᑦᑐᖅ, ᐅᕝᕙᓗ ᐊᒡᒐᖕᒥᓄᑦ ᐃᓵᒃᑕᖅᓗᒍ ᕿᓚᐅᑉ ᐊᖏᓂᖓ ᖃᐅᔨᓴᖅᓯᒪᕙᐅᒃ? ᓄᓇᖅᔪᐊᓪᓗ ᓯᐅᕋᖓᑕ ᐊᖏᓂᖓ ᐆᒃᑐᕋᖅᓯᒪᕙᐅᒃ ᖃᑦᑕᕐᖕᒧᑦ? ᖃᖅᑳᓪᓗᐃᓪᓗ ᐱᖑᐃᓪᓗ ᐅᖁᒤᓐᓂᖅᓯᐅᖅᓯᒪᕔᑦ ᐅᖁᒤᓐᓂᕐᖕᓂᐊᕈᑎᒧᑦ? 
13ᑭᓇᐅᑉ ᐃᓱᒪᓕᐅᖅᓯᒪᕙᐅᒃ ᐊᑕᓂᐅᑉ ᐊᓂᕐᖕᓂᖓ, ᑭᓇᒧᓪᓗ ᐃᓕᓮᔨᒧᑦ ᐃᓕᓴᖅᑕᐅᓯᒪᕚ? 
14ᑭᓇᒥᒃ ᐊᐱᖅᓱᖅᓯᒪᕚ ᖃᐅᔨᑎᑕᐅᔪᒪᓗᓂ? ᑭᐊᓗ ᐃᓕᓴᖅᑎᓚᐅᖅᐸᐅᒃ ᐊᖅᑯᒻᒥᒃ ᐊᑦᔨᒌᒃᑎᑦᓯᔪᓐᓇᕐᖕᓂᕐᖕᒥᒃ? ᖃᐅᔨᒪᓂᕐᖕᒥᒡᓗ ᐃᓕᓐᓂᐊᖅᑎᓪᓗᒍ? ᑕᑯᑎᓪᓗᒍᓗ ᑐᑭᓯᓂᐅᒃ ᐊᖅᑯᑎᖓᓂᒃ? 
15ᑕᑯᒋᑦ, ᓯᓚᖅᔪᐊᕐᖕᒥ ᐃᓅᖃᑎᒌᒡᔪᐊᑦ ᖃᑦᑕᕐᖕᒥᑦ ᑯᓯᕐᖕᓂᑯᑐᐃᓐᓇᖅᑐᑦ ᐃᓱᒪᓇᖅᐳᑦ, ᓯᐅᕋᒐᓛᑯᓗᑎᑐᓪᓗ ᐃᓱᒪᓇᖅᓗᑎᒃ ᐅᖁᒤᓐᓂᕐᖕᓂᐊᖅᕕᖕᒥ, ᑕᑯᒋᓪᓗ ᕿᑭᖅᑍᑦ ᒥᑭᔪᒍᓗᒃᑎᑐᑦ ᖃᖓᑦᑕᖅᑎᑉᐰᑦ. 
16ᓕᐸᓇᓂᐅᑉ ᓇᐹᖅᑐᒐᓴᒡᔪᐊᖏᑦ ᕿᔪᒋᓇᓱᐊᕈᓂᒋᑦ ᒥᑭᓗᐊᕋᔭᖅᐳᑦ, ᐆᒪᔪᓕᒫᖏᓪᓗ ᑐᓂᕐᕈᑎᒃᓴᐅᒍᑎᒃ ᐊᒥᒐᕋᔭᖅᓗᑎᒃ. 
17ᐃᓅᖃᑎᒌᒡᔪᐊᑦ ᑲᑎᓪᓗᒋᑦ ᓱᓇᐅᖏᒻᒪᑕ ᑖᑦᓱᒪ ᓵᖓᓂ, ᐃᓱᒪᒋᕔᓪᓗ ᓱᓇᐅᖏᑦᑐᒥᑦ ᒥᑭᓐᓂᖅᓴᐅᔪᓂᒃ ᓱᓇᖃᖏᑦᑐᑎᑐᓪᓗ. 
18ᓱᓇᒥᒡᓕ ᑍᒪ ᒎᑎ ᐊᑦᔨᖃᖅᑎᑦᓱᓐᓇᖅᐱᐅᒃ? ᓱᓇᒧᓪᓗ ᐊᑦᔨᐅᓕᖅᑎᑕᒃᓴᐅᒐᔭᖅᐹ? 
19ᒎᑎᓐᖑᐊᒦᒃ? ᐃᓄᖕᒧᑦ ᓴᓇᓐᖑᐊᖅᑎᒧᑦ ᓴᓇᔭᐅᕙᒃᑐᓂᒃ, ᓴᕕᕋᔭᖕᒥᒃ ᓴᓇᕙᒃᑑᑉ ᓴᓇᔭᓂ ᒥᖑᐊᖅᐸᒃᐹ ᒎᓗᒥᒃ ᐃᓕᓯᕕᒋᓪᓗᒍᓗ ᐊᖅᓵᖅᑑᔭᓂᒃ ᓯᐅᓪᕕᕆᓂᒃ. 
20ᐊᖑᓪᓕ ᐊᔪᖅᓴᕌᖓᒥ ᕿᔪᖕᒥᒃ ᓯᑕᒃᑕᒥᒃ ᐊᐅᓂᕈᕈᓐᓇᖏᑦᑐᒥᒃ ᓂᕈᐊᖅᓗᓂ, ᓴᓇᓐᖑᐊᖅᑎᒧᑦ ᓴᓇᔭᐅᑎᑦᓯᕙᒃᐳᖅ ᒎᑎᓐᖑᐊᒥᒃ ᐅᕐᕈᔭᖏᑦᑐᒥᒃ. 
21ᖃᐅᔨᒪᓐᖏᓚᑏᑦ? ᑐᓴᓚᐅᕐᖕᓇᒡᓗ? ᐅᖃᐅᑎᔭᐅᓯᒪᓐᖏᓚᑏᑦ ᑕᒪᑐᒥᖓ ᐱᒋᐊᕐᖕᓂᖓᓂᑦ? ᑐᑭᓯᓚᐅᖅᓯᒪᓐᖏᓚᑏᑦ ᓄᓇᖅᔪᐊᖅ ᐱᒋᐊᖅᑎᑕᐅᓕᕐᖕᓂᖓᓂᒃ? 
22ᑖᓐᓇᐅᕗᖅ ᐃᒃᓯᕙᐅᑕᖅᔪᐊᒥᓂ ᐃᒃᓯᕙᔪᖅ ᓄᓇᖅᔪᐊᑉ ᐊᖕᒪᓗᕐᖕᓂᖓᑕ ᖁᓛᓂ, ᐃᓄᐃᑦ ᓄᓇᒥ ᐱᒡᓕᖅᑕᐅᔮᖅᑐᑎᑐᑦ ᑍᒤᒻᒪᑕ, ᕿᓚᒃ ᐃᓯᕕᓯᒪᖕᒪᒍ ᑖᓗᑕᖅᑎᑐᑦ, ᑐᐱᖅᑎᑐᓪᓗ ᓇᑉᐸᖅᑎᓪᓗᒍ ᐃᓯᖅᓯᒪᕕᐅᔪᓐᓇᖅᓯᑎᓪᓗᓂᐅᒃ. 
23ᐊᖓᔪᖅᑳᖑᔪᑦ ᓱᓇᐅᔪᓐᓂᖅᑎᑉᐰᑦ; ᓄᓇᖅᔪᐊᕐᖕᒥᐅᓪᓗ ᐊᐅᓚᑦᓯᔨᖏᑦ ᐊᑑᑎᒃᓴᖃᕈᓐᓃᖅᑎᓪᓗᒋᑦ. 
24ᐱᕈᖅᓯᐊᖑᓕᕋᑖᖅᑎᓪᓗᒋᑦ, ᐱᕈᖅᓯᐊᒃᓴᑐᑦ ᐃᓕᔭᐅᕋᑖᖅᑐᑎᑐᑦ ᓄᓇᒧᑦ, ᒪᖑᒃᓯᒪᓂᖏᑦ ᐱᕈᓕᖅᑎᓪᓗᒋᑦ ᓱᐱᖕᒪᒋᑦ ᑐᖁᓕᕗᑦ, ᐊᖅᑯᓇᕐᖕᒧᑦ ᑎᑭᑕᐅᑲᓪᓚᒃᑲᒥᒃ ᑎᒃᑕᐅᕋᖅᐳᑦ ᑭᓪᓗᖅᑕᐅᓂᕕᓂᖅᑎᑐᑦ. 
25ᑭᓇᒥᒃ ᐊᑦᔨᖃᖅᑎᑦᓱᓐᓇᖅᐱᖔ? ᓱᓇᒥᒡᓗ ᑍᒤᓪᓗᐊᖃᖅᑎᑦᓱᓐᓇᖅᐱᖔ? ᐃᑦᔪᕐᖕᓁᑦᑐᖅ ᐅᖃᖅᐳᖅ. 
26ᖁᒻᒧᑦ ᑕᑯᓴᓚᐅᕆᑦ ᕿᓚᒡᓗ ᑕᑯᓗᒍ: ᑭᐊᐸᒃᑯᐊ ᓴᓇᔭᕕᓂᖏᑦ? ᑖᑦᓱᒪ ᓴᖅᑭᑎᑦᓯᓚᐅᖅᑑᑉ ᐅᓄᕐᖕᓂᖏᑦ ᖃᐅᔨᒪᕔᑦ, ᐃᓘᓐᓇᑎᒡᓗ ᐊᑐᓂᑦ ᐊᑎᖃᖅᑎᓪᓗᓂᒋᑦ: ᑖᓐᓇ ᐱᔪᓐᓇᕐᖕᓂᖅᔪᐊᖃᕋᒥ, ᑖᑦᓱᒧᖓ ᓴᖅᑭᔮᖏᑦᑐᖅᑕᖃᓐᖏᓚᖅ ᐊᑕᐅᓯᕐᖕᒥᒡᓘᓐᓃᑦ. 
27ᔧᑰ ᓱᖕᒪᓪᓕ ᐅᖃᖅᐸᒃᐱᑦ, ᐄᓴᕆᐅᓪ, ᐅᖃᖅᓗᑎᑦ, “ᐱᓂᐊᕐᖕᓂᓐᓂᒃ ᐊᑕᓂᖅ ᐃᖅᕈᑎᓯᒪᕙᕋ,+ ᐱᔭᕆᐊᖃᖅᑕᒃᑲᓗ ᑲᒪᒋᔭᐅᓇᑎᒃ ᒎᑎᓐᓄᑦ?” 
28ᖃᐅᔨᒪᓐᖏᓚᑏᑦ? ᑐᓴᓚᐅᕐᖕᓇᒡᓗ? ᐊᑕᓂᖅ ᒎᑎᐅᖕᒪᑦ ᐃᓱᖃᖏᑦᑐᒧᑦ, ᐱᓐᖑᖅᑎᑦᓯᓯᒪᔪᖅ ᓄᓇᖅᔪᐊᕐᖕᒥᒃ ᐃᓱᐊᓃᑦ ᐃᓱᐊᓄᑦ. ᓄᑮᕈᑎᔪᓐᓇᓐᖏᓚᖅ ᑕᖃᔪᓐᓇᕋᓂᓗ, ᓯᓚᑐᓂᖓᓗ ᖃᐅᔨᔭᐅᔪᓐᓇᕋᓂ. 
29ᐱᔪᓐᓇᕐᖕᓂᖅᑖᖅᑎᑦᓯᕙᒃᑐᖅ ᓄᑮᕈᑎᔪᓂᒃ, ᐱᔪᓐᓇᕐᖕᓂᖃᕈᓐᓃᖅᑐᓂᒡᓗ ᓄᑭᒃᑖᖅᑎᑦᓯᕙᒃᑐᖅ. 
30ᐃᓅᓱᒃᑑᒐᓗᐊᑦ ᐊᒡᓛᑦ ᓄᑮᕈᑎᔪᒫᖅᐳᑦ ᑕᖃᓗᑎᒡᓗ, ᐅᕕᒃᑬᓪᓗ ᑕᖃᓂᕐᖕᒧᑦ ᐅᕐᕈᔪᒫᕆᕗᑦ. 
31ᐊᑕᓂᕐᖕᒥᒡᓕ ᐅᑕᖅᑭᔪᑦ, ᐱᔪᓐᓇᕐᖕᓂᖏᑦ ᓄᑖᓐᖑᖅᑎᑕᐅᔪᒫᖅᐳᑦ, ᐃᓴᕈᕐᖕᒥᖕᓄᑦ ᑎᖏᔪᒫᖅᐳᑦ ᓇᒃᑐᕋᓕᒃᑎᑐᑦ, ᐅᓪᓚᒃᓯᔪᒫᖅᐳᑦ ᑕᖃᓂᐊᕈᓐᓃᖅᓗᑎᒃ, ᐱᓱᓕᕈᒫᖅᐳᑦ ᓅᑮᕈᑎᓂᐊᕈᓐᓃᖅᓗᑎᒡᓗ.
