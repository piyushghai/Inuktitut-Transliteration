1ᑕᕝᕙ ᐲᑦᑐᕉᓯ ᔪᐊᓇᓯᓗ ᑐᒃᓯᐊᖅᕕᒡᔪᐊᒧᐊᓕᖅᐴᒃ ᑐᒃᓯᐊᕐᖕᓇᖅᓯᓕᖅᑎᓪᓗᒍ ᐃᑲᕐᕋᒥ, ᐅᓐᓄᓴᒃᑯᑦ 3-ᒨᖅᑎᓪᓗᒍ. 
2ᐃᑎᖅᑕᖅᕕᖕᒧᓪᓗ ᑕᑯᒥᓇᖅᑐᖅᔪᐊᕐᖕᒥᒃ ᐊᑎᓕᖕᒧᑦ ᑎᑭᓕᖅᑎᓪᓗᒋᒃ ᐊᒡᔭᖅᑕᐅᔪᖃᖅᐳᖅ ᐊᖑᒻᒥᒃ ᐃᓅᓕᕐᖕᓂᕐᖕᒥᓂᑦ ᐱᓱᒍᓐᓇᖏᑦᑐᒥᒃ, ᑖᓐᓇᓗ ᖃᐅᑕᒫᑦ ᐊᒡᔭᖅᑕᐅᖃᑦᑕᓚᐅᖅᐳᖅ ᑕᕝᕗᖓ ᑐᒃᓯᐊᖅᕕᒡᔪᐊᑉ ᐃᑎᖅᑕᖅᕕᖓᓄᑦ, ᐃᑎᓕᖅᑐᓂᑦ ᕿᓄᖁᓪᓗᒍ ᑮᓇᐅᔭᓂᒃ. 
3ᐲᑦᑐᕉᓯᒃᑯᒃ ᔪᐊᓇᓯᒃᑯᒃ ᑐᒃᓯᐊᖅᕕᒡᔪᐊᕐᖕᒧᑦ ᐃᑎᕆᐊᖅᑐᖅᑑᒃ ᑕᑯᒐᒥᒋᒃ, ᑐᒃᓯᕋᓕᖅᐳᖅ ᑮᓇᐅᔭᓂᒃ. 
4ᐲᑦᑐᕉᓯᐅᓪᓗ ᔪᐊᓇᓯᐅᓪᓗ ᕿᕕᐊᖅᓗᒍ ᑕᑯᓐᓈᓕᖅᐹᒃ, ᐅᖃᐅᑎᓪᓗᒍᓗ, “ᑕᑯᓴᖅᑎᒍᒃ.” 
5ᑖᓐᓇᓗ ᑕᑯᓴᖅᐳᖅ ᑖᒃᑯᖕᓄᖓ, ᑐᓂᓯᕕᐅᓂᐊᕋᓱᒋᓪᓗᓂ. 
6ᐲᑦᑐᕉᓯᐅᓪᓕ ᐅᖃᐅᑎᕚ, “ᑮᓇᐅᔭᖃᓐᖏᓚᖓ, ᐱᒋᔭᓐᓂᒡᓕ ᑐᓂᓯᕝᕕᒋᕙᒋᑦ; ᔩᓱᓯ ᙭ᔅᑑᓯᐅᑉ ᓈᓴᕇᑎᒥᐅᑉ ᐊᑎᖓᓂ ᐅᖃᐅᑎᕙᒋᑦ, ᐱᓱᒋᑦ.” 
7ᐊᒡᒐᖏᑎᒍᓪᓗ ᑕᓕᖅᐱᐊᒍᑦ ᑎᒍᓪᓗᓂᐅᒃ ᓂᑯᕕᑎᑉᐹ; ᑕᕝᕔᓐᓇᖅᓗ ᐃᑎᒐᖏᑦ ᓯᖏᕐᖕᓂᖏᒡᓗ ᓄᑭᒃᑖᖅᐳᑦ. 
8ᓂᑯᕕᓐᓇᒥᓗ ᕿᒡᒋᖅᐳᖅ ᐱᓱᓕᖅᓗᓂᓗ ᑐᒃᓯᐊᖅᕕᒡᔪᐊᕐᖕᒧᓪᓗ ᐃᑎᖃᑎᒋᓕᖅᓗᒋᒃ, ᐱᓱᒃᓗᓂ ᕿᒡᒋᖃᑦᑕᖅᓗᓂᓗ ᒎᑎᓗ ᓂᖅᑐᖅᐹ. 
9ᐃᓄᓕᒫᓪᓗ ᑕᑯᒐᒥᑦᔪᒃ ᐱᓱᒃᑎᓪᓗᒍ ᒎᑎᒥᒡᓗ ᓂᖅᑐᐃᑎᓪᓗᒍ, 
10ᐃᓕᑕᕆᕚᓪᓗ ᑍᓐᓇᐅᖕᒪᑦ ᑐᒃᓯᐊᖅᕕᒡᔪᐊᑉ ᐃᑎᖅᑕᖅᕕᖓᓂ ᑕᑯᒥᓇᖅᑐᖅᔪᐊᒥᒃ ᐊᑎᓕᖕᒥ ᐃᒃᓯᕙᖃᑦᑕᓚᐅᖅᑐ ᑐᒃᓯᕋᖅᓗᓂᓗ ᑮᓇᐅᔭᓂᒃ; ᐃᓄᐃᓪᓗ ᑲᒪᒻᒪᕆᓕᖅᐳᑦ ᖁᐊᖅᓵᖓᓪᓗᑎᒡᓗ ᐋᖅᑭᒃᑕᐅᓂᖓᓄᑦ.
11ᐊᖑᓪᓗ ᐲᑦᑐᕉᓯᒥᒃ ᔪᐊᓇᓯᒥᒡᓗ ᑎᒍᒥᐊᖅᑎᓪᓗᒍ ᓱᓕ, ᐃᓄᐃᑦ ᑐᐊᕕᖅᓗᑎᒃ ᑖᒃᑯᓄᓐᖓᖅᐳᑦ ᑲᒪᒻᒪᕆᒡᓗᑎᒃ, ᑕᕝᕗᖓ ᓲᓗᒨᓂᐅᑉ ᑐᖅᓲᖓᓂᒃ ᑍᔭᐅᔪᒧᑦ. 
12ᐲᑦᑐᕉᓯᐅᓪᓗ ᐃᓄᐃᑦ ᑕᑯᒐᒥᒋᑦ ᐅᖃᐅᑎᕔᑦ, “ᐄᓴᕅᓕᒥᐅᖑᔪᓯ, ᓲᖅ ᑕᒪᓐᓇ ᑲᒪᓂᐊᕈᑎᒋᕕᓯᐅᒃ? ᓱᖕᒪᓪᓗ ᐅᕙᑦᑎᓐᓄᑦ ᑕᑯᓐᓇᖅᐱᓰ, ᐅᕙᒍᒃ ᓇᖕᒥᓂᖅ ᐱᔪᓐᓇᕐᖕᓂᑦᑎᓐᓄᑦ ᐅᒃᐱᑦᓯᐊᕐᖕᓂᑦᑎᓐᓄᓪᓘᓐᓃᑦ ᐆᒥᖓ ᐱᓱᒍᓐᓇᖅᓯᑎᑦᓯᓇᓱᒋᕕᑎᒎᒃ? 
13ᐂᕝᕙᕋᕼᐋᒻ ᐂᓴᑭᐅᓪᓗ ᔧᑰᓪᓗ ᒎᑎᖓᑕ, ᓯᕗᓕᕕᓂᑦᑕᓗ ᒎᑎᖓᑕ, ᐱᔨᓂ ᔩᓱᓯ ᓂᖅᑐᕐᖕᓇᖅᓯᑎᓚᐅᖅᐹ, ᑖᓐᓇ ᐊᖓᔪᖅᑳᓄᑦ ᑎᒍᔭᐅᑎᓚᐅᖅᑕᓯ ᓇᕐᕈᓇᖅᓯᑎᓚᐅᖅᑕᓯᓗ ᐰᓛᑑᓯᐅᑉ ᑕᒃᑯᐊᓂ, ᐰᓛᑑᓯᐅᑉ ᐊᓂᑎᑕᐅᖁᒐᓗᐊᖅᑎᓪᓗᓂᐅᒃ. 
14ᑖᓐᓇ ᐃᑦᔪᕐᖕᓁᑦᑐᖅ ᐊᑲᐅᔪᖅᓗ ᓇᕐᕈᒋᓚᐅᖅᐸᓯ, ᐃᓄᐊᖅᓯᒪᔪᒥᒡᓗ ᐊᓂᑎᑕᐅᖁᔨᖔᓚᐅᖅᐳᓯ, 
15ᑐᖁᑕᐅᑎᑦᓯᓚᐅᖅᐳᓯᓗ ᐃᓅᓯᖅᑖᖅᑎᑦᓯᔨᒥᒃ, ᑖᓐᓇ ᒎᑎᐅᑉ ᒪᑭᑎᓚᐅᖅᐹ ᑐᖁᒥᑦ. ᑕᒪᑐᒥᖓ ᖃᐅᔨᓯᒪᓪᓗᑕ ᓇᓗᓁᖅᓯᔨᐅᕗᒍᑦ. 
16ᑖᑦᓱᒪ ᐱᔪᓐᓇᕐᖕᓂᖓᓄᑦ ᐅᒃᐱᕐᖕᓂᒃᑯᑦ ᑖᑦᓱᒪ ᐊᑎᖓᓄᑦ, ᐅᓇ ᐱᓱᒍᓐᓇᓚᐅᖏᑦᑐᖅ ᓄᑭᒃᑖᖅᑎᑕᐅᕗᖅ ᑕᑯᔭᓯ ᖃᐅᔨᒪᔭᓯᓗ; ᐅᒃᐱᕐᖕᓂᒃᑯᑦ ᑲᔪᓯᒐᒥ ᔩᓱᓯᒃᑯᑦ ᖃᓄᐃᖏᑦᓯᐊᓕᖅᐳᖅ ᐃᓘᓐᓇᓯ ᒫᓐᓇ ᑕᑯᔭᓯ.
17ᒫᓐᓇᓗ ᐃᓅᖃᑎᒃᑲ, ᖃᐅᔨᒪᕗᖓ ᓇᓗᓂᕐᖕᒧᑦ ᐊᖓᔪᖅᑳᓯᓗ ᔩᓱᓯᒥᒃ ᑍᒤᓕᐅᓚᐅᕋᑦᓯ. 
18ᒎᑎᐅᓪᓕ ᓯᕗᓂᖓᓂ ᐅᖃᐅᓯᕆᓯᒪᖕᒪᒍ ᐱᔪᖃᓛᖅᑐᒥᒃ ᐅᖃᖅᑎᓕᒫᒥᒍᑦ, ᙭ᔅᑑᓯᖁᑎᓂ ᐋᓐᓂᐊᑎᑕᐅᓂᐊᕐᖕᓂᕋᖅᓗᒍ, ᑍᒤᑎᓚᐅᖅᐹᓗ. 
19ᑍᒤᒻᒪᑦ ᖃᕿᐊᓕᕆᑦᓯ, ᒎᑎᒧᓪᓗ ᓵᒋᐊᖅᓗᓯ, ᐱᐅᖏᑐᓕᓂᓯ ᑕᕝᕙ ᐲᔭᕐᖕᓂᐊᖅᐰᑦ, ᓄᑖᒥᒡᓗ ᐱᔪᓐᓇᕐᖕᓂᖅᑖᖅᑎᑕᐅᖃᑦᑕᕐᖕᓂᐊᖅᐳᓯ ᐊᑕᓂᐅᑉ ᓇᔫᑎᓂᖓᓄᑦ, 
20ᒎᑎᐅᓪᓗ ᑎᓕᓂᐊᖅᐹ ᙭ᔅᑑᓯ ᓂᕈᐊᖅᓯᒪᔭᓂ ᐱᑦᔪᑎᒋᓪᓗᓯ, ᑕᕝᕙ ᔩᓱᓯ. 
21ᑖᓐᓇ ᕿᓚᖕᒦᑦᓴᕆᐊᖃᓚᐅᖅᐳᖅ ᒎᑎᐅᑉ ᑍᑦᓱᒪᓂᐊᓗᖕᓂᑦ ᐅᖃᐅᓯᕆᓯᒪᔭᖏᑦ ᐱᔪᖃᓛᖅᑐᒥᒃ ᐅᖃᖅᑎᒥᒍᑦ ᐃᑦᔪᕐᖕᓁᑦᑐᑎᒍᑦ ᓈᒻᒪᒃᓯᑎᑕᐅᓚᐅᖏᓐᓂᖏᓐᓂ. 
22ᒨᓯᓯ ᐅᖃᓚᐅᕐᖕᒪᑦ, ‘ᐊᑕᓂᐅᑉ ᒎᑎᑦᓯ ᑎᓕᓯᕕᒋᔪᒫᖅᐹᓯ ᐱᔪᖃᓛᖅᑐᒥᒃ ᐅᖃᖅᑎᒥᓂᒃ ᐃᓅᖃᑎᑦᓯᓐᓂᓐᖔᓪᓚᕆᒃᑐᒥᑦ ᑍᒫᑦᓮᓐᓇᖅ ᑎᓕᓚᐅᕋᒥᖓ. ᓈᓚᒋᐊᖃᕈᒫᖅᐸᓯ ᖃᓄᑐᐃᓐᓇᖅ ᐅᖃᐅᑎᑐᐊᖅᐸᓯ. 
23ᐃᒤᑦᓱᒫᖅᐳᖅᓗ ᓇᓪᓕᐊᑦ ᑖᑦᓱᒥᖓ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᓂᒃ ᓈᓚᖏᑦᑐᖅ, ᐃᓄᖕᓂᑦ ᐊᕕᑕᐅᓗᓂ ᐊᓯᕈᖅᑕᐅᔪᒫᖅᐳᖅ.’ 
24ᒎᑎᐅᓪᓗ ᐱᔪᖃᓛᖅᑐᒥᒃ ᐅᖃᖅᑎᓕᒫᖏᑦ, ᓴᒧᐃᓕᒥᑦ ᐱᒋᐊᖅᓗᑎᒃ ᑭᖑᓪᓕᖏᓐᓄᓪᓗ ᐅᖃᐅᓯᐅᓚᐅᖅᐳᖅ ᑕᒪᓐᓇ ᐅᓪᓗᒥ ᐊᑐᖅᑕᐅᔪᖅ. 
25ᑭᖑᕚᖑᕗᓯ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᓐᓄᑦ ᒎᑎᐅᓪᓗ ᐊᖏᕈᑎᒋᓯᒪᔭᖓᓄᑦ ᓯᕗᓪᓕᕕᓂᑦᓯᓐᓄᑦ ᐃᓚᐅᕗᓯ, ᐂᕝᕙᕋᕼᐋᒧᑦ ᐅᖃᓚᐅᕐᖕᒪᑦ, ‘ᐃᕝᕕᑦ ᑭᖑᕚᖏᑎᒍᑦ ᐃᓄᓕᒫᑦ ᓄᓇᖅᔪᐊᕐᖕᒦᑦᑐᑦ ᓮᒻᒪᖅᑎᑕᐅᔪᒫᖅᐳᑦ.’ 
26ᒎᑎᐅᑉ ᐱᔨᓂ ᓂᕈᐊᕋᒥᐅᒃ ᑎᓕᓚᐅᖅᐹ ᐃᓕᑦᓯᓐᓄᑦ ᓯᕗᓪᓕᖅᐹᒥᒃ, ᓮᒻᒪᖅᑎᑦᓯᓂᖓᒍᑦ ᑕᒪᑦᓯ ᐊᑐᓂᑦ ᐊᔪᖅᑐᓕᓂᕐᖕᒥᒃ ᕿᒤᑎᑕᐅᖁᓪᓗᓯ.”
