1ᐃᒫᒃ ᐅᖃᖅᐳᖓ ᑭᖑᕐᖑᑦᔨᔪᒃᓴᖅ, ᓄᑕᕋᐅᓂᖓᓂ, ᓯᐊᓛᑎᑐᑦ ᐱᔭᐅᕗᖅ, ᑕᒤᓐᓂᒃ ᑭᖑᕐᖑᑎᔭᒃᓴᓂᒃ ᐱᖃᕋᓗᐊᖅᑎᓪᓗᒍ; 
2ᑲᒪᔨᓄᑦ ᐱᕈᖅᓴᑎᓪᓗᒍ ᑲᒪᒋᔭᐅᕗᖅ ᐱᒃᓴᖏᓪᓗ ᐊᐅᓚᑕᐅᓪᓗᑎᒃ ᐊᑖᑕᖓᑕ ᓇᖕᒥᓂᖅ ᐱᒋᐊᖅᕕᒋᔭᐅᖁᔭᖓ ᓇᓪᓕᐅᑎᓚᐅᖏᓐᓂᖓᓂ. 
3ᑍᒫᒃᑕᐅᖅ ᐅᕙᒍᑦ; ᓄᑕᕋᐅᑎᓪᓗᑕ ᓯᐊᓛᕆᔭᐅᓚᐅᖅᐳᒍᑦ ᓯᓚᖅᔪᐊᑦᑎᓐᓂ ᐊᓂᕐᖕᓂᕐᖕᓄᑦ ᑕᑯᒃᓴᐅᖏᑦᑐᓄᑦ ᐊᐅᓚᑕᐅᑎᓪᓗᑕ. 
4ᓇᓪᓕᐅᑦᑐᖅᓕ ᓈᒻᒪᓈᑦᓯᐊᖅᑐᖅ ᓇᓪᓕᐅᑎᖕᒪᑦ, ᒎᑎᐅᑉ ᐃᕐᖕᓂᓂ ᑎᓕᓚᐅᖅᐹ, ᐊᕐᖕᓇᒧᑦ ᐃᕐᖕᓂᐊᖑᓪᓗᓂ, ᐱᖁᔭᓄᑦ ᐊᐅᓚᑕᐅᓪᓗᓂ, 
5ᐱᖁᔭᓄᑦ ᐊᐅᓚᑕᐅᔪᑦ ᐱᐅᓕᔪᒪᓪᓗᒋᑦ, ᑎᒍᐊᖅᑖᖑᓗᑕ ᕿᑐᕐᖓᖅᑖᕆᔭᐅᖁᓪᓗᑕ.
6ᕿᑐᕐᖓᕆᔭᐅᓕᕋᑦᓯᓗ, ᒎᑎᐅᑉ ᐃᕐᖕᓂᕐᖕᒥ ᐊᓂᕐᖕᓂᖓ ᐃᓗᑦᓯᓐᓄᐊᖅᑎᑉᐹ, ᑖᓐᓇᓗ ᓂᓪᓕᐊᓕᖅᐳᖅ, “ᐋᐸ,+ ᐊᑖᑖᒃ!” 
7ᑍᒤᒻᒪᑦ ᒎᑎᒃᑯᑦ ᓯᐊᓛᖑᔪᓐᓃᖅᐳᓯ ᕿᑐᕐᖓᕆᔭᐅᓕᖅᐳᓯᓕ, ᕿᑐᕐᖓᕆᓕᕋᒥᓯ ᑕᕝᕙ ᑭᖑᕐᖑᑎᔭᐅᑎᑕᒃᓴᒥᓂᒃ ᐱᑎᑉᐹᓯ.
8ᑕᒪᑐᒪ ᓯᕗᓂᖓᒍᑦ, ᒎᑎᒥᒃ ᖃᐅᔨᒪᓚᐅᖅᑎᓐᓇᓯ, ᓯᐊᓛᕆᔭᐅᓚᐅᖅᐳᓯ ᐃᓕᖅᑯᓯᑐᐃᓐᓇᕐᖕᓄᑦ ᒎᑎᐅᖏᑦᑐᓄᑦ. 
9ᒫᓐᓇᓕ ᒎᑎᒥᒃ ᖃᐅᔨᒪᓕᕋᑦᓯ, ᐅᕝᕙᓗ ᒎᑎᒧᑦ ᖃᐅᔨᒪᔭᐅᓕᕋᑦᓯ, ᓱᖕᒪᑦ ᐅᑎᖅᓯᒪᓕᖅᐱᓰ? ᐊᓂᕐᖕᓂᕐᖕᓄᑦ ᐱᔪᓐᓇᕐᖕᓂᖃᖏᑦᑐᓄᑦ, ᓯᐊᓛᕆᔭᐅᒃᑲᓐᓂᕈᒪᓕᕆᕕᓰ? ᑍᒃᑯᓄᖓ. 
10ᐃᒃᐱᒍᓱᑦᓯᐊᓲᖑᒐᑦᓯ ᓇᓪᓕᐅᑎᕙᒃᑐᓄᑦ ᐅᓪᓗᓄᑦ, ᑕᖅᑭᓄᓪᓗ, ᐊᕐᕌᒍᒥᓗ ᓇᓪᓕᐅᑎᕙᒃᑐᓄᑦ, ᐊᕐᕌᒍᓂᒡᓗ. 
11ᐃᓱᒫᓗᓕᖅᐳᖓ ᐱᓇᓱᐊᕐᖕᓂᕆᓚᐅᖅᑕᒃᑲ ᐃᓕᑦᓯᓐᓄᑦ ᑕᒪᐅᖓᑐᐃᓐᓈᖅᓯᒪᔪᕆᓪᓗᒋᑦ.
12ᖃᑕᓐᖑᑎᒃᑲ, ᕿᓄᕕᒋᕙᑦᓯ, ᐅᕙᑦᑐᑦ ᑍᒤᓚᐅᕆᑦᓯ, ᐅᕙᖓᑦᑕᐅᖅ ᐃᓕᑦᓯᑐᑦ ᑍᒤᓐᓇᒪ. ᐅᕙᓐᓄᑦ ᐱᓂᐊᖅᓗᒃᓯᒪᖏᓐᓇᑦᓯ. 
13ᐃᖅᑲᐅᒪᕗᓯ ᑎᒥᒃᑯᑦ ᐃᓱᕆᖏᓐᓂᓐᓄᑦ ᐃᓕᑦᓯᓐᓂᒃ ᓯᕗᓪᓕᐅᑦᔨᓪᓗᖓ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᐅᖃᓪᓚᒡᕕᒋᖅᑳᓚᐅᕋᑦᓯ. 
14ᑎᒥᒪ ᐃᓱᕐᕆᖏᓐᓂᖓ ᐅᖁᒤᒋᒐᓗᐊᖅᓗᓯᐅᒃ, ᖁᔭᓈᓚᐅᓐᖏᓚᑦᓯᓐᖓ ᓇᕐᕈᒋᓇᖓᓗ, ᒎᑎᐅᓪᓕ ᐂᖏᓕᖏᑎᑐᑦ ᕿᓚᖕᒥᑦ ᑎᑭᑦᑐᑎᑐᑦ ᑐᓐᖓᓱᒃᑎᓚᐅᖅᐸᑦᓯᓐᖓ, ᙭ᔅᑑᓯ ᔩᓱᓯᑐᑦ ᐊᒡᓛᑦ. 
15ᖁᕕᐊᓱᒃᑐᐊᓘᓚᐅᖅᐳᓯ ᓇᐅᒡᓕ ᖁᕕᐊᓱᖕᓂᕆᓚᐅᖅᑕᓯ? ᐅᕙᖓᓕ ᐅᖃᐅᑎᔪᓐᓇᖅᐸᑦᓯ ᐃᒫᒃ; ᐊᒡᓛᑦ ᐃᔨᓯ ᐱᕈᓐᓇᕈᑦᓯᐅᒃ ᐲᖅᓗᒋᑦ, ᐅᕙᓐᓄᑦ ᑐᓂᔪᒪᓚᐅᕋᓗᐊᖅᐸᓯ. 
16ᒫᓐᓇᓕ ᐊᑭᕋᖅᑎᑐᑦ ᐃᓱᒪᒋᓕᖅᐱᓯᓐᖔ? ᓱᓕᔪᒥᒃ ᐅᖃᐅᑎᓕᕋᑦᓯ?
17ᑍᒃᑯᐊ ᐊᓯᕗᑦ ᐊᒃᓱᕈᑦᓯᐊᖅᑐᐊᓘᔮᕐᖕᒪᑕ ᐃᓕᑦᓯᓐᓄᑦ, ᑭᓯᐊᓂᓕ ᐃᓱᒪᒋᔭᖏᑦ ᓈᒻᒪᓈᖅᓯᒪᓐᖏᓚᑦ; ᐃᓕᑦᓯᓐᓂᒃ ᐊᕕᑎᑦᓯᓇᓱᐊᑐᐃᓐᓇᖅᐳᑦ ᐅᕙᓐᓂᑦ, ᐃᓕᑦᓯᓐᓄᑦ ᐃᓱᒪᒋᔭᐅᑦᓯᐊᕈᒪᑐᐃᓐᓇᖅᓗᑎᒃ. 
18ᐃᓛᒃ ᐃᓱᒪᒋᑦᓯᐊᖃᑦᑕᐅᑎᓂᖅ ᐱᐅᔫᒐᓗᐊᖅᐳᖅ ᐱᑦᔪᑎᒃᓴᖓ ᓈᒻᒪᓈᖅᓯᒪᒃᐸᑦ, ᐃᓕᑦᓯᓐᓂ ᓇᔫᑎᖏᒃᑲᓗᐊᕈᒪ. 
19ᕿᑐᕐᖓᑯᓗᒃᑲ, ᐊᓈᓇᐅᔪᑎᑐᑦ ᐃᒃᐱᒍᓱᒐᒪ ᓲᖅᓗ ᐃᕐᖕᓂᓱᒃᑐᑐᑦ, ᐋᓐᓂᐊᕈᑎᒋᕙᑦᓯ, ᙭ᔅᑑᓯᐅᑉ ᐃᓅᓯᖓᓂᒃ ᐃᓅᓕᓚᐅᖏᓐᓂᑦᓯᓐᓂ. 
20ᒫᓐᓇ ᓇᔪᕈᒪᓪᓚᕆᒃᑲᓗᐊᖅᐸᑦᓯ ᐊᑦᔨᒋᓐᖏᑕᖓᓂᒃ ᐱᐅᓯᖃᖅᕕᒋᔪᓐᓇᓪᓚᕆᓕᕋᑦᓯ, ᐃᓱᒫᓘᑎᖃᓪᓚᕆᓕᕋᒪ ᐃᓕᑦᓯᓐᓂᒃ.
21ᐊᐱᕆᓚᐅᖅᓚᑦᓯ ᐱᖁᔭᓄᑦ ᐊᐅᓚᑕᐅᔪᒪᔪᓯ, ᐱᖁᔧᑦ ᑐᓴᖅᓯᒪᖏᓐᓇᑦᓯᐅᒃ? 
22ᐅᖃᖅᓯᒪᖕᒪᑕ ᐂᕝᕙᕋᕼᐋᒻᒎᖅ ᐃᕐᖕᓂᖃᓚᐅᖅᐳᖅ ᒪᕐᕉᖕᓂᒃ, ᐂᑉᐸᖓ ᓯᐊᓛᒃᑯᑦ ᐃᕐᖕᓂᖓ, ᐂᑉᐸᖓᓕ ᓯᐊᓛᖑᖏᑦᑐᒃᑯᑦ ᐃᕐᖕᓂᖓ. 
23ᐃᕐᖕᓂᖓᓗ ᓯᐊᓛᒃᑯᑦ ᐃᕐᖕᓂᐊᖑᓚᐅᖅᑐᖅ ᑎᒥᐅᑉ ᐱᔪᒪᔭᖓ ᒪᓕᒡᓗᒍ ᐃᕐᖕᓂᖅᑖᕆᓚᐅᖅᐹ, ᓯᐊᓛᖑᖏᑦᑐᒃᑯᓪᓕ ᐃᕐᖕᓂᖅᑖᖓ ᐃᕐᖕᓂᐊᖑᓚᐅᖅᐳᖅ ᐊᖏᖅᓯᒪᓂᒃᑯᑦ. 
24ᑖᒃᑯᐊᒃ ᑐᑭᓯᑦᔪᑎᒃᓴᐅᔪᓐᓇᖅᐴᒃ: ᐊᕐᖕᓈᒃ ᒪᕐᕉᒃ ᑐᑭᖃᕈᓐᓇᕐᖕᒪᑎᒃ ᐊᖏᖅᓯᒪᓃᖕᓂᒃ ᒪᕐᕉᖕᓂᒃ. ᖃᖅᑲᒥ ᓮᓁᒥ ᐊᖏᖃᑎᒌᒍᑕᐅᓚᐅᖅᑐᒥᒃ ᓴᖅᑭᑎᑦᓯᔪᖅ ᑖᓐᓇ ᕿᑐᕐᖓᖅᑖᖅᓯᒪᕗᖅ ᓯᐊᓛᖑᓪᓗᓂ; ᐂᒡᒐ. 
25ᐂᒡᒐ ᖃᖅᑲᒥ ᓮᓁᒥ ᐱᓂᐊᖅᑕᐅᓯᒪᔪᒥᒃ ᑐᑭᖃᖅᐳᖅ ᐊᕅᐱᐊᒥᒃ; ᑖᓐᓇᓗ ᑐᑭᖃᖅᐳᖅ ᔪᕉᓴᓚᐅᑉ ᐃᒡᓗᒐᓴᒡᔪᐊᖏᓐᓂᒃ ᐅᓪᓗᒥ, ᑎᒍᔭᐅᓯᒪᓪᓗᑎᒃ ᓯᐊᓛᕆᔭᐅᔪᓂᒃ. 
26ᕿᓚᖕᒥᓕ ᔪᕉᓴᓚᐅᔪᒫᖅᑐᖅ ᕿᓚᒃᓱᖅᑕᐅᓯᒪᓐᖏᓚᖅ, ᑖᓐᓇᓗ ᑕᕝᕙ ᐊᓈᓇᒋᕙᕗᑦ. 
27ᐊᒡᓔᑦ ᑎᑎᕋᖅᓯᒪᖕᒪᑕ,
28ᑕᕝᕙᓕ, ᖃᑕᓐᖑᑎᒃᑲ, ᐂᓴᑭᑐᑦ ᕿᑐᕐᖓᐅᕗᓯ ᐊᖏᖅᓯᒪᓂᒃᑯᑦ. 
29ᑍᑦᓱᒪᓂ ᑎᒥᐅᑉ ᐱᔪᒪᔭᖓ ᐊᑐᖅᓗᒍ ᐃᕐᖕᓂᖅᑖᖑᓚᐅᖅᑑᑉ ᐊᓂᕐᖕᓂᒃᑯᑦ ᐃᕐᖕᓂᖅᑖᕆᔭᐅᓯᒪᔪᖅ ᐊᑭᕋᖅᑐᓚᐅᕐᖕᒪᒍ, ᒫᓐᓇᑦᑕᐅᖅ ᑍᒤᑦᑑᒋᕗᖅ. 
30ᖃᓄᖅᓕ ᐊᒡᓔᑦ ᐅᖃᖅᐸ? “ᐊᕐᖕᓇᖅ ᓯᐊᓛᖑᔪᖅ ᐃᕐᖕᓂᖓᓗ ᐊᐅᓪᓚᖅᑎᑕᐅᓕᒃ; ᓯᐊᓛᑉ ᐃᕐᖕᓂᖓ ᐊᑖᑕᒥ ᐱᖏᓐᓂᒃ ᑭᖑᕐᖑᔨᖃᑦᑕᐅᓂᐊᖏᒻᒪᑦ ᓯᐊᓛᖑᖏᑦᑑᑉ ᐃᕐᖕᓂᖓᓄᑦ.” 
31ᑍᒤᒻᒪᑦ ᖃᑕᓐᖑᑎᒃᑲ, ᐊᕐᖕᓇᒧᑦ ᓯᐊᓛᒧᑦ ᕿᑐᕐᖓᕆᔭᐅᓐᖏᓚᒍᑦ ᓯᐊᓛᖑᖏᑦᑐᒧᓪᓕ.
