1ᐊᑕᓂᖅ ᓂᖅᑐᖅᑕᐅᓕ!
2ᐊᑕᓂᐅᑉ ᔪᕉᓴᓚᒻ ᓴᓇᕚ;
3ᐆᒻᒪᑎᒥᒍᑦ ᓯᖁᒥᓯᒪᔪᑦ ᒪᒥᑎᑉᐰᑦ,
4ᐅᓪᓗᕆᐊᑦ ᖃᑦᓯᐅᓂᖏᑦ ᖃᐅᔨᒪᕔᑦ,
5ᐊᑕᓂᕗᑦ ᐊᖏᔫᕗᖅ, ᐱᔪᓐᓇᕐᖕᓂᖃᖅᓗᓂᓗ ᐊᖏᔪᒥᒃ;
6ᐊᑕᓂᐅᑉ ᐱᐅᔪᕆᖏᑦᑐᑦ ᒪᑭᑎᑉᐰᑦ,
7ᐊᑕᓂᖅ ᖁᔭᒋᓗᒍ ᐃᓐᖏᖅᕕᒋᓯᐅᒃ;
8ᕿᓚᖕᒥᒃ ᐅᓕᒃᓯᔪᖅ ᓄᕗᔭᓄᑦ,
9ᐆᒪᔪᓂᒃ ᓂᕿᒃᓴᖃᖅᑎᑦᓯᔪᖅ,
10ᕿᒻᒥᖅᔪᐊᑉ ᓲᖑᓂᖏᓐᓂᒃ ᖁᕕᐊᓲᑎᖃᓐᖏᓚᖅ,
11ᐊᑕᓂᐅᓪᓕ ᓯᕘᕋᒋᔨᓂ ᖁᕕᐊᒋᕔᑦ,
12ᔪᕉᓴᓚᒻ, ᐊᑕᓂᖅ ᓂᖅᑐᕈᒃ! ᓮᐅᓃ, ᒎᑏᑦ ᓂᖅᑐᕈᒃ!
13ᑖᑦᓱᒪ ᐃᑎᖅᑕᖅᕕᒡᔪᐊᕕᑦ ᐅᒃᑯᐊᖏᑕ ᓴᓐᓂᕈᐊᖏᑦ ᓲᖑᔫᑎᒻᒪᒋᑦ;
14ᓄᓇᖁᑎᕕᓪᓗ ᑭᒡᓕᖓᓄᑦ ᑎᑭᑦᑐᒥᒃ ᖃᓄᐃᓐᓇᖏᑦᑐᒦᑎᑉᐹᑎᑦ,
15ᑖᑦᓱᒪ ᐱᖁᔨᓂᓂ ᑎᓕᕚ ᓄᓇᖅᔪᐊᒧᑦ;
16ᐊᐳᒻᒥᒃ ᑐᓂᓯᕗᖅ ᓰᐱᐅᑉ ᒥᖅᑯᖏᑎᑐᑦ ᖃᑯᖅᑐᒥᒃ;
17ᓇᑕᖅᑯᕐᖕᓇᖁᑎᓂ ᓈᕕᑉᐰᑦ ᓂᕿᒃᓴᑎᑐᑦ ᑕᒧᐊᔭᒃᓴᑎᑐᑦ;
18ᑖᑦᓱᒪ ᐅᖃᐅᓯᓂ ᑎᓕᖕᒪᒍ, ᑕᕝᕙ ᐊᐅᒃᑎᑉᐰᑦ;
19ᑖᑦᓱᒪ ᐅᖃᐅᓯᓂ ᖃᐅᔨᔭᐅᑎᑉᐹ ᔧᑯᒧᑦ,
20ᐃᓅᖃᑎᒌᒡᔪᐊᑦ ᓇᓪᓕᐊᓪᓘᓐᓃᑦ ᑍᒤᓕᐅᖅᕕᒋᓚᐅᓐᖏᓔᑦ;
