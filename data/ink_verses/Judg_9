1ᐊᐱᒥᓕᒃ ᔨᕈᐸᐅᓕᐅᑉ ᐃᕐᖕᓂᖓ ᓄᓇᓕᖕᓄᐊᓚᐅᖅᐳᖅ ᓯᑭᒻᒧᑦ ᐊᓈᓇᖓᑕ ᖃᑕᓐᖑᑎᖏᓐᓄᑦ ᐅᖃᐅᑎᓪᓗᒋᓪᓗ ᐊᓈᓇᖓᑕ ᑭᖑᕚᓕᒫᖏᑦ, 
2“ᐊᐱᕆᓚᐅᖅᓯᐅᒃ ᓯᑭᒻᒥ ᓄᓇᖃᖅᑐᑦ, ‘ᐃᓕᑦᓯᓐᓄᑦ ᓇᓪᓕᐊᑦ ᐱᐅᓂᖅᓴᐅᕙ? ᔨᕈᐸᐅᓕᐅᑉ+ ᐃᕐᖕᓂᖏᓐᓄᑦ 70-ᓄᑦ ᐊᐅᓚᑕᐅᓗᓯ, ᐅᕝᕙᓘᓐᓃᑦ ᐊᖑᒻᒧᑦ ᐊᑕᐅᓯᕐᖕᒧᑦ? ᐃᖅᑲᐅᒪᒋᑦᓯ ᐅᕙᖓ ᓇᖕᒥᓂᖅ ᑎᒥᖃᑎᒋᒐᑦᓯᓐᖓ ᐊᐅᖃᑎᒋᓪᓗᖓᓗ.’” 
3ᐊᓈᓇᖓᑕ ᐃᓚᖏᑦ ᐅᖃᖃᑎᖃᓚᐅᖅᐳᑦ ᓯᑭᒻᒥᐅᓂᒃ ᑖᑦᓱᒪ ᐅᖃᐅᓯᐅᖁᔭᖏᓐᓂᒃ ᑐᓴᕋᒥᒃ, ᑕᕝᕙ ᐃᓄᓕᒫᑦ ᓯᑭᒻᒥᐅᑦ ᒪᓕᒍᒪᓚᐅᖅᐳᑦ ᐊᐱᒥᓕᒃᒥᒃ, ᐅᖃᖅᓗᑎᒃ, “ᖃᑕᓐᖑᑎᕗᓄᓇ.” 
4ᑐᓂᕚᓪᓗ 70-ᓂᒃ ᐅᖁᒤᓐᓂᓕᖕᓂᒃ ᓯᐅᓪᕕᕆᓂᒃ ᐰᓕ-ᐱᕆᑎᒧᑦ ᑐᒃᓯᐊᖅᕕᖕᒥᑦ ᐱᔪᓂᒃ, ᐊᐱᒥᓕᑭᓗ ᑖᒃᑯᓇᓐᖓᑦ ᑮᓇᐅᔭᖅᑖᕆᔭᒥᓂᑦ ᐱᓇᓱᐊᖅᑎᑖᓚᐅᖅᐳᖅ ᐃᓄᑦᓯᐊᕙᐅᖏᑦᑐᓂᒃ ᐃᒃᐱᒍᓱᑦᓯᐊᖏᑦᑐᓂᒡᓗ, ᒪᓕᒃᑎᑖᕆᓪᓗᒋᑦ. 
5ᐊᑖᑕᒥᑕᓗ ᐃᒡᓗᖓᓄᐊᖅᐳᖅ ᐅᐸᕋᒦᑦᑐᒧᑦ, ᐅᔭᕋᒥ ᐊᑕᐅᓯᕐᖕᒥ ᐊᑎᓕᖕᒥ ᖃᑕᓐᖑᑎᓂ 70-ᑦ ᑐᖁᑉᐰᑦ ᔨᕈᐸᐅᓕᐅᑉ ᐃᕐᖕᓂᖏᑦ, ᓄᑲᖅᓯᖅᐹᖅ ᔨᕈᐸᐅᓕᐅᑉ ᐃᕐᖕᓂᖓ ᔫᑕᒻ, ᐃᔨᕋᒥ ᑐᖁᑕᐅᓚᐅᓐᖏᓚᖅ. 
6ᓯᑭᒻᒥ ᐱᑦ-ᒥᓗ ᓄᓇᖃᖅᑐᓕᒫᑦ ᑲᑎᕗᑦ ᓇᐹᖅᑐᖅᔪᐊᑉ ᐆᒃ ᓴᓂᐊᓂ ᓇᐸᔪᐊᓗᖕᒥ ᓯᑭᒻᒥ, ᑕᕝᕙᓂ ᐊᐱᒥᓕᒃ ᓂᐊᖂᓯᖅᐹᑦ ᐊᖓᔪᖅᑳᖅᔪᐊᓐᖑᖅᑎᓪᓗᒍ.
7ᔫᑕᒻᓗ ᑕᒪᑐᒥᖓ ᐅᖃᐅᑎᔭᐅᒐᒥ, ᐂᕗᖅ ᖃᖅᑲᒧᑦ ᒋᕆᔨᐅᑉ ᖄᖓᓂ ᓇᖏᖅᓗᓂ ᕾᒐᓛᖅᕕᒋᕔᑦ, “ᓈᓚᒃᓯᓐᖓ ᓯᑭᒻᒥᐅᑕᐅᔪᓯ ᒎᑎᒧᑦ ᓈᓚᒃᑕᐅᔪᓐᓇᖁᓪᓗᓯ! 
8ᑍᑦᓱᒪᓂ ᓇᐹᖅᑐᐃᑦ ᐅᖅᓱᒧᑦ ᒥᖑᐊᖅᓯᓪᓗᑎᒃ ᐊᖓᔪᖅᑳᖅᔪᐊᕆᔪᒪᔭᒥᖕᓂᒃ. ᐅᖃᖅᓗᑎᒃ, ᓇᐹᖅᑐᓄᑦ ᐅᖅᓱᒃᓴᓕᖕᓄᑦ, ‘ᐊᖓᔪᖅᑳᖅᔪᐊᖅᑖᕆᓚᐅᖅᓚᑦᑎᒋᑦ.’ 
9ᓇᐹᖅᑐᖅ ᐅᖅᓱᒃᓴᓕᒃ ᑭᐅᕗᖅ, ‘ᐅᖅᓱᖅ ᐅᕙᓐᓂᑦ ᐱᔪᖅ ᓴᒃᑯᑕᒃᓴᕆᕙᕌ, ᑕᒪᑐᒨᓇ ᒎᑏᑦ ᐃᓄᐃᓪᓗ ᐅᐱᒋᔭᐅᑦᔪᑎᒃᓴᕆᕚᑦ, ᓇᐹᖅᑐᐃᑦ ᖁᓛᑦᑎᒍᑦ ᑕᑯᒃᓴᐅᖁᓪᓗᒍ ᐊᓄᕆᒧᑦ ᐊᐅᓚᔪᖅ?’ 
10ᓱᓕ ᓇᐹᖅᑐᑦ ᐅᖃᕆᕗᑦ ᓇᐹᖅᑐᒧᑦ ᐱᒋᓕᒃᓴᒧᑦ, ‘ᕾᓗᑎᑦ ᐊᖓᔪᖅᑳᓐᖑᓚᐅᕆᑦ ᐅᕙᑦᑎᓐᓄᑦ.’ 
11ᓇᐹᖅᑐᖅᓕ ᐱᒋᓕᖕᓂᒃ ᐸᐅᕐᖓᓕᒃ ᑭᐅᕗᖅ, ‘ᐸᐅᕐᖓᒃᑲ ᒪᒪᖅᑐᑦ ᓰᕐᖕᓇᖅᑐᓪᓗ ᑐᓂᔭᕆᐊᖃᖅᐸᒃᑳ ᓇᐹᖅᑐᑦ ᖄᖏᑎᒍᑦ ᐊᓄᕆᒧᑦ ᐊᐅᓚᑎᑕᐅᓗᖓ?’ 
12ᑍᒤᒻᒪᑦ ᓇᐹᖅᑐᓕᒫᑦ ᐅᖃᕆᕗᑦ ᐱᕈᖅᑐᓄᑦ ᕔᓂᒃᓴᓕᖕᓄᑦ, ‘ᕾᓗᑎᑦ ᐊᖓᔪᖅᑳᖅᔪᐊᖅᑖᕆᓚᐅᖅᓚᑦᑎᒋᑦ.’ 
13ᕔᓂᒃᓴᓕᒡᓕᒃ ᑭᐅᕗᖅ, ‘ᕔᓂᓕᐅᕐᖕᓂᕐᖕᒥᒃ ᓄᖅᑲᕆᐊᖃᕋᔭᖅᐳᖓ, ᖁᕕᐊᓱᒃᑎᑦᓯᔪᒥᒃ ᑕᒤᓐᓂᒃ ᒎᑎᓂᒃ ᐃᓄᖕᓂᒡᓗ, ᓇᐹᖅᑐᑦ ᖄᖏᑎᒍᑦ ᐊᓄᕆᒧᑦ ᐊᐅᓚᓗᖔ?’ 
14ᑕᕝᕙ ᓇᐹᖅᑐᓕᒫᑦ ᐅᖃᕆᕗᑦ ᐅᖅᐱᒐᕐᖕᓄᑦ, ‘ᕾᓕᕆᑦ ᐊᖓᔪᖅᑳᖅᔪᐊᑖᕆᓕᖅᓚᑦᑎᒋᑦ.’ 
15ᐅᖅᐱᒊᑦ ᐅᖃᖅᐳᑦ ᓇᐹᖅᑐᓄᑦ, ‘ᐱᖁᓪᓚᕆᒃᑯᑦᓯᓐᖓ ᐅᖅᓱᒧᑦ ᒥᖑᐊᖅᓗᖓ ᐊᖓᔪᖅᑳᖅᔪᐊᓐᖑᑎᒃᑯᑦᓯᓐᖓ ᐃᓕᑦᓯᓐᓄᑦ, ᐊᑏ ᕾᓕᕆᑦᓯ ᐃᔨᖅᓯᒪᓗᓯ ᑕᕐᕋᓕᓂᓐᓂ; ᑍᒤᓐᖏᑐᐊᕈᑦᓯ ᐃᑯᒪᒥᒃ ᓄᐃᑎᑦᓯᓂᐊᖅᐳᖓ ᐅᖅᐲᑦ ᐃᑯᐊᓪᓚᒡᓗᒋᑦ ᓕᐸᓇᓂᐅᑉ ᓇᐹᖅᑐᖏᑦ ᓰᑕᕇᑦ ᓯᑎᔪᔧᑦ.’”
16“ᒫᓐᓇᓕ ᑕᕝᕙ, ᓱᓕᑦᓯᐊᖅᓗᓯ ᐅᐱᓐᓇᑦᓯᐊᖅᓗᓯᓗ ᐱᓂᐊᕐᖕᓂᑦᓯᒍᑦ ᐊᐱᒥᓕᒃ ᐊᖓᔪᖅᑳᖅᔪᐊᓐᖑᖅᑎᒍᑦᓯᐅᒃ ᔨᕈᐸᐅᓕᐅᓪᓗ ᐃᓚᖏᑦ ᐱᓂᐊᖅᕕᒋᑦᓯᐊᖅᓗᒋᑦ, ᐱᓇᓱᐊᑦᓯᐊᕐᖕᓂᕆᓚᐅᖅᑕᖏᑕ ᐊᑭᓕᖅᑕᐅᔭᕆᐊᖃᕐᖕᓂᖏᑦ ᒪᓕᒡᓗᒋᑦ- 
17ᐊᑖᑕᒪ ᐅᓇᑕᐅᑎᓚᐅᖅᐹᓯ ᐃᒻᒥᓂᒡᓗ ᐊᑦᑕᕐᖕᓇᖅᑐᒃᑰᖅᑎᓚᐅᖅᐳᖅ, ᓴᐳᑎᓪᓗᓯᓗ ᒥᑎᐊᓂᒥᐅᑦ ᐱᔪᓐᓇᕐᖕᓂᖏᓐᓂᑦ. 
18ᐅᓪᓗᒥᓕ ᐊᑖᑕᒪ ᐃᓚᖏᓐᓂᒃ ᐊᑭᕋᖅᑐᓕᖅᐳᓯ ᐃᕐᖕᓂᖏᑦ ᑐᖁᓚᐅᕋᑦᓯᐅᒃ 70-ᑦ ᐊᖑᑏᑦ ᐅᔭᕋᐅᑉ ᐊᑕᐅᓯᐅᑉ ᖄᖓᓂ, ᐊᐱᒥᓕᒃ, ᐃᕐᖕᓂᕆᖕᒪᒍ ᐊᕐᖕᓇᒃᑯᑦ ᐱᔨᒃᑯᑦ, ᐊᖓᔪᖅᑳᖅᔪᐊᓐᖑᖅᑎᓐᓇᑦᓯᐅᒃ ᓯᑭᒻᒥ ᓄᓇᖃᖅᑐᓄᑦ, ᐅᐱᓐᓇᕋᓂ ᐃᓚᒋᒐᑦᓯᐅᒃ. 
19ᓱᓕᑦᓯᐊᖅᓗᓯ, ᐅᐱᓐᓇᑦᓯᐊᖅᓗᓯᓗ ᐱᓂᐊᕐᖕᓂᑦᓯᒍᑦ ᔨᕈᐸᐅᓕᐅᑉ ᑭᖑᕚᖏᓪᓗ ᐱᓂᐊᖅᕕᒋᑦᓯᐊᓚᐅᕈᑦᓯᐅᒃ ᐅᓪᓗᒥ, ᖁᕕᐊᒋᑦᓯᐊᓕᖅᓯᐅᒃ ᐊᐱᒥᓕᒃ, ᖁᕕᐊᒋᔭᖃᑦᓯᐊᓕᖅᓕᓗ ᐃᓕᑦᓯᓐᓂᒃ. 
20ᑍᒤᖏᑉᐸᓪᓕ, ᐃᑯᒪ ᐊᓂᓕᖅᓕ ᐊᐱᒥᓕᒃᒥᑦ ᐃᑯᐊᓪᓚᒡᓗᒋᓪᓗ ᓯᑭᒻᒥᐅᑦ ᐱᔅᒥᐅᓪᓗ. ᐃᑯᒪᓗ ᐊᓂᓕᖅᓕ ᓯᑭᒻᒥᑦ ᐱᔅᒥᓪᓗ ᐃᑯᐊᓪᓚᒡᓗᒍ ᐊᐱᒥᓕᒃ.” 
21ᑕᕝᕙ ᔫᑕᒻ ᐅᓪᓚᒡᓗᓂ ᕿᒫᕗᖅ ᐂᓪᓗᓂᓗ ᐱᐊᕐᒧᑦ ᑕᕝᕙᓂ ᓄᓇᖃᓕᖅᓗᓂ, ᐊᖓᔪᒥᓂᒃ ᐊᐱᒥᓕᒃᒥᒃ ᑲᑉᐱᐊᓱᖕᓂᕐᖕᒧᑦ.
22ᐊᐱᒥᓕᒃ ᐊᐅᓚᑦᓯᓚᐅᖅᐳᖅ ᐄᓴᕅᓕᒥᐅᓂᒃ ᐊᕐᕌᒍᓂᒃ ᐱᖓᓱᓂᒃ. 
23ᒎᑎᓕ ᑎᓕᓯᓚᐅᖅᐳᖅ ᐊᓂᕐᖕᓂᖅᓗᖕᒥᒃ ᐊᐱᒥᓕᑭᐅᑉ ᓯᑭᒻᒥᐅᓪᓗ ᐊᑯᓐᓂᖓᓄᑦ; ᐃᓄᐃᑦ ᓯᑭᒻᒥᐅᑦ ᑐᖁᑦᓯᔪᒪᓂᕐᖕᒧᑦ ᐊᑭᕋᖅᑐᓕᖅᓗᑎᒃ ᐊᐱᒥᓕᒃᒥᒃ. 
24ᑕᒪᓐᓇ ᑐᖁᕅᓂᖅ ᔨᕈᐸᐅᓕᐅᑉ ᐃᕐᖕᓂᖏᓐᓂᒃ 70-ᓂᒃ ᐊᑭᓕᐅᑕᐅᖁᓪᓗᒍ ᐊᐅᖏᑕ ᑯᕕᔭᐅᓂᖏᓐᓄᑦ ᐸᓯᔭᒃᓴᐅᖁᓪᓗᒍ ᐊᐱᒥᓕᒃ ᑍᒃᑯᐊ ᖃᑕᓐᖑᑎᖓᑦ, ᑖᒃᑯᓂᖓ ᑐᖁᑦᓯᓚᐅᖅᑐᖅ, ᓯᑭᒻᒥᐅᓪᓗ ᐱᓂᐊᕐᖕᓂᖅᓗᖕᓂᖏᓐᓄᑦ, ᐃᑲᔪᓚᐅᕐᖕᒪᑕ ᖃᑕᓐᖑᑎᒥᓂᒃ ᑐᖁᕅᑎᓪᓗᒍ. 
25ᓯᑭᒻᒥᐅᑦ ᐊᖑᑎᑦ ᑖᑦᓱᒥᖓ ᐅᐸᓗᐃᓐᓂᔪᒃᓴᓂᒃ ᐸᕐᖕᓇᓚᐅᖅᐳᑦ ᖃᖅᑲᐃᑦ ᖄᖏᓐᓂ, ᐊᖅᑯᓵᖅᑐᓪᓗ ᑖᒃᑯᓂᖓ ᑎᒡᓕᒡᕕᒋᕙᒃᓗᒋᑦ ᑕᒫᓂ ᐊᖅᑯᒻᒥ; ᐊᐱᒥᓕᑭᓗ ᐅᖃᐅᑦᔭᐅᓚᐅᖅᐳᖅ ᑕᒪᑐᒥᖓ.
26ᓱᓕ ᒐᐅᓪ ᐃᐱᑎᐅᑉ ᐃᕐᖕᓂᖓ ᓯᑭᒻᒧᑦ ᓄᒃᑎᓚᐅᖅᐳᖅ ᑭᖑᕚᖑᖃᑎᓂ ᐃᓚᒋᓪᓗᒋᑦ, ᓯᑭᒻᒥᐅᓪᓗ ᐃᓄᖏᑕ ᐅᒃᐱᕆᓕᖅᐹᑦ. 
27ᑕᕝᕙᓐᖓᑦ ᐊᓂᕗᑦ ᐱᕈᖅᓰᕕᖕᓄᑦ, ᕔᓂᒃᓴᓂᒃ ᑲᑎᖅᓱᐃᓪᓗᑎᒃ ᕔᓂᒃᓴᓕᐅᖅᕕᖕᒥᖕᓂᑦ ᐃᑦᓰᔭᖅᓗᒋᓪᓗ, ᖁᕕᐊᓲᖃᑎᒌᒡᓗᑎᒃ. ᑐᒃᓯᐊᖅᕕᖕᒥᖕᓄᐊᖅᐳᓪᓗ ᒎᑎᓐᖑᐊᒥᖕᓄᑦ, ᑕᕝᕙᓂᓗ ᓂᕆᕗᑦ, ᐃᒥᖅᓗᑎᒡᓗ ᐃᔪᕿᑕᐅᑎᒋᕚᓪᓗ ᐊᐱᒥᓕᒃ. 
28ᒐᐅᓪ ᐃᐱᑎᐅᑉ ᐃᕐᖕᓂᖓ ᐅᖃᖅᐳᖅ, “ᖃᓄᐃᑦᑑᕙ ᐊᐱᒥᓕᒃ, ᖃᓄᐃᑦᑑᕕᑕᓗ ᐊᖑᑕᐅᔪᒍᑦ ᓯᑭᒻᒥ? ᓱᖕᒪᑦ ᑭᒡᒐᖅᑐᕆᐊᖃᖅᐸᕗᑦ? ᔨᕈᐸᐅᓕᐅᑉ ᐃᕐᖕᓂᖓ ᔨᐳᓪᓗ ᐅᓇᑕᖅᑐᒃᓴᖁᑎᖏᑕ ᐊᖓᔪᖅᑳᖓ ᐱᔨᑦᓯᓚᐅᓐᖏᓚᖅ ᕼᐊᒧᕆᐅᑉ ᐃᓄᖏᓐᓂᒃ ᑖᓐᓇ ᓄᓇᑖᖅᑎᑦᓯᓚᐅᖅᑐᖅ ᓯᑭᒻᒥᒃ? ᐅᕙᒍᓪᓕ ᓱᖕᒪᑦ ᑭᒡᒐᖅᑐᕆᐊᖃᖅᐱᑖ ᑖᑦᓱᒥᖓ? 
29ᐊᐅᓚᑦᓯᒍᒪ ᐃᓄᖕᓂᒃ ᑖᒃᑯᓂᖓ! ᐲᖅᑎᒃᑲᔭᖅᐸᕋ ᐊᐱᒥᓕᒃ! ᐅᖃᐅᑎᒐᔭᖅᐸᕋ, ‘ᐅᓇᑕᖅᑐᒃᓴᖁᑎᑎᑦ ᐸᕐᖕᓇᒃᓗᒋᑦ, ᕾᓕᕆᑦ ᐅᓇᑕᕆᐊᖅᑐᖅᓗᑎᑦ!’” 
30ᔨᐳᓪ ᐃᒡᓗᒐᓴᖕᓂᒃ ᐊᐅᓚᑦᓯᔪᖅ, ᑐᓴᕋᒥ ᒐᐅᓕᐅᑉ ᐃᐱᑎᐅᑉ ᐃᕐᖕᓂᖓᑕ ᐅᖃᐅᓯᖏᓐᓂᒃ ᓂᓐᖓᒃᐳᖅ. 
31ᐅᖃᕆᐊᖅᑐᖅᑐᓂᒡᓗ ᑎᓕᓯᕗᖅ ᐊᐱᒥᓕᑭᒧᑦ ᐊᕈᒪ-ᒦᑎᓪᓗᒍ, ᐅᖃᖅᓗᓂ, “ᒐᐅᓪ ᐃᐱᑎᐅᑉ ᐃᕐᖕᓂᖓ ᐃᓚᖏᓪᓗ ᓯᑭᒻᒧᑦ ᑎᑭᓯᒪᖕᒪᑕ, ᐃᒡᓗᒐᓴᖕᓃᑦᑐᓪᓗ ᐃᓕᖕᓂᒃ ᐃᑎᖁᔨᖏᓪᓗᑎᒃ ᐊᑭᕋᖅᑐᓕᖅᑎᑉᐰᑦ. 
32ᒫᓐᓇᓕ, ᐅᓐᓄᐊᒃᑯᑦ ᐅᓇᑕᖅᑐᒃᓴᖁᑎᑎᓪᓗ ᐃᓚᒋᔭᑎᑦ, ᐱᕈᖅᓰᕕᖕᓂ ᐃᔨᖅᓯᒪᓗᓯ ᐅᑕᖅᑭᔭᖅᑐᕆᑦᓯ. 
33ᐅᓪᓛᖑᓕᖅᐸᑦ ᓯᕿᓂᖅ ᓄᐃᓕᖅᑎᓪᓗᒍ, ᐅᓪᓛᕈᖅᓗᓯ ᒪᑭᓪᓗᓯ ᐃᒡᓗᒐᓴᖕᒥᐅᑦ ᐅᐸᓗᐃᓗᒋᑦ ᐅᓇᑕᕆᐊᓛᖅᐸᓯ; ᒐᐅᓪ ᐅᓇᑕᖅᑐᒃᓴᖁᑎᖏᓪᓗ ᐊᓂᒃᐸᑕ ᐅᓇᑕᕆᐊᓕᖅᓗᑎᒃ ᐃᓕᑦᓯᓐᓂᒃ, ᐱᕕᒃᓴᕆᔪᓐᓇᖅᑕᑦᓯᓐᓄᑦ ᖃᓄᑐᐃᓐᓇᖅ ᐱᓂᐊᖅᕕᒋᓯᐅᒃ!”
34ᐊᐱᒥᓕᒃ ᐅᓇᑕᖅᑐᒃᓴᖁᑎᓕᒫᖏᓪᓗ ᓇᔪᖅᑎᖏᑦ ᒪᑭᑉᐳᑦ ᐅᓐᓄᐊᒥ, ᐃᔨᖅᓗᑎᒡᓗ ᓯᑭᒻᒥᐅᑉ ᓯᓚᑖᓄᑦ ᓯᑕᒤᖑᓪᓗᑎᒃ. 
35ᒐᐅᓕ ᐃᐱᑎᐅᑉ ᐃᕐᖕᓂᖓ ᐊᓂᖕᒪᑦ ᐃᒡᓗᒐᓮᑦ ᐃᑎᖅᑕᖅᕕᖓᓃᓕᖅᓗᓂ; ᐊᐱᒥᓕᑭᓗ ᐅᓇᑕᖅᑐᒃᓴᖁᑎᓂᓗ ᐃᓚᒋᔭᖏᑦ ᒪᑭᑉᐳᑦ ᐃᔨᖅᓯᒪᕝᕕᒋᔭᒥᖕᓂᑦ. 
36ᒐᐅᓕᐅᓪᓕ ᐅᓇᑕᖅᑐᒃᓮᑦ ᑕᑯᒐᒥᒋᑦ, ᔨᐳᓪᒧᑦ ᐅᖃᖅᐳᖅ, “ᑕᑯᒃᑭᑦ, ᐃᓄᐃᑦ ᐊᖅᑲᖅᑎᖅᑐᑦ ᖃᖅᑬᑦ ᖄᖏᓐᓂᑦ!” ᔨᐴᓕᐅᑉ ᐅᖃᐅᑎᕚ, “ᖃᖅᑬᑦ ᖄᖏᑕ ᑕᕐᕋᖏᓐᓂᒃ ᑕᑯᓐᓇᖅᑐᑎᑦ ᐃᓅᔮᖅᑐᓂᒃ.”
37ᒐᐅᓕ ᐅᖃᒃᑲᓐᓂᖅᐳᖅ, “ᑕᑯᒋᑦ, ᐃᓄᐃᑦ ᐅᑯᐊ ᐊᖅᑲᖅᑎᖅᑐᑦ ᓄᓇᑦᑕ ᐊᑯᓐᓂᖓᓂᑦ ᐱᔪᑦ, ᐊᓯᖏᓪᓗ ᕾᔪᑦ ᐊᖅᑯᑎᒃᑯᑦ ᓇᐹᖅᑐᑦ ᐆᒃᒥᒃ ᐊᑎᓕᐅᑉ ᓯᕗᓂᒃᓴᒥᒃ ᓇᓚᐅᑦᑍᕕᐅᑉ ᓇᓛᓂᑦ!”
38ᑕᕝᕙ ᔨᐳᓕᐅᑉ ᐅᖃᐅᑎᕚ, “ᐅᖃᐅᓯᖅᔪᐊᕌᓗᒡᑎᓪᓕ ᓇᐅᒃ? ᐅᖃᓚᐅᕋᕕᑦ, ‘ᐊᐱᒥᓕᒃ ᓱᓇᐅᖕᒪᑦ, ᓱᖕᒪᓪᓗ ᑭᒡᒐᖅᑐᕆᐊᖃᖅᐱᑎᒎ.’ ᑖᒃᑯᐊᖑᓐᖏᓛᑦ ᐃᓄᐃᑦ ᒥᑕᐅᑎᒋᓚᐅᖅᑕᑎᑦ. ᒫᓐᓇ ᐂᓕᕆ ᐅᓇᑕᖃᑎᒋᔭᖅᑐᖅᓗᒋᑦ.” 
39ᑕᕝᕙ ᒐᐅᓪ ᐊᓂᕗᖅ ᐅᓇᑕᖅᑐᒃᓴᖁᑎᓂ ᓯᑭᒻᒥᐅᑦ ᓯᕗᓕᖅᓗᒋᑦ, ᐅᓇᑕᕆᐊᓕᖅᓗᑎᒃ ᐊᐱᒥᓕᒃᒥᒃ. 
40ᑕᕝᕙ ᐊᐱᒥᓕᑭᐅᑉ ᒪᓕᒃᓴᖅᐰᑦ, ᑖᑦᓱᒥᖓᓗ ᕿᒪᒃᓯᓪᓗᑎᒃ; ᐅᓄᖅᑐᑦ ᐃᑭᓕᖅᑕᐅᕗᑦ, ᐃᒡᓗᒐᓮᑦ ᐃᑎᖅᑕᖅᕕᖓ ᑎᑭᓪᓗᒍ ᐊᒡᓛᑦ. 
41ᐊᐱᒥᓕᒃ ᓄᓇᖃᓚᐅᖅᐳᖅ ᐊᕈᒪ-ᒥ; ᔨᐳᓕᐅᓪᓗ ᒐᐅᓪ ᐃᓚᖏᓪᓗ ᐊᐅᓪᓚᖅᑎᓚᐅᖅᐰᑦ ᐃᒡᓗᒐᓴᖕᓂᑦ, ᓯᑭᒻᒥᓗ ᑕᕝᕙᓂ ᓄᓇᖃᕈᓐᓁᖅᑎᓪᓗᒋᑦ.
42ᖃᐅᑎᓪᓗᒍ ᐅᓇᑕᖅᑐᒃᓮᑦ ᐂᒋᕗᑦ ᐱᕈᖅᓰᕕᖕᓄᑦ, ᐊᐱᒥᓕᒃ ᑕᒪᑐᒥᖓ ᑐᓴᖅᑎᑕᐅᒋᓪᓗᓂ, 
43ᐅᓇᑕᖅᑐᒃᓴᖁᑎᓂ ᐊᒡᒍᖅᐰᑦ ᐱᖓᓲᓕᓪᓗᒋᑦ, ᐃᔨᖅᓯᒪᓪᓗᑎᒃ ᐅᑕᖅᑭᖁᓪᓗᒋᑦ ᐱᕈᖅᓰᕕᖕᓂ; ᐃᓄᐃᓪᓗ ᑕᑯᒐᒥᒋᑦ ᐃᒡᓗᒐᓴᖕᓂᑦ ᐊᓂᔪᑦ, ᐃᔨᖅᓯᒪᕝᕕᖕᒥᖕᓂᑦ ᒪᑭᑉᐳᑦ ᑐᖁᓪᓗᒋᓪᓗ. 
44ᐊᐱᒥᓕᒃ ᐅᓇᑕᖅᑐᒃᓴᖁᑎᖏᓪᓗ ᑐᐊᕕᖅᓗᑎᒃ ᐅᐸᒃᑐᓕᖅᐳᑦ ᐃᒡᓗᒐᓮᑦ ᐃᑎᖅᑕᖅᕕᖓᓄ ᐂᓪᓗᑎᒃ, ᐃᓚᖏᑦᑕ ᐊᓯᖏᑦ ᒪᕐᕈᐃᑦ ᐅᓇᑕᕆᐊᖅᐳᑦ ᐱᕈᖅᓰᕕᖕᒦᑦᑐᓂᒃ ᑐᖁᑍᓐᓇᕆᓪᓗᒋᑦ. 
45ᐊᐱᒥᓕᒃᑯᑦ ᐅᓇᑕᖅᐳᑦ ᐅᓪᓗᓕᒫᖅ ᐃᒡᓗᒐᓴᒡᔪᐊᕐᖕᒥᐅᓂᒃ, ᐃᒡᓗᒐᓮᑦ ᓵᓚᒋᓪᓗᒋᑦ, ᓄᓇᖃᖅᑐᑦ ᑐᖁᑉᐰᑦ; ᐃᒡᓗᒐᓮᓪᓗ ᓯᖁᑦᑎᖅᓗᒋᑦ, ᓄᓇᓗ ᑕᕆᐅᕐᖕᒥᒃ ᑲᓐᖓᖅᑎᖅᕕᒋᓪᓗᒍ.
46ᐃᓄᓕᒫᓪᓕ ᓯᑭᒻᒥᐅᑦ ᓇᐸᔪᖅᔪᐊᒦᑦᑐᑦ ᑕᒪᑐᒥᖓ ᑐᓴᕋᒥᒃ, ᕿᒫᕕᖕᒧᑦ ᐃᑎᖅᐳᑦ ᑐᒃᓯᐊᖅᕕᖕᒦᑦᑐᒧᑦ ᐰᓕᒧᑦ ᒎᑎᓐᖑᐊᖃᖅᕕᖕᒧᑦ. 
47ᐊᐱᒥᓕᒃ ᐅᖃᐅᑦᔭᐅᕗᖅ ᐃᓄᐃᑦ ᓯᑭᒻᒥᐅᑉ ᓇᐸᔪᖅᔪᐊᖓᓃᑦᑐᒧᑦ ᕿᒫᓯᒪᓕᕐᖕᓂᖏᓐᓂᒃ. 
48ᑕᕝᕙ ᐊᐱᒥᓕᒃ ᒪᔪᕋᖅᐳᖅ ᖃᖅᑲᐅᑉ ᔭᓪᒧᓐᒧᑦ, ᐅᓇᑕᖅᑐᒃᓴᖁᑎᓂ ᓇᔪᖅᑎᒋᔭᓂ ᐃᓚᒋᓪᓗᒋᑦ; ᐊᐱᒥᓕᒃᓗ ᐅᓕᒪᐅᒻᒥᒃ ᑎᒍᓯᓪᓗᓂ ᓇᐹᖅᑑᑉ ᐊᕙᓚᖓᔪᖏᓐᓂᒃ ᓇᑲᑦᓯᕗᖅ, ᑎᒍᓪᓗᒋᑦ ᐃᖅᓱᓕᖅᐰᑦ. ᐅᓇᑕᖅᑐᒃᓴᖁᑎᓂ ᐃᓚᒋᔭᓂ ᐅᖃᐅᑎᕔᑦ, “ᐅᕙᓐᓂᒃ ᑕᑯᓐᓇᕋᑦᓯ, ᑍᒫᑦᓮᓐᓇᖅ ᑐᐊᕕᖅᓗᓯ ᐱᒋᑦᓯ.” 
49ᐃᓄᓕᒫᓪᓗ ᓇᑲᑦᓯᕗᑦ ᓇᐹᖅᑐᑦ ᐊᕙᓚᖓᔪᖏᓐᓂᑦ; ᐊᐱᒥᓕᑭᒥᒡᓗ ᒪᓕᒡᓗᑎᒃ, ᑲᑎᑉᐰᓪᓗ ᕿᔪᐃᑦ ᕿᒫᓯᒪᕕᒋᔭᖓᓐᓄᑦ. ᐃᑯᐊᓪᓚᒃᐹᓪᓗ, ᐃᓄᐃᑦ ᓯᑭᒻᒥ ᐳᖅᑐᔪᒦᑎᓪᓗᒋᑦ, ᐃᓄᓕᒫᖏᓪᓗ ᑕᕝᕙᓃᑦᑐᑦ ᑐᖁᕗᑦ; ᐃᒪᖄ 1,000-ᑦ ᐊᖑᑎᑦ ᐊᕐᖕᓁᓪᓗ.
50ᐊᐱᒥᓕᒃ ᐂᒋᕗᖅ ᑎᐱᔾᒧᑦ, ᐃᒡᓗᒐᓴᖏᓪᓗ ᓵᓚᒋᓪᓗᒋᑦ ᑎᒍᕔᑦ. 
51ᑍᑲᓂᓗ ᓇᐸᔪᖅᔪᐊᖃᖅᐳᖅ ᐊᑦᑕᕐᖕᓇᖏᑦᑐᒥᒃ, ᑕᕝᕙᓃᑦᑐᓪᓗ ᐊᖑᑏᑦ ᐊᕐᖕᓁᓪᓗ ᐃᒡᓗᒐᓴᖕᓃᑦᑐᑦ ᑕᕝᕗᖓ ᕿᒫᕗᑦ, ᐅᒃᑯᐊᖓᓗ ᐊᑦᓱᖏᖅᓗᒍ; ᐊᐱᒥᓕᒃᑯᓪᓕ ᑕᕝᕗᓐᖓᕋᒥᒃ ᖃᖓᓄᐊᖅᐳᑦ. 
52ᐊᐱᒥᓕᒃᓗ ᑕᕝᕗᓐᖓᖅᓗᓂ ᓇᐸᔪᐊᓗᖕᒧᑦ, ᐅᓇᑕᖃᑎᒋᕔᑦ, ᐹᖓᓄᐊᖅᐳᓪᓗ ᐃᑯᐊᓪᓚᒍᒪᓪᓗᒍ. 
53ᐊᕐᖕᓇᐅᓪᓕ ᓯᖃᓪᓕᓯᕕᐅᑉ ᖄᖓᓃᑦᑐᒧᑦ ᐅᔭᕋᖕᒧᑦ ᐊᐱᒥᓕᑭ ᒥᓗᖅᐹ ᓂᐊᖁᐊᒍᑦ, ᓂᐊᖁᖓᑕᓗ ᓴᐅᓂᖓ ᓯᖁᒻᒪᑖᖅᐹ. 
54ᑐᐊᕕᖅᓗᓂ ᐃᓅᓱᒃᑐᖅ ᐅᓇᑕᐅᑎᖏᓐᓂᒃ ᐊᒡᔭᖅᓯᔪᖅ ᕾᖁᕚ, ᐅᖃᐅᑎᓪᓗᒍᓗ, “ᓴᕕᒡᔪᐊᑦ ᐊᒧᓗᒍ ᑐᖁᓚᐅᓐᖓ, ᐅᖃᐅᓯᐅᖃᑦᑕᕈᒪᖏᓐᓇᒪ ᐊᕐᖕᓇᒧᑦ ᑐᖁᑕᐅᓂᕋᖅᑕᐅᓗᖓ.” ᐊᓱᐃᓛᒃ ᐃᓅᓱᒃᑑᑉ ᑲᐱᕚ ᑐᖁᓪᓗᓂᓗ. 
55ᐄᓴᕅᓕᒥᐅᑦ ᑕᑯᒐᒥᒃ ᐊᐱᒥᓕᒃ ᑐᖁᖕᒪᑦ, ᐊᖏᕋᖅᑐᐃᓐᓇᐅᕗᑦ.
56ᑍᒤᒻᒪᑦ ᒎᑎᐅᑉ ᐊᑭᓂᐊᓚᐅᖅᐹ ᐊᐱᒥᓕᒃ ᐱᕋᔭᖕᓂᕆᓚᐅᖅᑕᖓᓄᑦ ᐊᑖᑕᒥᓄᑦ, ᑐᖁᑦᓯᓚᐅᕐᖕᒪᑦ ᖃᑕᓐᖑᑎᒥᓂᒃ 70-ᓂᒃ. 
57ᒎᑎᐅᑦᑕᐅᖅ ᓯᑭᒻᒥᐅᑦ ᐊᒃᓱᕈᕐᖕᓇᖅᑐᒃᑰᖅᑎᓚᐅᖅᐰᑦ ᐱᐅᖏᑦᑐᒥᒃ ᐱᓇᓱᐊᓚᐅᕐᖕᓂᖏᓐᓄᑦ ᔫᑕᒻ, ᔨᕈᐸᐅᓕᐅᑉ ᐃᕐᖕᓂᖓᑕ ᐅᖃᐅᓯᕆᓚᐅᖅᑕᖓᑐᑦ ᐅᖃᕐᖕᓂᖅᓗᕕᒋᓚᐅᕐᖕᒪᒋᑦ.
