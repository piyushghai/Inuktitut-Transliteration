1ᐊᖓᔪᖅᑳᖅᔪᐊᖅ ᑍᕕᑎ ᐃᑦᑐᒻᒪᕆᐅᓕᖅᑎᓪᓗᒍ ᐅᓄᖅᑐᓂᒃ ᐊᕐᕌᒍᖃᓕᖅᓱᓂ, ᐱᔨᖏᑕ ᕿᐲᖕᓄᑦ ᐅᖅᑰᓯᑎᓐᓇᓱᖃᑦᑕᕋᓗᕐᖕᐊᒪᑦᔪᑦ, ᐅᖅᑰᓯᔪᓐᓁᓪᓕᓚᐅᖅᐳᖅ. 
2ᑍᒤᒻᒪᑦ ᐱᔨᖏᑦ ᑖᑦᓱᒧᖓ ᐅᖃᓕᖅᐳᑦ, “ᐊᖓᔪᖅᑳᖅᔪᐊᖅ ᐃᓅᓱᒃᑐᒥᒃ ᐊᕐᖕᓇᒥᒃ ᓇᓂᓯᑦᔪᑎᔪᒪᓕᕋᑦᑎᒋᑦ ᐱᔨᑦᓯᕋᖅᑎᒋᓂᐊᖅᑕᕐᖕᓂᒃ. ᐃᕝᕕᑦ ᓴᓂᐊᓂ ᓇᓚᓗᓂ ᑖᑦᓱᒧᖓ ᐅᖅᑰᑎᑕᐅᓂᐊᕋᕕᑦ.” 
3ᑕᕝᕙ ᕿᓂᓕᓚᐅᖅᐳᑦ ᐄᓴᕅᓕᒥᐅᓂ ᐃᓅᓱᒃᑐᒥᒃ ᐊᕐᖕᓇᒥᒃ ᐃᓂᖁᓇᖅᑐᒥᒃ, ᑕᕝᕙ ᓄᓇᒥᑦ ᓲᓇᒥᑦ ᓇᓂᓯᕗᑦ ᐃᓅᓱᒃᑐᒥᒃ ᐊᕐᖕᓇᒥᒃ ᐊᑎᖃᖅᑐᒥᒃ ᐊᐱᓵᒡᒥᒃ, ᐊᖓᔪᖅᑳᖅᔪᐊᒧᓪᓗ ᐋᑕᐅᕗᖅ. 
4ᑖᓐᓇ ᐃᓂᖁᓇᓪᓚᕆᓚᐅᖅᐳᖅ; ᐊᖓᔪᖅᑳᖅᔪᐊᓪᓗ ᑲᒪᔨᒋᓕᖅᐹ ᐱᔨᑦᓯᕋᖅᑎᒋᓪᓗᒍ; ᐊᖓᔪᖅᑳᖅᔪᐊᓪᓕ ᐃᓐᓇᖓᖃᑎᒋᓚᐅᓐᖏᓛ.
5ᑕᕝᕙ ᐊᑐᓁᔭ ᕼᐊᒋᑎᐅᑉ ᐃᕐᖕᓂᖓ ᐃᒻᒥᓂᒃ ᐊᖏᔪᕈᖅᑎᓐᓇᓱᐊᓚᐅᖅᐳᖅ, ᐅᖃᖅᓗᓂ, “ᐊᖓᔪᖅᑳᖅᔪᐊᓐᖑᕐᖕᓂᐊᖅᐳᖓ”; ᓇᖕᒥᓂᖅᓗ ᕿᒧᒃᓯᐅᑎᑖᓚᐅᖅᐳᖅ ᐊᒃᓴᓗᐊᓕᖕᒥᒃ ᕿᒻᒥᔪᐊᓂᓗ ᐃᑭᒪᔪᒃᓴᓂᒃ, 50-ᓂᒡᓗ ᐊᖑᑎᓂᒃ ᓯᕗᓂᕐᖕᒥᓂ ᐅᓪᓚᒃᑐᒃᓴᓂᒃ ᐋᖅᑮᓚᐅᖅᐳᖅ. 
6ᐊᑖᑕᖓᑕᓗ ᐃᓂᖅᑎᓚᐅᓐᖏᓛ ᐅᖃᐅᑎᓚᐅᕋᓂᐅᒡᓗ, “ᓱᖕᒪᑦ ᑍᒤᓕᐅᖅᐱᑦ?” ᑖᓐᓇᓗ ᐊᖑᑎᑦᓯᐊᕙᐅᓚᐅᖅᐳᖅ; ᐋᑉᓴᓚᐅᑉ ᓄᑲᖓ ᑐᖓᓕᕆᓪᓗᓂᐅᒃ. 
7ᑕᕝᕙ ᐅᖃᖃᑎᖃᓕᖅᐳᖅ ᔪᐊᐱᒥᒃ ᔨᕈᐃᐊᐅᑉ ᐃᕐᖕᓂᖓᓂᒃ ᐊᐰᐊᑕᒥᒡᓗ ᑐᓂᕐᕈᓯᖅᑎᑦᓯᔨᒥᒃ; ᑖᒃᑯᐊᒃ ᒪᓕᓕᖅᐳᒃ ᐊᑐᓁᔭᒥᒃ ᐃᑲᔪᖅᓗᒍᓗ. 
8ᔭᑑᒃᓕ ᑐᓂᕐᕈᓯᖅᑎᑦᓯᔨ, ᐱᓁᐊᓗ ᔨᕼᐅᐃᐊᑕᐅᑉ ᐃᕐᖕᓂᖓ, ᓁᑕᓂᓗ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ, ᓯᒥᐂᓗ, ᕆᐂᓗ, ᑍᕕᑎᐅᓪᓗ ᓴᐳᓐᓂᐊᖅᑎᖏᑦ ᐊᔪᖏᑦᑐᖅᔪᐊᑦ ᐊᑐᓁᔭᒥᒃ ᐃᑲᔪᖅᑐᓚᐅᓐᖏᓚᑦ.
9ᐊᑐᓁᔭ ᑐᓂᕐᕈᓯᖅᐳᖅ ᓰᐱᓂᒃ, ᐃᒻᒧᒃᓯᐅᒐᕐᖕᓂᒡᓗ, ᓄᕐᕋᕐᖕᓂᒡᓗ ᖁᐃᒃᑎᑦᓯᐊᕆᓯᒪᔪᓂᒃ, ᓄᓇᒥ ᖁᒡᓗᒋᐊᖅᔪᐊᑉ ᐅᔭᕋᖓᓂ ᐊᑎᓕᖕᒥ, ᐃᓐ-ᕈᒋᐅᑉ ᖃᓂᒋᔭᖓᓂ. ᕾᖁᔨᓪᓗᓂ ᖃᑕᓐᖑᑎᓕᒫᒥᓂᒃ ᐊᖓᔪᖅᑳᖅᔪᐊᑉ ᐃᕐᖕᓂᖏᓐᓂᒃ ᐊᖓᔪᖅᑳᖅᔪᐊᓪᓗ ᐊᖓᔪᖅᑳᖁᑎᖏᓐᓂᒃ ᔫᑕᒥᐅᑕᓂᒃ, 
10ᕾᖁᔨᓚᐅᓐᖏᓚᖅᓕ ᓁᑕᓂᒥᒃ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᓂᒃ ᐱᓁᐊᒥᒡᓘᓐᓃᑦ ᐊᔪᖏᑦᑐᖅᔪᐊᓂᒡᓘᓐᓃᑦ ᐅᓇᑕᖅᑐᒃᓴᓂᒃ ᓲᓗᒨᓂᒥᒡᓘᓐᓃᑦ ᖃᑕᓐᖑᑎᒥᓂᒃ.
11ᓁᑕᓂ ᐹᓯᐸᒧᑦ ᐅᖃᖅᐳᖅ ᓲᓗᒨᓂᐅᑉ ᐊᓈᓇᖓᓄᑦ, “ᑐᓴᓚᐅᓐᖏᓚᑏᑦ ᐊᑐᓁᔭᒥᒃ ᕼᐊᒋᑎᐅᑉ ᐃᕐᖕᓂᖓᓂᒃ ᑖᓐᓇ ᐊᖓᔪᖅᑳᖅᔪᐊᓐᖑᕐᖕᒪᑦ? ᐊᖓᔪᖅᑳᖅᔪᐊᕗᓪᓗ ᑍᕕᑎ ᑕᒪᑐᒥᖓ ᖃᐅᔨᒪᓐᖏᓛᖅ? 
12ᑍᒤᒻᒪᓪᓕ ᒫᓐᓇ ᕾᒋᑦ ᐅᖃᐅᑎᓚᐅᖅᓚᒋᑦ, ᐃᓄᓰᑦ ᓇᖕᒥᓂᖅ ᓴᐳᑎᓂᐊᕋᕕᐅᒃ ᐃᕐᖕᓂᖅᐱᓪᓗ ᓲᓗᒨᓂᐅᑉ ᐃᓅᓯᖓ. 
13ᒫᓐᓇᑲᐅᑎᒋ ᐂᓕᕆᑦ ᐊᖓᔪᖅᑳᖅᔪᐊᕐᖕᒧᑦ ᑍᕕᑎᒧᑦ, ᐅᖃᐅᑎᓗᒍ, ‘ᐅᖃᓚᐅᖅᓯᒪᓐᖏᓚᑏᑦ, ᐊᖓᔪᖅᑳᖅᔪᐊᕋ, ᐅᕙᓐᓄᑦ ᐅᖃᕕᒡᓗᑎᑦ ᐊᖏᓚᐅᖅᓯᒪᖓᕕᑦ ᐱᔨᖕᓄᑦ, ᐅᖃᖅᓗᑎᑦ “ᐃᕐᖕᓃᑦ ᓲᓗᒨᓂ ᐅᕙᓐᓂᒃ ᑭᖑᕝᕕᐅᑎᓛᖅᑐᖅ ᐃᓇᖐᖅᓗᖓ? ᐃᒃᓯᕙᐅᑕᖅᔪᐊᓐᓂᓗ ᐃᒃᓯᕙᓕᖅᓗᓂ”? ᓱᖕᒪᓪᓕ ᐊᑐᓁᔭ ᐊᖓᔪᖅᑳᖅᔪᐊᓐᖑᓕᖅᐸ?’ 
14ᑕᕝᕙ ᐅᖃᓪᓚᒃᑎᓪᓗᑎᑦ ᓱᓕ ᐊᖓᔪᖅᑳᖅᔪᐊᕐᖕᒧᑦ, ᑕᕝᕗᖓ ᐃᑎᕐᖕᓂᐊᖅᐳᖓ ᐅᓂᒃᑲᐅᓯᕆᔭᑎᑦ ᓇᓗᓁᒃᑲᓐᓂᖅᓗᒋᑦ.”
15ᑍᒤᒻᒪᑦ ᐹᓯᐸ ᐊᖓᔪᖅᑳᖅᔪᐊᑉ ᐃᒡᓗᕈᓯᖓᓄᑦ ᐃᑎᖅᐳᖅ ᐊᖓᔪᖅᑳᖅᔪᐊᖅ ᐃᑐᐊᓘᓕᓚᐅᖅᐳᖅ, ᐊᕐᖕᓇᖅ ᐊᐱᓵᒡ ᓲᓇᒤᑎᒥᐅᑕᖅ ᐊᖓᔪᖅᑳᖅᔪᐊᕐᖕᒥᒃ ᐱᔨᑦᓯᖅᑎᓪᓗᒍ. 
16ᐹᓯᐸ ᐅᑯᕗᖅ ᐊᖓᔪᖅᑳᖅᔪᐊᑉ ᓵᖓᓄᑦ, ᐊᖓᔪᖅᑳᖅᔪᐊᓪᓗ ᐊᐱᕆᕚ, “ᓱᓇᒥᒃ ᐱᔪᒪᕖᑦ?”
17ᑖᓐᓇ ᑭᐅᕗᖅ, “ᐊᖓᔪᖅᑳᖅᔪᐊᖅ ᐅᖃᕕᒃᑎᓚᐅᖅᓯᒪᒐᕕᓐᖓ ᐊᖏᒻᒪᕆᒃᓗᖓ ᐊᑕᓂᐅᑉ ᒎᑎᕕᑦ ᐊᑎᖓ ᑍᓪᓗᒍ, ‘ᐃᕐᖕᓃᑦ ᓲᓗᒨᓂ ᐊᖓᔪᖅᑳᖅᔪᐊᓐᖑᓛᖅᐳᖅ ᑭᖑᕝᕕᖅᓗᖓ, ᐃᒃᓯᕙᓕᖅᓗᓂᓗ ᐃᒃᓯᕙᐊᑕᖅᔪᐊᓐᓂ.’ 
18ᒫᓐᓇᓕ ᑕᑯᒋᑦ, ᐊᑐᓁᔭ ᐊᖓᔪᖅᑳᖅᔪᐊᖑᓕᖅᐳᖅ, ᐊᒡᓛᑦ ᐊᑕᓂᕋ ᐊᖓᔪᖅᑳᖅᔪᐊᖅ ᖃᐅᔨᓚᐅᓐᖏᑎᓪᓗᑎᑦ. 
19ᑐᓂᕐᕈᓯᖅᓯᒪᓕᕇᖅᐳᖅ ᐅᓄᖅᑐᓂᒃ ᐊᖑᓴᓪᓗᓂᒃ ᓰᐱᓂᒡᓗ ᓄᕐᕋᕐᖕᓂᒡᓗ ᖁᐃᒃᓯᑦᑎᐊᕆᔭᐅᓯᒪᔪᓂᒃ ᕾᖁᔨᓪᓗᓂᓗ ᐊᖓᔪᖅᑳᖅᔪᐊᑉ ᐃᕐᖕᓂᖏᓐᓂᒃ, ᐊᐰᐊᑕᓗ ᑐᓂᕐᕈᓯᖅᑎᑦᓯᔨ ᕾᖁᓪᓗᓂᐅᒃ, ᔪᐊᐱᓗ ᐅᓇᑕᖅᑐᒃᓴᖁᑎᕕᑦ ᐊᖓᔪᖅᑳᖓ; ᐃᕐᖕᓂᕐᖕᓂᒡᓕ ᓲᓗᒨᓂᒥᒃ ᕾᖁᔨᓯᒪᓐᖏᓚᖅ. 
20ᒫᓐᓇᓕ, ᐊᑕᓂᕋ ᐊᖓᔪᖅᑳᖅᔪᐊᖅ, ᐄᓴᕅᓕᒥᐅᑦ ᐃᓄᓕᒫᖏᑦ ᐅᑕᖅᑭᕗᑦ ᐃᓕᖕᓂᑦ, ᐅᖃᐅᑎᔭᐅᔪᒪᓪᓗᑎᑦ ᑭᓇ ᐃᒃᓯᕚᕐᖕᓂᐊᓕᕐᖕᒪᖔᑦ ᐊᖓᔪᖅᑳᖅᔪᐊᒪ ᐃᒃᓯᕙᐅᑕᖅᔪᐊᖓᓂ ᑭᖑᕝᕕᖅᑕᐅᓗᓂ. 
21ᑍᒤᓐᓂᐊᖏᑉᐸᑦ ᐃᒤᑦᓱᒫᕐᖕᒪᑦ, ᐊᑕᓂᕋ ᐊᖓᔪᖅᑲᖅᔪᐊᕋ ᐃᓅᔪᓐᓃᖅᐸᑦ ᓯᕗᓕᕕᓂᓂ ᐃᓚᒋᓕᖅᓗᒋᑦ, ᐅᕙᖓ ᐃᕐᖕᓂᕋᓗ ᓲᓗᒨᓂ ᐱᐅᓯᖃᖅᕕᐅᓂᐊᖅᐳᒍᒃ ᐊᑭᕋᖅᑐᖅᑐᑎᑐᑦ.”
22ᓱᓕ ᐅᖃᓪᓚᒃᑎᓪᓗᒍ ᐊᖓᔪᖅᑳᖅᔪᐊᕐᖕᒧᑦ, ᓁᑕᓂ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ ᐃᑎᖅᐳᖅ. 
23ᑖᒃᑯᐊ ᐊᖓᔪᖅᑳᖅᔪᐊᖅ ᐅᖃᖅᕕᒋᕚᑦ, “ᑕᕝᕙ ᓁᑕᓂ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ.” ᐊᖓᔪᖅᑳᖅᔪᐊᑉ ᓵᖓᓄᑦ ᐅᑯᕗᖅ ᑮᓇᓂ ᒪᓂᖅᑲᒧᑦ ᐊᒃᑐᖅᓱᒍ. 
24ᐅᖃᖅᓗᓂᓗ, “ᐊᑕᓂᕋ ᐊᖓᔪᖅᑳᖅᔪᐊᕋ, ᐅᖃᖅᓯᒪᓕᖅᐲᑦ, ‘ᐊᑐᓁᔭ ᐅᕙᓐᓂᒃ ᐃᓇᖏᖅᓯᔪᒫᖅᐳᖅ, ᐃᒃᓯᕙᐅᑕᖅᔪᐊᓐᓂᓗ ᐃᒃᓯᕙᓕᖅᓗᓂ’? 
25ᐅᓪᓗᒥ ᐊᐅᓪᓚᖅᐳᖅ, ᑐᓂᕐᕈᓯᕆᐊᖅᑐᖅᓗᓂ ᐅᓄᖅᑐᓂᒃ ᐊᖑᓴᓪᓗᕐᖕᓂᒃ ᓰᐱᓂᒡᓗ ᓄᕐᕋᓂᒡᓗ ᖁᐃᒃᑎᑦᓯᐊᖑᓯᒪᔪᓂᒃ, ᕾᖁᔨᓪᓗᓂ ᐊᖓᔪᖅᑳᖅᔪᐊᑉ ᐃᕐᖕᓂᓕᒫᖏᓐᓂᒃ, ᔪᐊᐱᒥᒡᓗ ᐅᓇᑕᖅᑐᒃᓮᑦ ᐊᖓᔪᖅᑳᖓᓐᓂᒃ, ᐊᐰᐊᑕᒥᒡᓗ ᑐᓂᕐᕈᓯᖅᑎᑦᓯᔨᒥᒃ, ᑕᑯᒋᓪᓗ, ᒫᓐᓇ ᓂᕆᕕᒡᔪᐊᖅᐳᑦ ᐃᒥᖅᓗᑎᒡᓗ ᑖᑦᓱᒪ ᓵᖓᓂ ᕾᒐᓛᖅᓗᑎᒃ ‘ᐊᑯᓂ ᐃᓅᓕ ᐊᖓᔪᖅᑳᖅᔪᐊᖅ ᐊᑐᓁᔭ!’ 
26ᐅᕙᖓᓕ ᐱᔩᑦ, ᔭᑑᒃᓗ ᑐᓂᕐᕈᓯᖅᑎᑦᓯᔨ, ᐱᓁᐊᓘᓐᓃᑦ ᔨᕼᐅᐃᐊᑕᐅᑉ ᐃᕐᖕᓂᖓ, ᐱᔩᓪᓘᓐᓃᑦ ᓲᓗᒨᓂ ᕾᖁᔭᐅᓚᐅᓐᖏᓚᒍᑦ. 
27ᑕᒪᓐᓇ ᐱᓂᐊᕐᖕᓂᐅᑎᑕᐅᕚ ᐊᑕᓂᓐᓄᑦ ᐊᖓᔪᖅᑳᖅᔪᐊᓐᓄᑦ, ᐱᔨᑎᓪᓗ ᐅᖃᐅᑎᓚᐅᕐᖕᓇᒋᑦ ᑭᓇ ᐊᖓᔪᖅᑳᖅᔪᐊᕐᖕᒪ ᐃᒃᓯᕙᐅᑕᖅᔪᐊᖓᓂ ᐃᒃᓯᕙᔪᒃᓴᐅᖕᒪᖔᑦ ᐃᓇᖏᖅᓗᒍ?”
28ᐊᖓᔪᖅᑳᖅᔪᐊᖅ ᑍᕕᑎ ᑭᐅᕗᖅ ᐅᖃᖅᓗᓂ, “ᐹᓯᐸ ᕾᖁᒍᒃ ᐅᕙᓐᓄᑦ.” ᑖᓐᓇᓗ ᐃᑎᖅᐳᖅ ᐊᖓᔪᖅᑳᖅᔪᐊᑉ ᓇᔪᖅᑕᖓᓄᑦ, ᓇᖏᖅᓗᓂᓗ ᐊᖓᔪᖅᑳᖅᔪᐊᑉ ᓵᖓᓂ. 
29ᐊᖓᔪᖅᑳᖅᔪᐊᖅᓗ ᐊᖏᕈᑎᓕᐅᖅᐳᖅ ᐅᖃᕕᒡᓗᓂ, ᐃᒫᒃ, “ᐊᑕᓂᖅ ᐃᓅᖕᒪᑦ, ᐅᕙᓐᓂᒃ ᐱᐅᓕᒃᓯᓚᐅᖅᑐᖅ ᐊᑭᕋᖅᑐᖅᑕᐅᓂᓐᓂᑦ ᑕᒤᓐᓂᑦ, 
30ᐃᓕᖕᓄᑦ ᐅᖃᕕᓚᐅᕋᒪ ᐊᑕᓂᐅᑉ ᐄᓴᕅᓕᒥᐅᑦ ᒎᑎᖓᒍᑦ, ᐅᖃᖅᓗᖓ, ‘ᐃᓛᒃ ᓲᓗᒨᓂ ᐃᕐᖕᓃᑦ ᐊᖓᔪᖅᑳᖅᔪᐊᓐᖑᖅᑐᒃᓴᐅᕗᖅ ᑭᖑᕝᕕᖅᓗᖓ, ᑖᓐᓇᓗ ᐃᒃᓯᕙᔪᒃᓴᐅᕗᖅ ᐃᒃᓯᕙᐅᑕᖅᔪᐊᓐᓂ ᐃᓇᖏᖅᓗᖓ,’ ᐃᓛᒃ ᑍᒫᒡᓗ ᐱᓂᐊᖅᑐᒃᓴᐅᕗᖓ ᐅᓪᓗᒥ.”
31ᑕᕝᕙ ᐹᓯᐸ ᐅᑯᓪᓗᓂ ᑮᓇᓂ ᒪᓂᖅᑲᒧᑦ ᐊᒃᑐᖅᓱᒍ, ᐅᐱᒍᓱᖕᓂᕐᖕᒧᑦ ᐊᖓᔪᖅᑳᖅᔪᐊᕐᖕᒥᒃ, ᐅᖃᓕᖅᐳᖅ, “ᐊᑕᓂᕋ ᐊᖓᔪᖅᑳᖅᔪᐊᖅ ᑍᕕᑎ ᐃᓅᓕ ᐃᓱᖃᖏᑦᑐᒧᑦ!”
32ᑕᕝᕙ ᐊᖓᔪᖅᑳᖅᔪᐊᖅ ᑍᕕᑎ ᐅᖃᖅᐳᖅ, “ᔭᑑᒃ ᕾᖁᔭᐅᓕ ᑐᓂᕐᕈᓯᖅᑎᑦᓯᔨ, ᓁᑕᓂᓗ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ, ᐱᓁᐊᓗ ᔨᕼᐅᐃᐊᑕᐅᑉ ᐃᕐᖕᓂᖓ.” ᑖᒃᑯᐊᓗ ᕾᕗᑦ ᐊᖓᔪᖅᑳᖅᔪᐊᑉ ᓵᖓᓄᑦ. 
33ᐊᖓᔪᖅᑳᖅᔪᐊᓪᓗ ᐅᖃᐅᑎᕔᑦ, “ᐊᖓᔪᖅᑳᖅᔪᐊᑉ ᐱᔨᖏᑦ ᐃᓚᒋᓗᒋᑦ, ᐃᕐᖕᓂᕋ ᓲᓗᒨᓂ ᐃᑭᑎᓪᓗᒍ ᓇᖕᒥᓂᖅ ᓯᐅᑎᖅᑯᖅᑐᔪᖁᑎᓐᓄᑦ ᒋᕼᐅᓂᓕᐊᕈᑎᓯᐅᒃ; 
34ᑕᕝᕙᓂ ᔭᑑᒃ ᑐᓂᕐᕈᓯᖅᑎᑦᓯᔨᐅᑉ ᓁᑕᓂᐅᓪᓗ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᑕ ᐅᖅᓱᖅᑎᖅᓗᒍ, ᐊᖓᔪᖅᑳᖅᔪᐊᓐᖑᖅᑎᑕᒃᓴᕆᕚᒃ ᐄᓴᕅᓕᒥᐅᓄᑦ; ᑎᑦᑐᓚᐅᑎᓗ ᓂᓪᓕᖅᑎᑕᐅᓗᓂ, ᐅᖃᖅᓗᓯ, ‘ᐊᑯᓂ ᐃᓅᓕ ᐊᖓᔪᖅᑳᖅᔪᐊᖅ ᓲᓗᒨᓂ!’ 
35ᐅᑎᓕᕈᑦᓯ ᒪᓕᒡᓗᓯᐅᒃ ᐃᒃᓯᕙᐅᑕᖅᔪᐊᓐᓄᑦ ᐃᖏᑎᑕᒃᓴᕆᕙᓯ; ᑖᓐᓇ ᐊᖓᔪᖅᑳᖅᔪᐊᓐᖑᕐᖕᓂᐊᕐᖕᒪᑦ ᐃᓇᖏᖅᓗᖓ; ᓂᕈᐊᖅᓯᒪᒐᒃᑯ ᐊᖓᔪᖅᑳᖅᔪᐊᓐᖑᖁᓪᓗᒍ ᐄᓴᕅᓕᒧᑦ ᔫᑕᒧᓪᓗ.” 
36ᐱᓁᐊᓗ ᔨᕼᐅᐃᐊᑕᐅᑉ ᐃᕐᖕᓂᖓ ᐊᖓᔪᖅᑳᖅᔪᐊᕐᖕᒧᑦ ᑭᐅᕗᖅ, “ᐋᒦᓐ! ᐊᑕᓂᐅᑉ ᒎᑎᐅᑉ ᐊᖓᔪᖅᑳᖅᔪᐊᒪ ᐊᑕᓂᖓᑕ ᑍᒤᑎᓪᓕᐅᒃ. 
37ᐊᑕᓂᐅᑉ ᐃᓚᒋᖃᑦᑕᓚᐅᕐᖕᒪᒍ ᐊᖓᔪᖅᑳᖅᔪᐊᖅ, ᓲᓗᒨᓂᐅᓪᓗ ᐊᖓᔪᖅᑳᖅᔪᐊᖑᓂᖓ ᐱᔪᓐᓇᕐᖕᓂᖅᓴᐅᓕ ᐊᖓᔪᖅᑳᒪ ᑍᕕᑎᐅᑉ ᐊᖓᔪᖅᑳᖅᔪᐊᖑᓂᖓᓂᑦ.”
38ᑖᒃᑯᐊ ᔭᑑᒃ ᑐᓂᕐᕈᓯᖅᑎᑦᓯᔨ, ᓁᑕᓂᓗ ᒎᑎᐅᑉ ᐱᔪᖃᓛᖅᑐᒥ ᐅᖃᖅᑎᖓ, ᐱᓁᐊᓗ ᔨᕼᐅᐃᐊᑕᐅᑉ ᐃᕐᖕᓂᖓ, ᐊᖓᔪᖅᑳᖅᔪᐊᓪᓗ ᓴᐳᓐᓂᐊᖅᑎᖏᑦ ᓯᕆᑍᑏᑦ ᐱᓕᑍᑏᓪᓗ, ᓲᓗᒨᓂ ᐊᖓᔪᖅᑳᖅᔪᐊᑉ ᑍᕕᑎᐅᑉ ᓯᐅᑎᖅᑯᖅᑐᔪᖁᑎᖓᓄᑦ ᐃᑭᑎᑉᐹᑦ, ᒋᕼᐅᓂᒧᐊᖅᑎᓪᓗᒍ. 
39ᑕᕝᕙᓂ ᔭᑑᒃ ᑐᓂᕐᕈᓯᖅᑎᑦᓯᔨ ᓇᒡᔪᕕᓂᖅ ᐸᐅᕐᖓᐅᑉ ᐅᖅᓱᖓᓂᒃ ᐃᒪᓕᒃ ᑐᐱᖅᔪᐊᒥᑦ ᑲᑎᒪᕕᖕᒥᑦ ᐱᓯᒪᔭᒥᓂᒃ ᑕᕝᕙᓐᖓᑦ ᓲᓗᒨᓂ ᑯᕝᕕᕆᕚ. ᑕᕝᕙ ᑎᑦᑐᓚᐅᑎᑦ ᓂᓪᓕᖅᑎᑕᐅᕗᑦ; ᐃᓄᓕᒫᓪᓗ ᕾᒐᓛᓕᖅᐳᑦ, “ᐊᑯᓂ ᐃᓅᓕ ᐊᖓᔪᖅᑳᖅᔪᐊᖅ ᓲᓗᒨᓂ!” 
40ᑕᒪᕐᖕᒥᒃ ᑕᕝᕙ ᒪᓕᓕᖅᐹᑦ ᐅᑎᓕᖅᓗᑎᒃ, ᕾᒐᓛᖅᐳᑦ ᖁᕕᐊᓱᒡᓗᑎᒃ ᓱᐴᒊᑦ ᓂᓪᓕᐊᑎᑕᐅᕗᑦ, ᖁᕕᐊᓱᒃᐳᑦ ᐊᖏᔪᖅᔪᐊᒥᒃ ᖁᕕᐊᓱᒡᓗᑎᒃ, ᓂᐱᖃᓕᕐᖕᒪᑦ ᐊᒡᓛᑦ ᓄᓇ ᓴᔪᒃᑎᑕᐅᕗᖅ.
41ᐊᑐᓁᔭᒃᑯᑦ ᕾᖁᓯᒪᔭᖏᓪᓗ ᐱᔭᕇᖅᐸᓪᓕᐊᓕᖅᑎᓪᓗᒋᑦ ᓂᕆᕕᒡᔪᐊᖅᕕᖕᒥᓂ, ᑐᓵᓕᖅᐳᑉ ᓂᐱᖏᓐᓂᒃ. ᔪᐊᐱ ᑎᑦᑐᓚᐅᑎᓂᒃ ᑐᓴᕋᒥ ᐅᖃᖅᐳᖅ, “ᓱᔪᖃᓕᕐᖕᒪᑦ ᐃᒡᓗᒐᓴᖕᓂ ᐅᐃᒻᒪᖓᕙᓗᒃᑐᐊᓘᕙᑦ?” 
42ᓱᓕ ᓂᓪᓕᐊᑎᓪᓗᒍ, ᔫᓇᑕᓂ ᑐᓂᕐᕈᓯᖅᑎᑦᓯᔨᐅᑉ ᐊᐰᐊᑕᐅᑉ ᐃᕐᖕᓂᖓ ᑎᑭᑉᐳᖅ; ᐊᑐᓁᔭᐅᑉ ᐅᖃᐅᑎᕚ, “ᐃᑎᕆᑦ, ᐱᓪᓚᕆᐅᕗᑎᑦ ᑐᓴᕈᒥᓇᖅᑐᒥᒃ ᐅᖃᕆᐊᖅᑐᕋᕕᑦ.”
43ᔫᓇᑕᓂᐅᑉ ᐊᑐᓁᔭ ᑭᐅᕚ, “ᑍᒤᑦᑐᒥᒃ ᐅᖃᕆᐊᖅᑐᕈᑎᖃᓐᖏᓚᖓ, ᐊᑕᓂᑦᑕ ᐊᖓᔪᖅᑳᖅᔪᐊᑉ ᑍᕕᑎᐅᑉ, ᐊᖓᔪᖅᑳᖅᔪᐊᕈᖅᑎᒻᒪᒍ ᓲᓗᒨᓂ; 
44ᑎᓕᓯᖕᒪᑦ ᔭᑑᒡᒥᒃ ᑐᓂᕐᕈᓯᖅᑎᑦᓯᔨᒥᒃ, ᓁᑕᓂᒥᒡᓗ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᓂᒃ, ᐱᓁᐊᒥᒡᓗ ᔨᕼᐅᐃᐊᑕᐅᑉ ᐃᕐᖕᓂᖓᓂᒃ, ᓯᕆᐅᓪᓗ ᑭᖑᕚᖏᑦ ᐱᓕᐅᓪᓗ ᑭᖑᕚᖏᑦ ᐊᖓᔪᖅᑳᖅᔪᐊᓪᓗ ᓴᐳᓐᓂᐊᖅᑎᖏᓐᓂᒃ ᓯᕆᑍᑎᓂᒃ ᐱᓕᑍᑎᓂᒡᓗ; ᐃᑭᒪᑎᑦᓱᒍᓗ ᐊᖓᔪᖅᑳᖅᔪᐊᑉ ᓯᐅᑎᖅᑯᖅᑐᔪᖁᑎᖓᓂ, 
45ᔭᑑᑭᐅᓪᓗ ᑐᓂᕐᕈᓯᖅᑎᑦᓯᔨᐅᑉ ᓁᑕᓂᐅᓪᓗ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᑕ ᐅᖅᓱᖅᑎᖅᐹ ᐊᖓᔪᖅᑳᖅᔪᐊᓐᖑᖅᑎᓪᓗᒍ ᒋᕼᐅᓂᒥ; ᑕᕝᕙᓐᖓᑦ ᐃᒡᓗᒐᓴᖕᓄᑦ ᒪᔪᕋᓕᖅᐳᑦ ᖁᕕᐊᓱᒻᒪᕆᒡᓗᑎᒃ, ᐃᒡᓗᒐᓴᒡᔪᐊᕐᖕᒥᐅᑦ ᐅᐃᒻᒪᒃᓯᒪᓕᖅᐳᑦ. ᑕᒪᓐᓇ ᑕᕝᕙ ᓂᐱᖅᔪᐊᖅ ᑐᓵᔭᓯ. 
46ᓲᓗᒨᓂ ᒫᓐᓇ ᐃᒃᓯᕙᐅᑕᖅᔪᐊᕐᖕᒥ ᐃᒃᓯᕚᓕᖅᐳᖅ. 
47ᓱᓕᓗ, ᐊᖓᔪᖅᑳᖅᔪᐊᑉ ᐱᔨᖏᑦ ᐅᐱᒍᓱᒋᐊᖅᑐᖅᓯᒪᕗᑦ ᐊᑕᓂᕐᖕᒥᒃ ᐊᖓᔪᖅᑳᖅᔪᐊᑦᑎᓐᓂᒃ ᑍᕕᑎᒥᒃ, ᐅᖃᖅᓗᑎᒃ, ‘ᒎᑎᕕᑦ ᓲᓗᒨᓂᐅᑉ ᐊᑎᖓ ᐃᓕᖕᓂᑦ ᖃᐅᔨᒪᔭᐅᓂᖅᓴᐅᑎᓪᓕᐅᒃ, ᐊᐅᓚᑦᓯᓂᖓᓗ ᐊᔪᖏᓐᓂᖅᓴᐅᑎᓪᓕᐅᒃ ᐊᐅᓚᑦᓯᓂᕆᓚᐅᖅᑕᕐᖕᓂᑦ.’ ᐊᖓᔪᖅᑳᖅᔪᐊᖅᓗ ᐅᑯᕗᖅ ᐅᐱᒍᓱᒡᓗᓂ ᐃᒡᓕᕐᖕᒥᓃᓪᓗᓂ. 
48ᐊᖓᔪᖅᑲᖅᔪᐊᖅᓗ ᐅᖃᖅᕆᓪᓗᓂ, ‘ᐊᑕᓂᖅ ᓂᖅᑐᖅᑕᐅᓕ, ᐄᓴᕅᓕᑎᑦ ᒎᑎᖓᑦ, ᐅᓪᓗᒥ ᕿᑐᕐᖓᒪ ᐃᓚᖓᓐᓂᒃ ᐃᖏᑎᑦᓯᖕᒪᑦ ᐃᒃᓯᕙᐅᑕᖅᔪᐊᓐᓂ, ᓇᖕᒥᓂᖅᓗ ᑕᑯᓪᓗᒍ.’”
49ᑕᕝᕙ ᐊᑐᓁᔭᐅᑉ ᕾᖁᓯᒪᔭᓕᒫᖏᑦ ᓴᔪᓕᖅᐳᑦ, ᒪᑭᓐᓇᒥᒃ ᐊᐅᓪᓚᖅᐳᑦ ᓇᒧᑐᐃᓐᓇᖅ ᐅᐸᒍᒪᔭᒥᖕᓄᑦ. 
50ᐊᑐᓁᔭ, ᓯᕘᕋᔪᐊᓘᓕᖅᐳᖅ ᓲᓗᒨᓂᒥᒃ, ᑐᐱᖅᔪᐊᒧᐊᖅᓗᓂᓗ ᑐᓂᕐᕈᓯᖅᕕᐅᑉ ᑎᕆᖅᑯᖏᓐᓂᒃ ᑎᒍᒥᐊᓕᖅᐳᖅ. 
51ᐊᖓᔪᖅᑳᖅᔪᐊᖅ ᓲᓗᒨᓂ ᐅᖃᐅᑎᔭᐅᕗᖅ, “ᑕᑯᒋᑦ, ᐊᑐᓁᔭ ᓯᕘᕋᕗᖅ ᓲᓗᒨᓂᒥᒃ; ᐂᓪᓗᓂᓗ ᑐᓂᕐᕈᓯᖅᕕᐅᑉ ᑎᕆᖅᑯᖏᓐᓂᒃ ᑎᒍᒥᐊᓕᖅᐳᖅ, ᐅᖃᖅᓗᓂᓗ, ‘ᐊᖓᔪᖅᑳᖅᔪᐊᖅ ᓲᓗᒨᓂ ᐊᖏᒻᒪᕆᖁᕙᕋ ᓴᕕᒡᔪᐊᕐᖕᒧᑦ ᑐᖁᑕᐅᖁᓇᖓ.’”
52ᓲᓗᒨᓂ ᐅᖃᖅᐳᖅ, “ᐅᕙᓐᓂᒃ ᐅᐱᒍᓱᑦᓯᐊᖅᐸᑦ, ᐊᒡᓛᑦ ᓂᐊᖁᐊᓃᑦᑐᖅ ᓄᔭᖅ ᐊᑕᐅᓯᖅ ᐊᒃᑐᖅᑕᐅᓂᐊᓐᖏᓚᖅ; ᑭᓯᐊᓂ ᑍᒤᓐᖏᑐᐊᖅᐸᑦ ᑐᖁᑕᐅᓂᐊᖅᐳᖅ.” 
53ᐊᖓᔪᖅᑳᖅᔪᐊᖅ ᓲᓗᒨᓂ ᑎᓕᓯᕗᖅ, ᐊᑐᓁᐊ ᑐᓂᕐᕈᓯᖅᕕᖕᒥᑦ ᕾᖁᔭᐅᖁᓪᓗᒍ. ᐊᑐᓁᐊᓗ ᑕᕝᕗᓐᖓᕋᒥ ᐅᑯᕗᖅ ᐊᖓᔪᖅᑳᖅᔪᐊᑉ ᓲᓗᒨᓂᐅᑉ ᓵᖓᓄᑦ; ᐊᖓᔪᖅᑳᖅᔪᐊᓪᓗ ᐅᖃᐅᑎᕚ, “ᐊᖏᕐᕋᓕᕆᑦ.”
