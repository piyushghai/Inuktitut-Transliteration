1ᐄᓴᕅᓕᒃᑯᑦ ᐃᓄᖏᑕ ᐅᓄᕐᖕᓂᖏᑦ ᒪᓕᒡᓗᒋᑦ ᑎᑎᕋᖅᑕᐅᓯᒪᕗᑦ, ᐊᖓᔪᖅᑳᑦ ᐊᑖᑕᖏᑕ ᐃᓚᖏᓐᓄᑦ, ᐊᖓᔪᖅᑳᑦ ᑕᐅᓴᓐᑎᓄᑦ 100-ᓄᓪᓗ ᐊᖓᔪᖅᑳᖁᑎᖏᓪᓗ, ᐱᔨᑦᓯᖅᑎᐅᔪᑦ ᐊᖓᔪᖅᑳᖅᔪᐊᕐᖕᒧᑦ ᓱᓇᓕᒫᓂᒃ ᐅᓇᑕᖅᑐᒃᓮᑦ ᐊᒡᒍᖅᑕᐅᓯᒪᓂᖏᓐᓄᑦ, ᑖᒃᑯᐊ ᐊᕕᒃᑐᖅᑕᐅᓯᒪᓂᖏᑦ ᑎᑭᑉᐸᓪᓕᐊᔪᑦ ᐊᐅᓪᓚᖅᐸᓪᓕᐊᔪᓪᓗ, ᑕᖅᑭᑕᒫᑦ ᐊᕐᕌᒎᑉ ᐃᓗᐊᓂ, ᐊᕕᒃᑐᖅᑕᐅᓯᒪᔪᑦ ᐅᓄᕐᖕᓂᖃᖅᐳᑦ 24,000-ᓂᒃ.
2ᐊᕕᒃᑐᖅᑕᐅᓯᒪᔪᓄᑦ ᓯᕗᓪᓕᖅᐹᓄᑦ ᑕᖅᑭᒥ ᓯᕗᓪᓕᖅᐹᒥ ᔭᓱᐱ-ᐊᒻ ᔭᑉᑍᓕᐅᑉ ᐃᕐᖕᓂᖓ, 24,000-ᓄᑦ ᐊᖓᔪᖅᑳᖑᓚᐅᖅᐳᖅ. 
3ᐱᕆᔨᐅᑉ ᑭᖑᕚᖏᓐᓂᑦ ᐱᓯᒪᔪᖅ, ᑖᓐᓇᓗ ᐊᖓᔪᖅᑳᖑᓚᐅᖅᐳᖅ ᐊᖓᔪᖅᑳᓄᑦ ᐅᓇᑕᖅᑐᒃᓴᓕᒫᓄᑦ ᑕᖅᑭᒥ ᓯᕗᓪᓕᖅᐹᒥ. 
4ᑕᖅᑭᐅᑉ ᐂᑉᐸᖓᓂ ᑐᑍ ᐊᕼᐅᕼᐂᒥᐅᑕᖅ ᐊᖓᔪᖅᑳᖑᓚᐅᖅᐳᖅ ᐊᕕᒃᑐᖅᑕᐅᓯᒪᔪᓄᑦ ᐃᑲᔪᖅᑎᖃᖅᓗᓂ ᒪᑮᑕᒥᒃ; ᑲᒪᒋᔭᖏᑦ 24,000-ᐅᕗᑦ. 
5ᐅᓇᑕᖅᑐᒃᓴᓄᑦ ᐊᖓᔪᖅᑳᖑᓚᐅᖅᐳᖅ ᑕᖅᑭᐅᑉ ᐱᖓᔪᐊᓐᓂ ᐱᓁᐊ, ᔨᕼᐅᐃᐊᑕᐅᑉ ᑐᓂᕐᕈᓯᖅᑎᑦᓯᔨᐅᑉ ᐃᕐᖕᓂᖓ, ᑖᓐᓇ ᐊᖓᔪᖅᑳᖑᓚᐅᖅᐳᖅ ᐊᕕᒃᑐᖅᓯᒪᔪᓄᑦ 24,000-ᓄᑦ. 
6ᑖᓐᓇ ᐱᓁᐊ ᐊᔪᖏᑦᑐᖅᔪᐊᓂᑦ 30-ᓂᑦ ᐃᓚᒋᔭᐅᕗᖅ, ᑖᒃᑯᓄᖓᓗ 30-ᓄᑦ ᐊᖓᔪᖅᑳᖑᓪᓗᓂ; ᑖᑦᓱᒪ ᐃᕐᖕᓂᖓ ᐊᒥᔭᐹᑦ ᐊᕕᒃᑐᖅᓯᒪᔪᖁᑎᖏᓐᓄᑦ ᐊᖓᔪᖅᑳᖑᓚᐅᖅᐳᖅ. 
7ᑕᖅᑭᐅᑉ ᓯᑕᒪᖓᓐᓂ ᐊᓴᕼᐃᐅᓪ ᔪᐊᐱᐅᑉ ᓄᑲᖓ ᐊᖓᔪᖅᑳᖑᓚᐅᖅᐳᖅ, ᔨᐸᑍᐊᓗ ᑖᑦᓱᒪ ᐃᕐᖕᓂᖓ ᐃᓇᖏᐅᑎᓚᐅᖅᐳᖅ ᑖᑦᓱᒧᖓ; ᐊᕕᒃᑐᖅᓯᒪᔪᓄᑦ 24,000-ᓄᑦ. 
8ᑕᖅᑭᐅᑉ ᑕᓪᓕᒪᖓᓐᓂ ᓴᒻᕼᐅᑎ ᐃᔅᕋᕼᐂᑎᒥᐅᑕᖅ ᐊᖓᔪᖅᑳᖑᓚᐅᖅᐳᖅ; ᐊᕕᒃᑐᖅᓯᒪᔪᓄᑦ 24,000-ᓄᑦ. 
9ᑕᖅᑭᐅᑉ ᐱᖓᓲᔪᖅᑐᖓᓐᓂ ᐂᕋ ᐃᒃᑭᓯᐅᑉ ᑎᑯᐊᒥᐅᑕᐅᑉ ᐃᕐᖕᓂᖓ ᐊᖓᔪᖅᑳᖑᓚᐅᖅᐳᖅ; ᐊᕕᒃᑐᖅᓯᒪᔪᓄᑦ 24,000-ᓄᑦ. 
10ᑕᖅᑭᐅᑉ 7-ᖓᓐᓂ ᕼᐃᓕᔾ ᐱᓗᓁᑎᒥᐅᑕᖅ, ᐃᕗᕅᑎᒃᑯᓐᓂᑦ ᐱᓯᒪᔪᖅ ᐊᖓᔪᖅᑳᖑᓚᐅᖅᐳᖅ; ᐊᕕᒃᑐᖅᓯᒪᔪᓄᑦ 24,000-ᓄᑦ. 
11ᑕᖅᑭᐅᑉ ᓯᑕᒪᐅᔪᖅᑐᖓᓐᓂ ᓯᐱᑬ ᕼᐅᓴᑍᑎᒥᐅᑕᖅ, ᔨᕋᕼᐂᑎᓂᑦ ᐱᓯᒪᔪᖅ ᐊᖓᔪᖅᑳᖑᓚᐅᖅᐳᖅ; ᐊᕕᒃᑐᖅᓯᒪᔪᓄᑦ 24,000-ᓄᑦ. 
12ᑕᖅᑭᐅᑉ 9-ᖓᓐᓂ ᐊᐰᔨᕆ ᐊᓇᑑᑎᒥᐅᑕᖅ, ᐱᑦᔭᒥᓂᒃᑯᓐᓂᑦ ᐱᓯᒪᔪᖅ ᐊᖓᔪᖅᑳᖑᓚᐅᖅᐳᖅ; ᐊᕕᒃᑐᖅᓯᒪᔪᓄᑦ 24,000-ᓄᑦ. 
13ᑕᖅᑭᐅᑉ 10-ᖓᓐᓂ ᒪᕼᐊᕅ ᓂᑐᐸᕼᐊᑍᑎᒥᐅᑕᖅ, ᔨᕋᕼᐂᑎᓂᑦ ᐱᓯᒪᔪᖅ ᐊᖓᔪᖅᑳᖑᓚᐅᖅᐳᖅ; ᐊᕕᒃᑐᖅᓯᒪᔪᓄᑦ 24,000-ᓄᑦ. 
14ᑕᖅᑭᐅᑉ 11-ᖓᓐᓂ ᐱᓁᐊ ᐱᕋᑐᓁᒥᐅᑕᖅ, ᐃᕗᕅᑎᓂᑦ ᐱᓯᒪᔪᖅ ᐊᖓᔪᖅᑳᖑᓚᐅᖅᐳᖅ; ᐊᕕᒃᑐᖅᓯᒪᔪᓄᑦ 24,000-ᓄᑦ. 
15ᑕᖅᑭᐅᑉ 12-ᖓᓐᓂ ᕼᐃᐅᓪᑍ ᓂᑐᐸᕼᐊᑍᑎᒥᐅᑕᖅ, ᐅᑎᓂ-ᐅᓪᒥᑦ ᐱᓯᒪᔪᖅ ᐊᖓᔪᖅᑳᖑᓚᐅᖅᐳᖅ; ᐊᕕᒃᑐᖅᓯᒪᔪᓄᑦ 24,000-ᓄᑦ.
16ᐄᓴᕅᓕᒥᐅᓪᓕ ᑭᖑᕚᖏᓐᓄᑦ ᐃᓔᓯᕆ ᔨᒃᕆᐅᑉ ᐃᕐᖕᓂᖓ ᐊᐅᓚᑦᓯᔨᐅᓚᐅᖅᐳᖅ ᕉᐱᓂᒃᑯᓐᓄᑦ; ᓯᕚᑍᐊ ᒫᑲᐅᑉ ᐃᕐᖕᓂᖓ ᓯᒥᐅᓂᒃᑯᓐᓄᑦ ᐊᖓᔪᖅᑳᖑᓚᐅᖅᐳᖅ; 
17ᕼᐊᓴᐰᐊ ᑭᒧᐃᓕᐅᑉ ᐃᕐᖕᓂᖓ ᐊᐅᓚᑦᓯᔨᐅᓚᐅᖅᐳᖅ ᓕᕔᑎᓄᑦ; ᔭᑑᒃ ᐊᐅᓚᑦᓯᔨᐅᓚᐅᖅᐳᖅ ᐂᕈᓂᒃᑯᓐᓄᑦ; 
18ᐃᓕᕼᐅ, ᑍᕕᑎᐅᑉ ᖃᑕᓐᖑᑎᖓᑕ ᐃᓚᖓᑦ ᐊᐅᓚᑦᓯᔨᐅᓚᐅᖅᐳᖅ ᔫᑕᒃᑯᓐᓄᑦ; ᐅᒻᕆ ᒤᑰᑉ ᐃᕐᖕᓂᖓ ᐊᐅᓚᑦᓯᔨᐅᓚᐅᖅᐳᖅ ᐃᓴᑳᕆᒃᑯᓐᓄᑦ; 
19ᐃᓯᒤᐊ ᐅᐸᑍᐊᐅᑉ ᐃᕐᖕᓂᖓ ᐊᐅᓚᑦᓯᔨᐅᓚᐅᖅᐳᖅ ᔨᐳᓗᓂᒥᐅᓄᑦ; ᔨᕆᒪᑎ ᐊᔭᕆ-ᐃᐅᓪ ᐃᕐᖕᓂᖓ ᐊᐅᓚᑦᓯᔨᐅᓚᐅᖅᐳᖅ ᓇᐸᑕᓕᒥᐅᓄᑦ; 
20ᕼᐆᓯᐊ ᐊᔭᔧᐊᐅᑉ ᐃᕐᖕᓂᖓ ᐊᐅᓚᑦᓯᔨᐅᓚᐅᖅᐳᖅ ᐃᕗᕅᒥᐅᑦ ᐃᓚᖏᓐᓄᑦ; ᔪᐃᓕ ᐱᑍᐊᐅᑉ ᐃᕐᖕᓂᖓ ᐊᐅᓚᑦᓯᔨᐅᓚᐅᖅᐳᖅ ᒫᓇᓯᐅᑉ ᑭᖑᕚᖏᑕ ᕿᑎᖅᑲᖏᓐᓄᑦ; 
21ᐃᑐ ᔭᑲᕅᐊᐅᑉ ᐃᕐᖕᓂᖓ ᐊᐅᓚᑦᓯᔨᐅᓚᐅᖅᐳᖅ ᒫᓇᓯᐅᑉ ᑭᖑᕚᖏᑕ ᑭᑎᖅᑲᖏᓐᓄᑦ ᒋᓕᐊᑎᒦᑦᑐᓄᑦ; ᔭ-ᐊᓯᐅᓪ ᐋᑉᓅᑉ ᐃᕐᖕᓂᖓ ᐊᐅᓚᑦᓯᔨᐅᓚᐅᖅᐳᖅ ᐱᑦᔭᒥᓂᒃᑯᓐᓄᑦ; 
22ᑖᓐᒧᑦ, ᐊᔭᕆᐅᓪ ᔨᕈᕼᐋᒻ ᐃᕐᖕᓂᖓ ᐊᐅᓚᑦᓯᔨᐅᓚᐅᖅᐳᖅ ᑖᓐᑯᓐᓄᑦ. ᑖᒃᑯᐊ ᑕᕝᕙ ᐊᐅᓚᑦᓯᔨᐅᓚᐅᖅᑐᑦ ᐄᓴᕅᓕᒥᐅᑦ ᑭᖑᕚᖏᓐᓄᑦ.
23ᑍᕕᑎᐅᓪᓕ ᓈᓴᖃᓯᐅᑎᓚᐅᓐᖏᓔᑦ ᐊᕐᕌᒍᓖᑦ 20-ᓂᒃ ᖃᑦᓰᓐᓇᐅᓂᖅᓴᓂᒡᓗ, ᐊᑕᓂᐅᑉ ᐊᖏᕈᑎᖃᖅᓯᒪᓂᖓᓄᑦ ᐄᓴᕅᓕᒥᐅᓂᒃ ᐅᓄᖅᓯᑎᑦᓯᓂᐊᕐᖕᓂᕋᖅᓗᓂ ᐅᓪᓗᕆᐊᑎᑐᑦ ᕿᓚᖕᒦᑦᑐᑎᑐᑦ. 
24ᔪᐊᐱ ᔨᕈᐃᐊᐅᑉ ᐃᕐᖕᓂᖓ ᓈᓮᒋᐊᓯᓚᐅᕋᓗᐊᖅᐳᖅ, ᐱᔭᕇᓚᐅᓐᖏᓚᖅᓕ; ᓂᓐᖓᐅᑦᔭᐅᓂᖅ ᐄᓴᕅᓕᒥᐅᓄᑦ ᑎᑭᐅᑎᓚᐅᕐᖕᒪᑦ ᑕᒪᓐᓇ ᐱᑦᔪᑎᒋᓪᓗᒍ, ᓈᓴᖅᑕᐅᓯᒪᔪᓪᓘᓐᓃᑦ ᑎᑎᕋᖅᑕᐅᖃᑕᐅᓚᐅᓐᖏᓚᑦ ᐊᖓᔪᖅᑳᖅᔪᐊᑉ ᑍᕕᑎᐅᑉ ᑎᑎᕋᖅᐸᓪᓕᐊᔭᐅᑎᑕᖏᓐᓂ.
25ᐊᔾᒪᕕᑎ ᐊᑎ-ᐃᐅᑉ ᐃᕐᖕᓂᖓ ᐊᐅᓚᑦᓯᔨᐅᕗᖅ ᐊᖓᔪᖅᑳᖅᔪᐊᑉ ᑮᓇᐅᔭᖏᓐᓄᑦ; ᔫᓇᑕᓂ ᐅᔧᐊᐅᑉ ᐃᕐᖕᓂᖓ ᐊᐅᓚᑦᓯᔨᐅᕗᖅ ᓯᖅᓗᐊᓂᒃ ᐱᕈᖅᓰᕕᖕᒦᑦᑐᓂᒃ, ᐃᒡᓗᒐᓴᓃᑦᑐᓂᒃ, ᓄᓇᓕᖕᓃᑦᑐᓂᒃ ᖃᐅᔨᓴᖅᕕᖕᒦᑦᑐᓂᒡᓗ. 
26ᐃᔭᕆ ᑭᓘᑉ ᐃᕐᖕᓂᖓ ᐊᐅᓚᑦᓯᔨᐅᕗᖅ ᓴᓇᔨᓄᑦ ᐱᕈᖅᓰᕕᖕᒥ ᓄᓇᒥᒡᓗ ᒪᒃᐱᖅᑎᕆᔨᓄᑦ. 
27ᓯᒥ-ᐂᓗ ᕋᒪᑍᑎ ᐊᐅᓚᑦᓯᔨᐅᕗᖅ ᐱᕈᖅᓰᕕᖕᒥ ᕔᓂᒃᓴᓄᑦ; ᔭᑉᑍ ᓯᑉᒤᑎ ᐊᐅᓚᑦᓯᔨᐅᕗᖅ ᐱᕈᕇᖅᐸᓪᓕᐊᔪᓂᒃ ᕔᓂᒃᓴᓂᒃ. 
28ᐰᓕ-ᕼᐋᓇᓂ ᒋᑎᕅᑎ ᐊᐅᓚᑦᓯᔨᐅᕗᖅ ᓇᐹᖅᑐᓄᑦ ᐅᖅᓱᒃᓴᓕᖕᓄᑦ ᓇᐹᖅᑐᓄᓪᓗ ᓯᑲᒧᐊᓄᑦ ᓇᑎᕐᖕᓇᒦᑦᑐᓄᑦ; ᔪᐊᓯᓗ ᐊᐅᓚᑦᓯᔨᐅᕗᖅ ᐅᖅᓱᓄᑦ ᐅᖅᓱᒃᓴᒃᑯᕕᖕᒦᑦᑐᓄᑦ. 
29ᓯᑦᕅ ᓵᕋᓐᓁᑎᒥᐅᑕᖅ ᐊᐅᓚᑦᓯᔨᐅᕗᖅ ᐆᒪᔪᓄᑦ ᓂᕿᒃᓴᓕᖕᒦᑦᑐᓄᑦ ᓵᕋᓐᒥ; ᓴᕚᑎ ᐊᑦᓔᑉ ᐃᕐᖕᓂᖓ ᐊᐅᓚᑦᓯᔨᐅᕗᖅ ᐆᒪᔪᓄᑦ ᓇᖅᓴᓃᑦᑐᓄᑦ. 
30ᐅᐰᓕ ᐃᓯᒤᓕᒥᐅᑕᖅ ᐊᐅᓚᑦᓯᔨᐅᕗᖅ ᑳᒥᓕᖕᓄᑦ; ᔨᑍᐊ ᒥᕈᓄᑍᒥᐅᑕᖅ ᐊᐅᓚᑦᓯᔨᐅᕗᖅ ᓯᐅᑎᖅᑯᖅᑐᔪᓄᑦ ᐊᕐᖕᓇᓪᓗᖕᓄᑦ. ᔮᓯᔅ ᕼᐊᒐᕅᒥᐅᑕᖅ ᐊᐅᓚᑦᓯᔨᐅᕗᖅ ᓯᐅᑎᖅᑯᖅᑐᔪᓄᑦ ᑲᑎᓐᖓᔪᓄᑦ. 
31ᑖᒃᑯᐊ ᕼᐊᒐᕅᑎᒥᐅᑦ ᐊᖓᔪᖅᑳᖑᕗᑦ ᐊᖓᔪᖅᑳᖅᔪᐊᑉ ᑍᕕᑎᐅᑉ ᐱᖁᑎᓕᒫᖏᓐᓄᑦ. 
32ᔫᓇᑕᓂᓗ ᑍᕕᑎᐅᑉ ᐊᒃᑲᖓ, ᐃᑲᔪᖅᑎᐅᕗᖅ ᓯᓚᑐᔫᓪᓗᓂ, ᐱᖁᔭᓂᒡᓗ ᐃᓕᓯᒪᔪᖅ; ᔨᕼᐃᐅᓗ ᕼᐊᑯᒧᓁᑎᐅᑉ ᐃᕐᖕᓂᖓ ᑖᒃᑯᐊᒃ ᐊᖓᔪᖅᑳᖅᔪᐊᑉ ᐃᕐᖕᓂᖏᓐᓂᒃ ᑲᒪᔨᐅᕘᒃ. 
33ᐊᕼᐃᑐᐱᐅᓪ ᐊᖓᔪᖅᑳᖅᔪᐊᑉ ᐃᑲᔪᖅᑎᒋᕚ ᑐᑭᑖᕈᑕᐅᔭᕆᐊᓕᖕᓄᑦ, ᕼᐅᓮᓗ ᐊᑬᑎᒥᐅᑕᖅ ᐊᖓᔪᖅᑳᖅᔪᐊᑉ ᐃᓚᓐᓈᕆᕚ. 
34ᐊᕼᐃᑐᐱᐅᓪ ᐃᓇᖏᖅᑕᐅᓚᐅᖅᐳᖅ ᔨᕼᐅᐃᐊᑕᒧᑦ ᐱᓁᐊᐅᑉ ᐃᕐᖕᓂᖓᓄᑦ, ᐊᐰᑕᒧᓪᓗ. ᔪᐊᐱᓕ ᐊᖓᔪᖅᑳᖑᓚᐅᖅᐳᖅ ᐊᖓᔪᖅᑳᖅᔪᐊᑉ ᐅᓇᑕᖅᑐᒃᓴᖏᓐᓄᑦ.
