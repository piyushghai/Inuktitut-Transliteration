1ᐊᑕᓂᖅ ᐅᖃᖅᐳᖅ ᒨᓯᓯᒧᑦ, 
2“ᓂᕈᐊᖅᓯᒪᕗᖓ ᐊᑎᖓ ᑍᓪᓗᒍ ᐱᔭᓕᐅᓪᒥᒃ, ᐅᕆᐅᑉ ᐃᕐᖕᓂᖓᓂᒃ ᕼᐊᕐᓗ ᐃᕐᖑᑕᖓᓂᒃ, ᔫᑕᐅᑉ ᑭᖑᕚᖏᓐᓂᑦ ᐱᓯᒪᔪᒥᒃ, 
3ᐃᓗᒻᒥᖅᑎᑉᐸᕋᓗ ᐊᓂᕐᖕᓂᓐᓂᒃ, ᖃᐅᔨᒪᓂᕐᖕᒥᒃ ᑐᓂᓯᕕᒋᓯᒪᕙᕋ, ᓴᓇᔪᓐᓇᕐᖕᓂᕐᖕᒥᒡᓗ, ᐱᓇᓱᐊᕈᓐᓇᕐᖕᓂᕐᖕᒥᒡᓗ ᖃᓄᐃᑦᑐᑐᐃᓐᓇᕐᖕᓂᒃ ᓴᓇᓐᖑᐊᕈᓐᓇᕐᖕᓂᕐᖕᒥᒃ, 
4ᐃᓱᒪᒃᓴᖅᓯᐅᑦᓯᐊᕈᓐᓇᕐᖕᓂᕐᖕᒥᒃ ᐋᖅᑭᒃᓱᐃᑦᓯᐊᕈᓐᓇᕐᖕᓂᕐᖕᒥᒡᓗ ᓴᓇᓂᐊᖅᑕᒥᓂᒃ, ᒎᓗᒥᒡᓗ ᐱᓇᓱᐊᕈᓐᓇᕐᖕᓂᕐᖕᒥᒃ, ᓯᐅᓪᕕᕆᒥᒡᓗ, ᑲᓐᓄᔭᒥᒡᓗ, 
5ᐅᔭᕋᖕᓂᒃ ᓇᑲᑎᕆᔪᓐᓇᕐᖕᓂᕐᖕᒥᒃ ᐃᕕᖅᑎᑎᐅᕅᔪᓐᓇᕐᖕᓂᕐᖕᒥᒡᓗ; ᕿᔪᖕᓂᒃ ᓴᓇᓐᖑᐊᕈᓐᓇᕐᖕᓂᕐᖕᒥᒃ; ᖃᓄᐃᑦᑐᑐᐃᓐᓇᑦᓯᐊᓂᒡᓗ ᓴᓇᔪᓐᓇᕐᖕᓂᕐᖕᒥᒃ. 
6ᐊᒻᒪᑦᑕᐅᖅ ᓂᕈᐊᖅᓯᒪᒋᕙᕋ ᐅᕼᐅᓕᐊᑉ ᐊᕼᐃᓴᒪᑭᐅᑉ ᐃᕐᖕᓂᖓ, ᑖᓂᐅᑉ ᑭᖑᕚᖏᓐᓂᑦ ᐱᓯᒪᔪᖅ, ᐃᑲᔪᖅᑎᒃᓴᐅᖁᓪᓗᒍ ᑖᑦᓱᒧᖓ ᐱᓇᓱᐊᖃᑕᐅᖁᓪᓗᒍᓗ. ᐊᓯᖏᑦᑕᐅᖅ ᐊᖑᑎᑦ ᑐᓂᓯᕕᒋᓯᒪᕙᒃᑲ ᐱᔪᓐᓇᑦᓯᐊᕐᖕᓂᕐᖕᓂᒃ, ᓴᓇᔪᓐᓇᖁᓪᓗᒋᑦ ᐃᓕᖕᓄᑦ ᐱᖁᔨᑦᔪᑎᒋᓯᒪᔭᓐᓂᒃ. 
7ᒪᑯᓂᖓ ᑐᐱᕐᖕᒥᒃ ᑲᑎᒪᕕᖕᒥᒃ, ᐊᖏᖃᑎᒌᖕᓂᐅᑉ ᐃᒃᓯᖅᕕᖁᑎᒃᓴᖓᓂᒃ ᒪᑐᒃᓴᖓᓂᒡᓗ, ᑐᐱᐅᓪᓗ ᐃᓗᐊᓃᑦᑐᒃᓴᓕᒫᑦ ᓱᓇᑐᐃᓐᓇᒃᓴᓕᒫᖏᑦ, 
8ᓵᒃᓴᒥᒃ ᓱᓇᑐᐃᓐᓇᒃᓴᖏᓐᓂᒡᓗ, ᓇᓂᕈᐊᑦ ᓇᐸᕕᒃᓴᖏᑦ ᒎᓗᓪᓚᕇᑦ ᐃᓚᓯᒪᖏᑦᑐᑦ ᓱᓇᑐᐃᓐᓇᒃᓴᓕᒫᖏᓪᓗ, ᑐᓂᕐᕈᓯᖅᕕᒃᓴᖅ ᐃᓯᖅᓗᐊᕐᖕᓂᑎᑦᓯᕕᒃᓴᖅᓗ, 
9ᑐᓂᕐᕈᓯᖅᕕᒃᓴᖅᓗ ᑐᓂᕐᕈᑎᒃᓴᓄᑦ ᐃᑯᐊᓚᑎᑕᒃᓴᓄᑦ ᓱᓇᑐᐃᓐᓇᒃᓴᖏᓪᓗ, ᐅᐊᓴᖅᕕᒃᓴᖅᓗ ᐴᒍᑕᖅ ᐊᓪᓕᕋᒃᓴᖓᓗ, 
10ᑕᑯᒥᓇᖅᑐᓪᓗ ᓴᓇᔭᐅᑦᓯᐊᖅᓯᒪᔪᑦ ᐊᓄᕌᒃᓮᑦ, ᐃᑦᔪᕐᖕᓁᑦᑐᑦ ᐊᓐᓄᕌᒃᓴᑦ ᐂᕈᓂᒧᑦ ᑐᓂᕐᕈᓯᖅᑎᑦᓯᔨᒧᑦ ᐃᕐᖕᓂᖏᑕᓗ ᐊᓐᓄᕌᒃᓴᖏᑦ, ᑐᓂᕐᕈᓯᖅᑎᑦᓯᔨᐅᓂᕐᖕᒧᑦ ᐱᓇᓱᐊᖅᓗᑎᒃ ᐊᑐᒐᒃᓴᖏᑦ, 
11ᒥᖑᐊᖅᓯᒍᑎᒃᓴᖅᓗ ᐅᖅᓱᖅ, ᑎᐱᑦᓯᐊᕆᒃᑐᖅ ᐃᓯᖅᓗᐊᕐᖕᓂᑎᑦᓯᒍᑎᒃᓴᖅ ᐃᑦᔪᕐᖕᓁᑦᑐᕕᖕᒥ ᐊᑐᖅᑕᐅᔪᒃᓴᖅ. ᑕᒪᒃᑯᐊᓕᒫᑦ ᓴᓇᔭᐅᔪᓐᓇᖁᓪᓗᒋᑦ, ᐃᓕᖕᓄᑦ ᐱᖁᔨᑦᔪᑎᒋᓯᒪᔭᕋ ᒪᓕᑦᓯᐊᖅᓗᒍ ᓴᓇᔪᒃᓴᐅᕗᑦ ᑖᒃᑯᓄᖓ.”
12ᐊᑕᓂᐅᑉ ᒨᓯᓯ ᐅᖃᐅᑎᕚ, 
13ᐄᓴᕅᓕᒥᐅᑦ ᐃᓄᖏᓐᓄᑦ ᐅᖃᖁᓪᓗᒍ, “ᓴᐸᑎ ᐃᒃᐱᒋᑦᓯᐊᖅᓯᐅᒃ, ᑖᓐᓇ ᐅᓪᓗᕆᒐᒃᑯ ᑕᕾᖅᓯᖅᕕᒐ, ᑖᓐᓇ ᓇᓗᓁᒃᑯᑕᐅᖕᒪᑦ ᐅᕙᓐᓄᑦ ᐃᓕᑦᓯᓐᓄᓪᓗ, ᑭᖑᕚᑦᓯᓐᓂᓪᓗ ᑍᒪᓐᖓᑦ ᑲᒪᒋᔭᐅᑦᓯᐊᖅᑐᒃᓴᐅᒋᕗᖅ, ᖃᐅᔨᓕᖁᓪᓗᓯ ᐅᕙᖓ, ᐊᑕᓂᐅᔪᖓ, ᐃᑦᔪᕐᖕᓁᑎᑦᓯᒐᒪ ᐃᓕᑦᓯᓐᓂᒃ. 
14ᓴᐸᑎ ᐃᒃᐱᒋᑦᓯᐊᒐᒃᓴᕆᕙᓯ, ᑖᓐᓇ ᐅᓪᓗᖅ ᐃᑦᔪᕐᖕᓁᑦᑑᖕᒪᑦ ᐃᓕᑦᓯᓐᓄᑦ; ᓇᓪᓕᐊᑦ ᑖᑦᓱᒥᖓ ᐅᓪᓗᒥᒃ ᐃᒃᐱᒍᓱᖏᑦᑐᖅ, ᑕᕝᕙᓂᓗ ᐅᓪᓗᒥ ᐱᓇᓱᐊᖅᑐᖅ ᑖᓐᓇ ᑐᖁᑕᐅᔪᒃᓴᐅᕗᖅ. 
15ᐅᓪᓗᓂᒃ ᐱᖓᓲᔪᖅᑐᓂᒃ ᐱᓇᓱᐊᖅᑐᒃᓴᐅᕗᓯ, ᐅᓪᓗᓪᓕ 7-ᖓᓐᓂ ᓴᐸᑎ ᓇᓪᓕᐅᑎᕗᖅ ᓱᓇᓕᒫᓂᑦ ᑕᕾᖅᓯᖅᕕᒃᓴᖅ, ᐃᑦᔪᕐᖕᓁᑦᑐᖅ ᐊᑕᓂᕐᖕᒧᑦ; ᓇᓪᓕᐊᑦ ᑕᕝᕙᓂ ᐅᓪᓗᒥ ᐱᓇᓱᐊᖅᑐᖅ ᑖᓐᓇ ᑐᖁᑕᐅᔪᒃᓴᐅᕗᖅ. 
16ᑍᒤᒻᒪᑦ ᐄᓴᕅᓕᒥᐅᑦ ᐃᓄᖏᑦ ᐅᓪᓗᒥᒃ ᓴᐸᑎᒥᒃ ᑲᒪᑦᓯᐊᖅᑐᒃᓴᐅᕗᑦ, ᑭᖑᕚᕇᖑᔪᓕᒫᓪᓗ ᑲᒪᑦᓯᐊᖅᑐᒃᓴᐅᕗᑦ ᓴᐸᑎᒥᒃ, ᓇᓗᓁᒃᑯᑕᐅᖁᓪᓗᒍ ᐊᖏᖃᑎᒌᖕᓂᕐᖕᒧᑦ. 
17ᑖᓐᓇ ᓇᓗᓁᒃᑯᑕᐅᓂᐊᕐᖕᒪᑦ ᐃᓱᖃᖏᑦᑐᒧᑦ ᐅᕙᓐᓄᑦ ᐄᓴᕅᓕᒥᐅᓪᓗ ᐃᓄᖏᓐᓄᑦ, ᐅᕙᖓ ᐊᑕᓂᐅᔪᖓ, ᕿᓚᖕᒥᒃ ᓄᓇᒥᒡᓗ ᓴᓇᓚᐅᕋᒪ ᐅᓪᓗᓂᒃ ᐱᖓᓲᔪᖅᑐᓂᒃ, ᐅᓪᓗᓪᓕ 7-ᖓᓐᓂ ᓴᓇᔭᓕᒫᓐᓂᑦ ᓄᖅᑲᓚᐅᖅᐳᖓ, ᑭᖑᓂᖓᒍᓪᓗ ᑕᕾᑦᓯᐊᓚᐅᖅᐳᖓ.”
18ᒎᑎᓗ ᒨᓯᓯᒧᑦ ᐅᖃᓪᓚᒌᕋᒥ ᖃᖅᑲᐅᑉ ᓮᓁᑉ ᖄᖓᓂᑦ, ᒨᓯᓯ ᑐᓂᕚ ᐅᔭᕌᖕᓂᒃ ᒪᕐᕉᖕᓂᒃ ᐱᖁᔭᓂᒃ ᑎᑎᕋᖅᕕᒋᓯᒪᔫᖕᓂᒃ ᒎᑎᐅᑉ ᓇᖕᒥᓂᖅ ᑎᑎᕋᖅᕕᒋᓯᒪᔭᖏᖕᓂᒃ.
