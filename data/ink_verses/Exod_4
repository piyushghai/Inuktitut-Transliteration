1ᑕᕝᕙ ᒨᓯᓯ ᑭᐅᕗᖅ ᐅᖃᖅᓗᓂᓗ, “ᑕᑯᒋᑦ ᑍᒃᑯᐊ ᐅᕙᓐᓂᒃ ᐅᒃᐱᕈᓱᖕᓂᐊᓐᖏᓚᑦ, ᓂᐱᒐᓗ ᓈᓚᒍᒪᑦᔮᓐᖏᓛᑦ, ᐅᖃᕋᔭᖅᐳᓪᓕ, ‘ᐊᑕᓂᖅ ᓴᖅᑭᓚᐅᓐᖏᓚᖅ ᐃᓕᖕᓄᑦ.’”
2ᑕᕝᕙ ᐊᑕᓂᐅᑉ ᐅᖃᐅᑎᕚ, “ᓱᓇᒥᒃ ᑎᒍᒥᐊᖅᐲᑦ?”
3ᐊᑕᓂᐅᑉ ᐅᖃᐅᑎᕚ, “ᓄᓇᒧᑦ ᐃᒋᓚᐅᕈᒃ.” ᑕᕝᕙ ᓄᓇᒧᑦ ᐃᒋᑉᐹ, ᖁᒡᓗᒋᐊᓐᖑᖅᐳᖅᓗ; ᒨᓯᓯᓗ ᕿᒪᒃᓯᕗᖅ ᑖᑦᓱᒥᖓ. 
4ᐊᑕᓂᖅᓕ ᐅᖃᖅᐳᖅ ᒨᓯᓯᒧᑦ, “ᐃᓴᒡᓗᑎᑦ, ᐸᒥᐅᖓᒍᑦ ᑎᒍᓚᐅᕈᒃ” ᑕᕝᕙ ᐃᓴᒡᓗᓂ ᐸᒥᐅᖓᒍᑦ ᑎᒍᕚ, ᑖᓐᓇᓗ ᐊᔭᐅᑉᐱᐊᓐᖑᕆᕗᖅ ᑎᒍᖕᒪᒍ. 
5ᑕᕝᕙ ᐊᑕᓂᖅ ᐅᖃᖅᐳᖅ, “ᑕᒪᓐᓇ ᐱᑦᔪᑎᒋᓗᒍ ᐅᒃᐱᕈᓱᓕᕈᒫᖅᐳᑦ ᐊᑕᓂᕐᖕᒥᒃ, ᓯᕗᓕᕕᓂᖏᑦᑕ ᒎᑎᖓᑕ, ᐂᕝᕙᕋᕼᐋᒻ, ᐂᓴᑭᐅᓪᓗ, ᔧᑰᓪᓗ ᒎᑎᖓᑕ, ᑖᑦᓱᒪ ᓴᖅᑭᕝᕕᒋᓚᐅᕐᖕᒪᑎᑦ.”
6ᐊᑕᓂᐅᓪᓗ ᓱᓕ ᐅᖃᐅᑎᒃᑲᓐᓂᖅᐹ: “ᐊᒡᒐᑎᑦ ᐅᓕᒡᔪᐊᕕᑦ ᐃᑭᐊᖓᓄᐊᖅᑎᒃᑭᑦ.” ᑕᕝᕙ ᐊᒡᒐᓂ ᐅᓕᒡᔪᐊᒥ ᐃᑭᐊᖓᓄᐊᖅᑎᑉᐰᑦ, ᐊᒧᒐᒥᒋᓪᓗ, ᑕᕝᕙ ᖃᑯᖅᓯᓯᒪᕗᑦ ᐸᖅᑎᖅᑐᑎᑐᑦ ᐊᐳᑎᑐᑦ ᖃᑯᖅᑎᒋᓕᖅᓗᑎᒃ. 
7ᑕᕝᕙ ᒎᑎ ᐅᖃᖅᐳᖅ, “ᐊᒡᒐᑎᑦ ᐅᓕᒡᔪᐊᕐᖕᓄᑦ ᐅᑎᖅᑎᓚᐅᕐᖕᒥᒃᑭᑦ.” ᑕᕝᕙ ᐊᒡᒐᓂ ᐅᓕᒡᔪᐊᒥ ᐃᑭᐊᖓᓄᑦ ᐅᑎᖅᑎᒃᑭᕔᑦ, ᐊᒧᒐᒥᒋᓪᓗ, ᑕᑯᒋᑦ ᑕᕝᕙ ᐅᕕᓂᖕᒥᓄᑦ ᐅᑎᑦᓯᐊᕆᕗᑦ. 
8ᒎᑎᓗ ᐅᖃᖅᐳᖅ, “ᑕᕝᕙ ᐅᒃᐱᕆᖏᑉᐸᑎᑦ, ᑲᒪᓇᖅᑐᖅᓗ ᑕᒪᓐᓇ ᓯᕗᓪᓕᐅᔪᖅ ᐃᒃᐱᒋᔭᐅᖏᑉᐸᑦ, ᑭᖑᓪᓕᕐᖕᒧᑦ ᓇᓗᓁᒃᑯᑕᕐᖕᒧᑦ ᐅᒃᐱᕈᓱᓕᕋᔭᖅᐳᑦ. 
9ᑖᒃᑯᐊᒡᓕ ᓇᓗᓁᒃᑯᑖᒃ ᒪᕐᕉᒃ ᓱᓕ ᐅᒃᐱᕆᖏᑉᐸᒋᑦ ᐅᕝᕙᓗ ᐅᖃᐅᓯᕐᖕᓂᒃ ᓈᓚᖏᑉᐸᑕ, ᑕᕝᕙ ᑰᖕᒥᒃ ᓁᐅᓪᒥᑦ ᖃᓗᓯᓗᑎᑦ ᓄᓇᒧᑦ ᐸᓂᖅᑐᒧᑦ ᑯᕕᓯᓕᕆᑦ; ᑕᕝᕙ ᑕᒪᓐᓇ ᐃᒥᖅ ᖃᓗᓚᐅᖅᑍᑦ ᑰᖕᒥᑦ ᓁᐅᓪᒥᑦ ᐊᐅᓐᖑᕐᖕᓂᐊᖅᐳᖅ ᓄᓇᒥ ᑕᒫᓂ ᐸᓂᖅᑐᒥ.”
10ᒨᓯᓯᓕ ᐅᖃᖅᐳᖅ ᐊᑕᓂᕐᖕᒧᑦ, “ᑕᑯᒋᑦ ᐊᑕᓃᖅ, ᐅᖃᓪᓚᑦᓯᐊᕈᓐᓇᖏᑦᑐᖓ, ᐊᒡᓛᓪᓗ ᐃᓕᖕᓄᑦ ᐅᖃᓪᓚᒡᕕᐅᓂᕐᖕᒪ ᑭᖑᓂᖓᓂ ᓱᓕ ᐅᖃᓪᓚᒍᓐᓇᑦᓯᐊᓐᖏᓚᖓ, ᐅᖃᕈᓐᓁᓪᓕᖅᑲᑦᑕᓲᖑᒐᒪ ᐅᖃᕋᓗ ᐃᖃᓕᖅᐸᒃᓗᓂ.”
11ᐊᑕᓂᐅᓪᓕ ᐅᖃᐅᑎᕚ, “ᑭᐊᓕ ᐃᓅᑉ ᖃᓂᖓ ᓴᓇᓚᐅᖅᐸᐅᒃ? ᑭᐊᓗ ᐅᖃᕈᓐᓇᕈᓐᓃᖅᑎᑉᐸᐅᒃ, ᐅᕝᕙᓗ ᑭᐊ ᑐᓵᔪᓐᓃᖅᑎᑉᐸᐅᒃ, ᑭᐊᓗ ᑕᑯᔪᓐᓇᖅᑎᑉᐸᐅᒃ, ᑕᐅᑐᒍᓐᓃᖅᑎᓪᓗᓂᐅᒡᓘ? ᐅᕙᖓ ᐊᑕᓂᐅᔪᖓ ᑖᒃᑯᓂᖓ ᓴᓇᓚᐅᓐᖏᓚᖔ? 
12ᑍᒤᒻᒪᑦ ᑍᑯᓐᖓᓕᕆᑦ, ᐅᕙᖓ ᐅᖃᐅᓯᑎᑦ ᐃᓚᒋᓂᐊᖅᐸᒃᑲ ᐊᔪᕆᖅᑐᕐᖕᓂᐊᖅᐸᒋᓪᓗ ᖃᓄᖅ ᐅᖃᖅᑐᒃᓴᐅᖕᒪᖔᖅᐱᑦ.”
13ᒨᓯᓯᓕ ᐅᖃᖅᐳᖅ, “ᐊᑕᓃᖅ, ᐊᓯᓐᓂᒃ ᑎᓕᓯᖔᓚᐅᕆᑦ.”
14ᑕᕝᕙ ᐊᑕᓂᖅ ᓂᓐᖓᓕᖅᐳᖅ ᒨᓯᓯᒧᑦ ᐅᖃᖅᓗᓂᓗ, “ᐂᕈᓂᒥᒃ ᐊᖓᔪᖃᓐᖏᓚᑏᑦ ᓕᕔᑎᒥᐅᑕᕐᖕᒥᒃ? ᑖᓐᓇ ᖃᐅᔨᒪᕙᕋ ᐅᖃᓪᓚᑦᓯᐊᕈᓐᓇᕐᖕᒪᑦ; ᑕᑯᒋᓪᓗ ᐃᓕᖕᓄᐊᓕᖅᐳᖅ ᐸᕐᕆᐊᖅᓗᑎᑦ, ᑕᑯᒍᓂᑎᓪᓗ ᐃᓗᒥᒍᑦ ᖁᕕᐊᓱᖕᓂᐊᖅᐳᖅ. 
15ᑖᑦᓱᒧᖓᓗ ᐅᖃᓪᓚᒃᑐᒃᓴᐅᕗᑎᑦ, ᑖᓐᓇ ᐅᖃᐅᓯᖃᕈᓐᓇᖁᓪᓗᒍ ᐅᖃᐅᓯᕆᔭᐅᖁᔭᕐᖕᓂᒃ; ᐅᕙᖓ ᐅᖃᐅᓯᑎᑦ ᐃᓚᒋᓂᐊᖅᐸᒃᑲ, ᑖᑦᓱᒪᓗᑦᑕᐅᖅ ᐅᖃᐅᓯᖏᑦ ᐃᓚᒋᓂᐊᕆᕙᒃᑲ, ᐊᔪᕆᖅᑐᕐᖕᓂᐊᖅᐸᒋᓪᓗ ᖃᓄᐃᓕᐅᖅᑐᒃᓴᐅᖕᒪᖔᖅᐱᑦ. 
16ᑖᓐᓇᓗ ᐃᓕᖕᓂᒃ ᐃᓇᖐᓗᓂ ᐃᓄᖕᓄᑦ ᐅᖃᓪᓚᖃᑦᑕᕐᖕᓂᐊᖅᐳᖅ; ᑖᓐᓇᓗ ᐃᓕᖕᓄᑦ ᖃᓂᕆᔭᐅᔪᑎᑐᑦ ᑍᒤᓐᓂᐊᖅᐳᖅ, ᑖᑦᓱᒧᖓᓗ ᒎᑎᒋᔭᐅᔪᑎᑐᑦ ᑍᒤᓐᓂᐊᖅᐳᑎᑦ. 
17ᐊᔭᐅᑉᐱᐊᖅᓗ ᑕᒪᓐᓇ ᑎᒍᒥᐊᒐᒃᓴᕆᕙᑦ, ᑕᒪᑐᒨᓇ ᓇᓗᓁᒃᑯᑕᕐᖕᓂᒃ ᐱᓇᓱᐊᕆᐊᖃᓛᕋᕕᑦ.”
18ᒨᓯᓯᓗ ᐅᑎᖅᐳᖅ ᔨᑐᕉᒧᑦ ᓴᑭᒥᓄᑦ, ᐅᖃᐅᑎᓪᓗᓂᐅᒡᓗ, “ᐅᑎᕈᓐᓇᖅᑎᓚᐅᓐᖓᑐᖅ ᐃᓚᓐᓄᑦ ᐃᑦᔨᑉᑎᒦᑦᑐᓄᑦ, ᑕᑯᔭᖅᑐᖅᓗᖓ ᓱᓕ ᐃᓅᖕᒪᖔᑕ.” ᔨᑐᕉᓗ ᐅᖃᖅᐳᖅ ᒨᓯᓯᒧᑦ, “ᐃᓱᒫᓗᖏᓪᓗᑎᑦ ᐊᐅᓪᓚᓕᕆᑦ.”
19ᐊᑕᓂᖅᓗ ᐅᖃᓚᐅᕆᕗᖅ ᒨᓯᓯᒧᑦ ᒥᑎᐊᓂᒦᑎᓪᓗᒍ, “ᐃᑦᔨᑉᑎᒧᑦ ᐅᑎᓕᕆᑦ; ᐃᓕᖕᓂᒃ ᑐᖁᑦᓯᔪᒪᓚᐅᖅᑐᓕᒫᑦ ᑐᖁᖓᓕᕐᖕᒪᑕ.” 
20ᑍᒤᒻᒪᑦ ᑕᕝᕙ ᒨᓯᓯᐅᑉ ᓄᓕᐊᓂ ᐃᕐᖕᓂᓂᓗ ᐸᕐᖕᓇᒃᑎᓕᖅᐰᑦ ᓯᐅᑎᖅᑯᖅᑐᔫᓪᓗ ᖄᖓᓄᑦ ᐃᑭᑎᓪᓗᒋᑦ, ᐃᑦᔨᑉᑎᒧᓪᓗ ᐅᑎᓕᖅᐳᖅ; ᐊᔭᐅᑉᐱᐊᖅᓗ ᒎᑎᐅᑉ ᐊᔭᐅᑉᐱᐊᖁᑎᖓ ᒨᓯᓯᐅᑉ ᓇᒃᓴᖅᐹ.
21ᐊᑕᓂᖅᓗ ᐅᖃᖅᐳᖅ ᒨᓯᓯᒧᑦ, “ᐃᑦᔨᑉᑎᒧᑦ ᐅᑎᕈᕕᑦ, ᑲᒪᑦᓯᐊᕐᖕᓂᐊᖅᐳᑎᑦ ᐱᓇᓱᐊᖅᑐᒃᓴᐅᒐᕕᑦ ᐰᕉᑉ ᓵᖓᓂ ᑕᒤᓐᓂᒃ ᑲᒪᓇᖅᑐᓕᓂᕐᖕᓂᒃ ᑐᓂᓚᐅᖅᑕᓐᓂᒃ ᐃᓕᖕᓄᑦ, ᐰᕈᓕ ᓯᑎᔫᑎᓐᓂᐊᖅᐸᕋ, ᐃᓄᒋᐊᒃᑐᖅᔪᐊᓂᒃ ᐊᐅᓪᓚᖁᔨᖁᓇᒍ. 
22ᐰᕈᒧᓪᓕ ᐅᖃᖅᑐᒃᓴᐅᕗᑎᑦ, ‘ᐊᑕᓂᖅ ᐅᖃᖅᐳᖅ ᐃᒫᒃ, ᐄᓴᕅᓕ ᐊᖓᔪᒃᓯᖅᐹᖁᑎᒋᕙᕋ ᐃᕐᖕᓂᓐᓂᑦ, 
23ᐅᖃᐅᑎᕙᒋᓪᓗ, ᐃᕐᖕᓂᕋ ᐊᐅᓪᓚᕈᓐᓇᖅᑎᓚᐅᕈᒃ ᐱᔨᑦᓯᕈᓐᓇᖁᓪᓗᒍ ᐅᕙᓐᓂᒃ. ᐊᐅᓪᓚᖁᓂᐊᖏᒃᑯᕕᐅᒃ, ᑕᕝᕙ ᐊᖓᔪᒃᓯᖅᐹᖁᑏᑦ ᐃᕐᖕᓃᑦ ᑐᖁᑎᓐᓂᐊᖅᐸᕋ.’”
24ᓯᓂᒃᑕᖅᕕᒋᔭᖓᓂᓕ ᐃᑦᔨᑉᑎᒧᐊᖅᐸᓪᓕᐊᓕᖅᑎᓪᓗᒋᑦ, ᐊᑕᓂᐅᑉ ᒨᓯᓯ ᐅᐸᒃᐹ ᑐᖁᓐᓇᓱᐊᕈᒪᓪᓗᒍ. 
25ᑕᕝᕙ ᓯᐴᕋ ᓴᕕᖕᒥᒃ ᐃᐱᒃᑐᒥᒃ ᑎᒍᓯᕗᖅ, ᐃᕐᖕᓂᕐᖕᒥᓗ ᐅᓱᐊᑕ ᓄᕗᐊ ᑭᐱᕚ, ᑭᐱᓂᑯᐊᓗ ᒨᓯᓯᐅᑉ ᐃᑎᒐᖏᓐᓄᑦ ᐊᒃᑐᖅᑎᓪᓗᒍ, ᐅᖃᖅᐳᖅ, “ᖁᓚᕐᖕᓇᖏᑦᑐᒥᒃ ᐊᐅᖃᖅᓗᑎᑦ ᐅᐃᒋᕙᒋᑦ!” 
26ᑕᕝᕙ ᐊᑕᓂᐅᑉ ᒨᓯᓯ ᓱᖁᑎᒋᔪᓐᓃᖅᐹ. ᑕᒪᓐᓇ ᑕᕝᕙ ᐱᑦᔪᑎᒋᓪᓗᒍ ᓯᐴᕋ ᐅᖃᓚᐅᖅᐳᖅ, “ᖁᓚᕐᖕᓇᖏᑦᑐᒥᒃ ᐊᐅᖃᖅᓗᑎᑦ ᐅᐃᒋᕙᒋᑦ,” ᑭᐱᔭᐅᓂᖅ ᐱᑦᔪᑎᒋᓪᓗᒍ.
27ᐊᑕᓂᖅᓗ ᐅᖃᖅᐳᖅ ᐂᕈᓂᒧᑦ, “ᐃᓄᖃᖏᑦᑐᒧᐊᓕᕆᑦ ᒨᓯᓯ ᐸᕐᕆᐊᖅᓗᒍ.” ᑕᕝᕙ ᑖᕗᓐᖓᓕᖅᐳᖅ, ᑲᑎᕚᓗ ᒎᑎᐅᑉ ᖃᖅᑲᖁᑎᖓᓂ, ᑲᑎᒐᒥᐅᒡᓗ ᑯᓂᒃᐹ. 
28ᒨᓯᓯᐅᓪᓗ ᐂᕈᓂ ᐅᓂᒃᑲᐅᑎᕚ ᑕᒤᓐᓂᒃ ᐊᑕᓂᐅᑉ ᐅᖃᐅᓯᕆᓚᐅᖅᑕᖏᓐᓂᒃ ᑎᓕᔭᐅᓯᒪᓂᕐᖕᒥᓂᒡᓗ, ᓇᓗᓁᒃᑯᑕᕐᖕᓂᒡᓗ ᐊᑐᖁᔭᐅᓂᕆᔭᒥᓂᒃ ᑕᒤᓐᓂᒃ. 
29ᑕᕝᕙ ᒨᓯᓯᒃᑯᒃ ᐂᕈᓂᒃᑯᒃ ᐃᑦᔨᑉᑎᒧᐊᖅᐴᒃ, ᑕᕝᕗᓐᖓᕋᒥᒡᓗ ᐄᓴᕅᓕᒥᐅᑦ ᐊᖓᔪᖅᑳᓕᒫᖏᑦ ᑲᑎᒪᖃᑎᒋᕔᑦ. 
30ᐂᕈᓂᓗ ᐅᓂᒃᑳᖅᐳᖅ ᑕᒤᓐᓂᒃ ᐊᑕᓂᐅᑉ ᐅᖃᐅᓯᕆᓚᐅᖅᑕᖏᓐᓂᒃ ᒨᓯᓯᒧᑦ, ᓇᓗᓁᒃᑯᑕᕐᖕᓂᒡᓗ ᐱᓇᓱᐊᖅᓗᓂ ᐃᓄᐃᑦ ᓵᖏᓐᓂ. 
31ᐃᓄᐃᓪᓗ ᐅᒃᐱᕈᓱᓕᖅᐳᑦ; ᑐᓴᕋᒥᒡᓗ ᐊᑕᓂᐅᑉ ᐅᐸᒍᑎᓂᕕᓂᖓᓂᒃ ᐄᓴᕅᓕᒥᐅᓄᑦ ᐅᖁᒤᒃᓴᖅᑎᑕᐅᓂᖏᓐᓂᒡᓗ ᑕᑯᓯᒪᓂᖓᓂᒃ ᖃᐅᔨᒐᒥᒃ, ᐅᑯᓪᓗᑎᒃ ᑐᒃᓯᐊᓕᖅᐳᑦ.
