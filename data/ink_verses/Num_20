1ᑕᕝᕙ ᐄᓴᕅᓕᒥᐅᑦ, ᑲᑎᒪᔪᖅᔪᐊᓪᓗ ᐃᓘᓐᓇᑎᒃ, ᑎᑭᑉᐳᑦ ᐃᓄᖃᖏᑦᑐᒧᑦ ᔨᓐᒥᒃ ᐊᑎᓕᖕᒧᑦ ᑕᖅᑮᑦ ᓯᕗᓪᓕᖅᐹᖓᓂᒃ, ᓄᖅᑲᖓᓕᖅᓗᑎᒡᓗ ᓄᓇᒥ ᑲᑎᓯᒥᒃ ᐊᑎᓕᖕᒥ; ᒥᕆᐊᒻᓕ ᑕᕝᕙᓂ ᑐᖁᓚᐅᖅᐳᖅ ᑕᕝᕙᓂᓗ ᐃᓗᕕᖅᑕᐅᓪᓗᓂ.
2ᐃᒪᖃᓚᐅᓐᖏᓚᖅᓕ ᑕᕝᕙᓂ ᐃᓄᒋᐊᒃᑐᖅᔪᐊᑦ ᐃᒥᒃᓴᖓᓂᒃ; ᑲᑎᓚᐅᖅᐳᑦ ᐊᑭᕋᖅᑐᕈᒪᓪᓗᑎᒃ ᒨᓯᓯᒥᒃ ᐂᕈᓂᒥᒡᓗ. 
3ᐃᓄᐃᓪᓕ ᐂᕙᓕᖅᐳᑦ ᒨᓯᓯᒧᑦ ᐅᖃᖅᓗᑎᒃ, “ᑍᒪᓕ ᑐᖁᖃᑕᐅᓚᐅᕈᑦᑕ ᖃᑕᓐᖑᑎᕗᑦ ᑐᖁᑎᓪᓗᒋᑦ ᐊᑕᓂᐅᑉ ᓵᖓᓂ! 
4ᓱᖕᒪᑦ ᐊᑕᓂᐅᑉ ᑲᑎᒪᔪᖁᑎᖏᑦ ᑕᒪᐅᖓ ᐃᓄᖃᖏᑦᑐᒧᑦ ᐱᑎᑉᐱᒋᑦ, ᐅᕙᒍᑦ ᐆᒪᔪᖁᑎᕗᓪᓗ ᑐᖁᖁᓪᓗᑕ ᑕᒫᓂ? 
5ᓱᖕᒪᓪᓗ ᐊᐅᓪᓚᖅᑎᓚᐅᖅᐱᑎᒍᑦ ᐃᑦᔨᑉᑎᒥᑦ ᑕᒪᐅᖓ, ᑕᒪᐅᖓ ᐱᐅᖏᑦᑐᐊᓗᖕᒧᑦ ᐱᑎᑦᓱᒪᓚᐅᖅᐱᑎᒎᑦ? ᑕᒫᓂ ᓂᐊᖂᔭᒃᓴᓂᒃ ᐱᕈᖅᑐᖃᓐᖏᓚᖅ ᐸᐅᕐᖓᓂᒡᓘᓐᓃᑦ ᕕᒡᓯᓂᒃ ᐊᑎᓕᖕᓂᒃ, ᕔᓂᒃᓴᓂᒡᓘᓐᓃ, ᐸᐅᕐᖓᓂᒡᓘᓐᓃᑦ ᐹᒥᒍᕌᓐᑎᓂᒃ ᐊᑎᓕᖕᓂᒃ; ᐃᒪᖃᕋᓂᓗ ᐃᒥᒐᒃᓴᑦᑎᓐᓂᒃ.” 
6ᒨᓯᓯᓕ ᐂᕈᓂᓗ ᐃᓄᖕᓂᑦ ᕿᒪᕉᑎᓪᓗᑎᒃ ᑐᐱᖅᔪᐊᑉ ᑲᑎᒪᕕᐅᑉ ᐃᑎᖅᑕᖅᕕᖓᓂ ᓇᖏᖅᐴᒃ. ᐹᒻᒪᒃᑎᖅᓗᑎᒡᓗ ᑮᓇᑎᒃ ᓄᓇᒧᑦ ᐊᒃᑐᖅᓗᒍ, ᐊᑕᓂᐅᓪᓗ ᐱᓐᓇᕐᖕᓇᕐᖕᓂᖓᑕ ᓴᖅᑭᕝᕕᒋᕚᒃ.
7ᐊᑕᓂᐅᓪᓗ ᒨᓯᓯ ᐅᖃᖅᕕᒋᕚ, ᐅᖃᖅᓗᓂ, 
8“ᐊᔭᐅᑉᐱᐊᖅ ᑎᒍᓕᕈᒃ; ᐃᕝᕕᓪᓗ ᖃᑕᓐᖑᑏᓪᓗ ᐂᕈᓂ ᐃᓄᐃᑦ ᑲᑎᖁᓕᖅᓯᐅᒃ, ᕾᖅᑐᖅᓗ ᐅᖃᐅᑎᓗᒍ ᐃᓄᐃᑦ ᑕᒃᑯᐊᓂ, ᑕᕝᕙ ᐃᒥᕐᖕᒥᒃ ᑯᕕᓕᕐᖕᓂᐊᖅᐳᖅ; ᑍᒫᒃ ᐃᒥᕐᖕᒥᒃ ᓴᖅᑭᑎᑦᓯᓂᐊᖅᐳᑎᑦ ᕾᖅᑐᒥᑦ, ᐃᒥᖅᑎᓪᓗᒋᓪᓗ ᐃᓄᐃᑦ ᐆᒪᔪᖁᑎᖏᓪᓗ.” 
9ᑕᕝᕙ ᒨᓯᓯᐅᑉ ᐊᔭᐅᑉᐱᐊᖅ ᑎᒍᕚ ᐊᑕᓂᐅᑉ ᓵᖓᓂᑦ ᑍᒫᒃ ᐱᖁᔭᐅᒐᒥ.
10ᒨᓯᓯᐅᓪᓗ ᐂᕈᓂᐅᓪᓗ ᐃᓄᒋᐊᒃᑐᖅᔪᐊᑦ ᑲᑎᖁᕔᑦ ᕾᖅᑑᑉ ᓵᖓᓂ; ᐅᖃᐅᑎᓪᓗᒋᓪᓗ, “ᑐᓴᓕᕆᑦᓯ ᐊᑭᕋᖅᑐᖅᑎᐅᔪᓯ! ᐅᕙᓐᖓᑦ ᕾᖅᑐᒥᑦ ᐃᓕᑦᓯᓐᓄᑦ ᐃᒥᕐᖕᒥᒃ ᓴᖅᑭᑎᑦᓯᔭᕆᐊᖃᖅᐱᑖ?” 
11ᒨᓯᓯᐅᓪᓗ ᑕᓕᓂ ᐃᓵᒡᓗᒍ ᕾᖅᑐᖅ ᐊᓇᐅᕚ ᒪᕐᕈᐊᖅᑎᖅᓗᒍ; ᑕᕝᕙ ᐃᒪᖅ ᐊᒥᒐᖏᑦᑐᒥᒃ ᑰᓕᖅᐳᖅ, ᑕᕝᕙ ᐃᓄᒋᐊᑐᖅᔪᐊᑦ ᐆᒪᔪᖁᑎᖏᓪᓗ ᐃᒥᖅᐳᑦ.
12ᐊᑕᓂᐅᓪᓗ ᒨᓯᓯ ᐂᕈᓂᓗ ᐅᖃᐅᑎᕚᒃ, “ᐅᕙᓐᓂᒃ ᐅᒃᐱᕈᓱᖏᓐᓇᑦᓯᒃ, ᐅᕙᓐᓂᒡᓗ ᐃᑦᔪᕐᖕᓁᑎᑦᓯᓚᐅᖏᓐᓇᑦᓯᒃ ᐄᓴᕅᓕᒥᐅᑦ ᑕᒃᑯᐊᓂ, ᑍᒤᒻᒪᑦ ᐃᓄᒋᐊᒃᑐᖅᔪᐊ ᐅᑯᐊ ᓄᓇᒧᑦ ᐊᖏᕈᑎᒋᓯᒪᔭᓐᓄᑦ ᑎᑭᓕᖅᐸᑕ ᑕᓯᐅᖅᑎᐅᔪᒫᕈᓐᓁᖅᐳᓯᒃ.”
13ᑍᒫᒃ ᐱᔪᖃᓚᐅᖅᐳᖅ ᐃᒪᕐᖕᒥᒃ ᓄᓇᒥ ᒥᕆᐸᒥ, ᐄᓴᕅᓕᒥᐅᑦ ᐂᕙᓚᐅᕐᖕᒪᑕ ᐊᑕᓂᕐᖕᒧᑦ, ᐃᑦᔪᕐᖕᓁᓐᓂᕐᖕᒥᓂᒡᓗ ᓴᖅᑭᑎᑦᓯᓚᐅᕐᖕᒪᑦ ᑖᒃᑯᓄᖓ.
14ᒨᓯᓯᓗ ᑎᓕᓯᕗᖅ ᐅᖃᕆᐊᖅᑐᖅᑐᓂᒃ ᓄᓇᒥᑦ ᑲᑎᓯᒥᑦ ᐄᑐᒥᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᐃᒫᒃ, “ᐄᓴᕅᓕᒥᐅᑦ ᖃᑕᓐᖑᑎᑎᑦ ᐃᒫᒃ ᐅᖃᖅᐳᑦ: ‘ᖃᐅᔨᒪᕗᓯ ᐅᖁᒤᑦᑐᑎᒍᑦ ᐊᑐᖅᓯᒪᒐᑦᑕ, 
15ᓯᕗᓕᕕᓂᖅᐳᑦ ᐃᑦᔨᑉᑎᒨᓚᐅᕐᖕᒪᑕ, ᐃᑦᔨᑉᑎᒥᓗ ᐊᑯᓂ ᓄᓇᖃᓚᐅᖅᐳᒍᑦ, ᐃᑦᔨᑉᑎᒥᐅᓂᓪᓕ ᐅᖁᒤᒃᓴᖅᑎᑕᐅᓚᐅᖅᐳᒍᑦ ᓯᕗᓕᕕᓂᖅᐳᓪᓗ. 
16ᐊᑕᓂᕐᖕᒧᓪᓕ ᓂᓪᓕᐊᒐᑦᑕ, ᓂᐱᕗᑦ ᑐᓴᓚᐅᖅᐰᑦ, ᐂᖏᓕᒥᒡᓗ ᑎᓕᓯᓪᓗᓂ ᐊᐅᓪᓚᖅᑎᓚᐅᖅᐹᑎᒍᑦ ᐃᑦᔨᑉᑎᒥᑦ; ᒫᓐᓇᓕ ᑲᑎᓯᒦᑉᐳᒍᑦ, ᐃᒡᓗᒐᓴᖕᓂ ᓄᓇᖁᑎᑦᓯ ᖃᓂᒋᔮᓂ ᓯᓚᑖᓃᑦᑐᒥ. 
17ᓄᓇᖁᑎᑦᓯᒍᑦ ᐊᖅᑯᓵᕈᓐᓇᖅᑎᓚᐅᖅᑎᒍᑦ. ᐱᕈᖅᓰᕕᖁᑎᑦᓯᒍᑦ ᓂᐊᖂᔭᒃᓴᓕᐅᖅᕕᒃᑎᒍᑦ ᕔᓂᒃᓴᓕᐅᖅᕕᒃᑎᒍᓪᓗ ᐊᖅᑯᓵᕐᖕᓂᐊᓐᖏᓚᒍᑦ, ᐃᒥᖅᑕᖅᕕᒃᓯᓐᓂᓪᓘᓐᓂᑦ ᐃᒥᕐᖕᓂᐊᓐᖏᓚᒍᑦ; ᐊᖓᔪᖅᑳᖅᔪᐊᑉ ᐊᖅᑯᑎᐅᖁᔭᖓᒍᑦ ᐃᖏᕐᕋᓂᐊᖅᐳᒍᑦ; ᓴᖑᓂᐊᓐᖏᓚᒍᓪᓘᓐᓂᑦ ᑕᓕᖅᐱᒧᑦ ᓴᐅᒥᒧᓪᓘᓐᓃᑦ, ᓄᓇᖁᑎᓯ ᑭᓯᐊᓂ ᖄᖏᖅᓯᒪᓕᕈᑎᑦᒍ ᓴᖑᔪᒫᖅᐳᒍᑦ.’”
18ᐄᑐᒥᒥᐅᓪᓕ ᐅᖃᖅᐳᑦ, “ᓄᓇᖁᑎᑦᑎᒍᑦ ᐊᖅᑯᓵᕐᖕᓂᐊᓐᖏᓚᓯ, ᑕᒪᐅᓈᕋᓱᒃᑯᑦᓯ ᑕᕝᕙ ᐅᐸᒃᑐᕐᖕᓂᐊᖅᐳᒍᑦ ᓴᕕᒡᔪᐊᓕᔭᖅᓗᑕ.”
19ᐄᓴᕅᓕᒥᐅᓪᓕ ᑖᒃᑯᓄᖓ ᐅᖃᖅᐳᑦ, “ᐊᖅᑯᑎᒃᑯᑦ ᐃᖏᕐᕋᑐᐃᓐᓇᕈᒪᕗᒍᑦ, ᑕᒪᐅᓈᖅᑎᓪᓗᑕᓗ ᓇᓕᖅᐳᑦ ᐆᒪᔪᖁᑎᕗᓪᓘᓐᓃᑦ ᐃᒥᖅᐸᑦ ᐃᒪᑦᓯᓐᓂᑦ, ᑕᕝᕙ ᐃᓕᑦᓯᓐᓄᑦ ᐊᑭᓕᕈᒪᕙᕗᑦ; ᐱᓱᒃᓗᑕ ᐊᖅᑯᓵᕈᒪᕗᒍᑦ, ᐊᓯᐊᓂ ᐱᓇᓱᐊᖏᓪᓗᑕ.”
20ᐄᑐᒥᒥᐅᑦ ᑭᐅᕘᑦ, “ᐊᖅᑯᓵᕐᖕᓂᐊᖏᑦᑐᓯ.” ᑍᒤᒻᒪᑦ ᐄᑐᒥᒥᐅᑦ ᐅᓇᑕᕆᐊᖅᑐᖅᓗᑎᒃ ᑖᒃᑯᓄᖓ ᐸᕐᕆᐊᖅᐳᑦ, ᐊᖑᑎᒐᓴᖕᓂᒃ ᓴᓐᖏᔪᓂᒃ ᓇᒃᓴᖅᓗᑎᒃ. 
21ᑍᒫᒃ ᐄᑐᒥᒥᐅᑦ ᐄᓴᕅᓕᒥᐅᓂᒃ ᓄᓇᖁᑎᒥᒃᑎᒍᑦ ᐊᖅᑯᓵᖁᔨᓐᖏᓚᑦ; ᑍᒤᒻᒪᑦ ᐄᓴᕅᓕᒥᐅᑦ ᑖᒃᑯᓇᖓᑦ ᑐᓄᓪᓗᑎ ᐊᓯᐊᒎᕆᐊᖅᑐᖅᐳᑦ.
22ᐄᓴᕅᓕᒥᐅᑦ ᐃᓄᒋᐊᒃᑐᖅᔫᓪᓗᑎᒃ ᐃᖏᕐᕋᓚᐅᖅᐳᑦ ᑲᑎᓯᒥᑦ ᖃᖅᑲᖅ ᕼᐅᕆ ᑎᑭᓪᓗᒍ. 
23ᐊᑕᓂᐅᓪᓗ ᒨᓯᓯ ᐂᕈᓂᓗ ᐅᖃᖅᕕᒋᕚᒃ ᖃᖅᑲᒥ ᕼᐅᕆᒥ ᐄᑐᒥᒥᐅᑦ ᓄᓇᖓᑕ ᑭᒡᓕᖓᓃᑦᑐᒥ, ᐃᒫᒃ ᐅᖃᖅᓗᓂ: 
24“ᐂᕈᓂ ᐃᓄᖁᑎᒥᓄᑦ ᑲᑎᔭᐅᔭᕆᐊᖃᖅᐳᖅ, ᓄᓇᒧᑦ ᐄᓴᕅᓕᒥᐅᓄᑦ ᐊᖏᕈᑎᒋᓯᒪᔭᓐᓄᑦ ᑎᑭᓐᓂᐊᖏᒻᒪᑦ, ᑕᒪᑦᓯᒃ ᐃᕝᕕᓪᓗ ᑖᓐᓇᓗ ᐱᖁᔭᓐᓂᒃ ᓈᓚᓚᐅᖏᓐᓇᑦᓯᒃ ᒥᕆᐸᒥ ᐃᒥᖅᑎᑕᐅᕕᖕᒥ. 
25ᐂᕈᓂ ᐃᕐᖕᓂᖓᓗ ᐃᓕᓯᕆ ᖃᖅᑲᒧᑦ ᕼᐅᕆᒧᑦ ᒪᔪᕋᖃᑎᒋᒃᑭᒃ; 
26ᐂᕈᓂᓗ ᐊᓐᓄᕌᖏᓐᓂᒃ ᐱᔧᕕᒋᒍᒃ, ᐃᕐᖕᓂᖓᓄᓪᓗ ᐃᓕᓯᕆᒧ ᐊᑎᑎᓪᓗᒋᑦ: ᐂᕈᓂᓕ ᐃᓅᖃᑎᒥᓂᒃ ᑲᑎᓯᓂᐊᖅᐳᖅ ᑕᕝᕙᓂ ᑐᖁᓂᐊᕐᖕᒪᑦ.” 
27ᑕᕝᕙ ᒨᓯᓯ ᐱᓂᐊᓚᐅᖅᐳᖅ ᐊᑕᓂᐅᑉ ᐱᖁᔨᓂᖓᓂᒃ, ᑖᒃᑯᐊ ᖃᖅᑲᒧᑦ ᕼᐅᕆᒧᑦ ᒪᔪᕋᖅᐳᑦ ᐃᓄᒋᐊᒃᑐᖅᔪᐊᑦ ᑕᒃᑯᐊᓂ. 
28ᒨᓯᓯᐅᓪᓗ ᐂᕈᓂᐅᑉ ᐊᓐᓄᕌᖏᑦ ᐲᔭᖅᐰᑦ, ᐃᕐᖕᓂᖓᓄᓪᓗ ᐃᓕᓯᕆᒧᑦ ᐊᑎᑎᓪᓗᒋᑦ; ᐂᕈᓂᓗ ᑐᖁᕗᖅ ᑕᕝᕙᓂ ᖃᖅᑲᐅᑉ ᖄᖓᓂ. ᑕᕝᕙ ᒨᓯᓯ ᐃᓕᓯᕆᓗ ᖃᖅᑲᒥᑦ ᐊᖅᑲᖅᐴᒃ. 
29ᐃᓄᒋᐊᒃᑐᖅᔪᐊᓪᓕ ᖃᐅᔨᒐᒥᒃ ᐂᕈᓂ ᑐᖁᖕᒪᑦ ᕿᒃᓵᓚᐅᖅᐳᑦ ᐅᓪᓗᓂᒃ 30-ᓂᒃ, ᐄᓴᕅᓕᒥᐅᓕᒫᑦ.
