1ᐸᐅᓗᓯᒥᑦ, ᒎᑎᐅᑉ ᐱᔨᖓᓂᑦ ᔩᓱᓯᐅᓪᓗ ᙭ᔅᑑᓯᐅᑉ ᐋᐴᓯᑕᓕᖓᓂᑦ, ᒎᑎᐅᑉ ᓂᕈᐊᖅᓯᒪᔭᖏᓐᓄᑦ ᓱᓕᔪᒥᒡᓗ ᖃᐅᔨᓯᒪᔪᓄᑦ ᐊᑕᐅᓯᐅᓕᖓᑎᑦᓯᔪᒧᑦ ᐅᒃᐱᕐᖕᓂᑦᑎᓐᓄᓪᓗ. 
2ᑕᒪᓐᓇ ᑐᓐᖓᕕᖃᖅᑐᖅ ᓂᕆᐅᖕᓂᕐᖕᒥᒃ ᐃᓅᓯᕐᖕᒥᒃ ᓄᖑᓱᐃᑦᑐᒥᒃ; ᒎᑎᐅᑉ ᓴᒡᓗᓚᐅᖅᓯᒪᖏᑦᑑᑉ, ᐊᖏᖅᕕᒋᓯᒪᕚᑎᒍᑦ ᑕᒪᑐᒥᖓ ᓯᓚᖅᔪᐊᖅ ᐱᒋᐊᓚᐅᖅᑳᖅᑎᓐᓇᒍ, 
3ᓇᓪᓕᐅᓐᓂᕐᖕᒥᓗ ᓈᒻᒪᓈᑦᓯᐊᓕᖅᑎᓪᓗᒍ ᓇᓗᓁᓚᐅᖅᐹ ᐅᖃᐅᓯᕐᖕᒥᒍᑦ ᑕᒪᑐᒥᖓᓗ ᐱᖁᔭᐅᕗᖓ ᐊᔪᕆᖅᑐᐃᖁᓪᓗᖓ ᒎᑎᐅᑉ ᐱᐅᓕᔨᑦᑕ ᐱᖁᔨᓂᖓᒍᑦ.
4ᑍᑑᓯᒧᑦ, ᐅᒃᐱᕐᖕᓂᐅᑉ ᑲᔪᓯᓂᖓᒍᑦ ᓱᓕᔪᒥᒃ ᐃᕐᖕᓂᓐᓄᑦ ᑕᒪᑐᒧᖓ ᐊᑕᐅᓯᐅᑦᔪᑎᒋᔭᑦᑎᓐᓄᑦ.
5ᑍᒤᒻᒪᑦ ᕿᑭᖅᑕᒧᑦ ᑯᕇᑎᒧᑦ ᕿᒪᓚᐅᖅᐸᒋᑦ, ᐱᓇᓱᐊᒃᑲᓐᓂᕆᐊᓕᖕᓂᒃ ᐋᖅᑭᒃᓱᐃᖁᓪᓗᑎᑦ, ᐃᓚᒌᒃᑑᓂᓗ ᐊᖓᔪᖅᑳᖑᓂᐊᖅᑐᓂᒃ ᑎᓕᓯᖁᓪᓗᑎᑦ ᓄᓇᓕᓕᒫᓂ ᑍᒫᒃ ᐱᖁᓚᐅᕋᒃᑭᑦ, 
6ᐃᓚᒌᒃᑐᓂ ᐊᖓᔪᖅᑳᖑᔪᖅ ᐸᓯᔭᒃᓴᐅᓂᖃᖅᑐᒃᓴᐅᓐᖏᓚᖅ, ᐊᑕᐅᓯᕐᖕᒥᒃ ᓄᓕᐊᖃᖅᑐᒃᓴᐅᕗᖅ, ᕿᑐᕐᖓᖏᓪᓗ ᐅᒃᐱᖅᑑᓗᑎᒃ ᐱᕋᔭᕈᓘᔭᕐᖕᓂᖏᓐᓂᒡᓗ ᐅᖃᐅᓯᐅᑦᔪᑎᒃᓴᖃᖏᓪᓗᑎᒃ ᓈᓚᑦᓯᐊᕈᓐᓇᖅᓗᑎᒡᓗ. 
7ᐊᔪᕆᖅᑐᐃᔨᖅᔪᐊᖅ, ᐊᖓᔪᖅᑳᖑᒐᒥ ᒎᑎᐅᑉ ᐱᓇᓱᐊᕐᖕᓂᖓᓄᑦ, ᐸᓯᔭᒃᓴᐅᓂᖃᖅᑐᒃᓴᐅᓐᖏᓚᖅ; ᓱᓇᐅᑎᑦᓯᖏᓐᓇᓱᐊᖅᑐᒃᓴᐅᓐᖏᓚᖅ ᐊᓯᒥᓂᒃ ᓂᓐᖓᒃᓴᕅᑦᑐᒃᓴᐅᓇᓂᓗ, ᐋᖓᔮᖅᑎᐅᔪᒃᓴᐅᓐᖏᓚᖅ, ᐃᓕᕋᓇᕋᓱᐊᖅᑎᐅᓇᓂᓗ ᐱᔪᒪᓗᐊᕐᖕᓂᕐᖕᒧᑦ ᑮᓇᐅᔭᕐᖕᓂᐊᖅᑐᒃᓴᐅᓐᖏᓚᖅ. 
8ᓯᓂᒃᑕᖅᕕᐅᔪᓐᓇᖅᓗᓂ, ᐱᐅᔪᒥᒃ ᖁᕕᐊᒋᔭᖃᖅᓗᓂ, ᐃᒻᒥᓂᒃ ᐊᐅᓚᑦᓯᐊᕈᓐᓇᖅᓗᓂ, ᒪᑭᑕᑦᓯᐊᖅᓗᓂ, ᐃᑦᔪᕐᖕᓁᓪᓗᓂ, ᐃᓅᓯᕐᖕᒥᓂᒡᓗ ᐱᓯᒪᑦᓯᐊᕈᓐᓇᖅᓗᓂ; 
9ᐅᖃᐅᓯᖅ ᐊᔪᕆᖅᑑᑎᒃᓴᖅ ᑐᓐᖓᕕᒋᑦᓯᐊᖅᓗᒍ ᐱᔭᕆᐊᖃᖅᐳᖅ, ᑕᕝᕙ ᑍᒤᓕᐅᖅᓗᓂ ᐃᓅᖃᑎᒥᓂᒃ ᑲᔪᖏᖅᓮᑦᓯᐊᕈᓐᓇᕋᔭᖅᐳᖅ ᐊᔪᕆᖅᑐᐃᓂᕐᖕᒧᑦ ᓱᓕᔪᒧᑦ ᓇᓗᓁᖅᓯᔪᓐᓇᖅᓗᓂᓗ ᑕᒪᑐᒥᖓ ᐊᑭᕋᖅᑐᖅᑐᑦ ᑕᒻᒪᕐᖕᓂᖏᓐᓂᒃ.
10ᐅᓄᕐᖕᒪᑕ ᐊᑭᕋᖅᑐᖅᑐᑦ ᑕᒪᑐᒥᖓ, ᐊᓯᒥᖕᓂᒃ ᓱᓕᒐᑎᒃ ᐅᖃᐅᓯᕐᖕᓄᑦ ᑕᒻᒪᖅᑎᑦᓯᔪᑦ, ᑭᐱᓯᒪᔪᑦ ᐱᓗᐊᖅᓗᒋᑦ; 
11ᐅᖃᓪᓚᖃᑦᑕᕐᖕᓂᖏᑦ ᓄᖅᑲᖅᑎᑕᐅᔭᕆᐊᖃᖅᐳᑦ, ᐃᒡᓗᒥᐅᖃᑎᒌᓂᒃ ᐃᓚᒌᑦᓯᐊᕈᓐᓃᖅᑎᑦᓯᖕᒪᑕ ᐊᔪᕆᖅᑐᐃᓂᕐᖕᒥᖕᓄᑦ ᑮᓇᐅᔭᓕᐅᕈᑎᖃᕋᓱᐊᖅᑐᑦ ᐊᔪᕆᖅᑐᐃᑦᔪᑎᒃᓴᐅᖏᑦᑐᓂᒃ ᐱᓇᓱᐊᖅᓗᑎᒃ. 
12ᑖᒃᑯᐊ ᐅᖃᖅᑎᖓᑦᑕ ᐃᓚᖓᑦ ᓱᓕᓪᓗᓂ ᐅᖃᓚᐅᖅᐳᖅ, “ᒃᕇᑕᒥᐅᑦ ᓴᒡᓗᑦᓮᓐᓇᖅᐳᑦ, ᐆᒪᔪᐊᓗᐃᑦ ᐱᐅᖏᑦᑐᑦ, ᓱᓇᓕᕆᔪᓐᓇᖏᑦᑐᑦ ᓂᕆᔪᐊᓗᑐᐃᓐᓁᑦ.” 
13ᑍᒤᒻᒪᑦ ᐊᒃᓱᕉᑎᓗᒋᑦ ᐃᓂᖅᑎᒻᒪᕆᒋᐊᖃᖅᐸᑎᑦ, ᓱᓕᔪᒥᒃ ᐅᒃᐱᕐᖕᓂᒃᑯᑦ ᑲᔪᓯᑦᓯᐊᓕᖁᓪᓗᒋᑦ. 
14ᔫᑎᑦ ᐅᓂᒃᑳᖅᑐᐊᖏᓐᓂᒃ ᑐᓐᖓᕕᖃᕈᓐᓃᖅᓗᑎᒃ, ᐃᓄᑐᐃᓐᓁᓪᓗ ᐋᖅᑭᒃᓯᒪᔭᖏᓐᓂᒃ ᓱᓕᓂᕐᖕᒥᒃ ᖁᔭᓈᖅᓯᓯᒪᔪᓂᒃ. 
15ᓱᓇᓕᒫᑦ ᐃᑦᔪᕐᖕᓁᑉᐳᑦ ᐃᒻᒥᖕᓂᒃ ᐃᑦᔪᕐᖕᓁᑎᑦᑐᓄᑦ, ᓇᕐᕈᓇᖅᑐᓕᔪᓄᓪᓕ ᐅᒃᐱᖏᑦᑐᓄᓪᓗ ᓱᓇᓕᒫᑦ ᐃᑦᔪᕐᖕᓁᑦᑐᖃᓐᖏᓚᑦ; ᐃᓱᒪᖏᑦ ᐃᒃᐱᒋᓂᖏᓪᓗ ᓱᒃᑯᑕᐅᓯᒪᖕᒪᑕ. 
16ᒎᑎᒥᒃ ᖃᐅᔨᒪᓂᕋᕋᓗᐊᖅᐳᑦ, ᐱᓂᐊᕐᖕᓂᖏᓪᓕ ᓴᖅᑭᑎᑦᓯᕗᑦ ᓱᓕᖏᓐᓂᖏᓐᓂᒃ; ᓇᕐᕈᓇᖅᑑᕗᑦ ᓇᓛᒎᕋᑎᒡᓗ, ᐱᐅᔪᒥᒡᓗ ᐱᓂᐊᕐᖕᓂᕐᖕᒥᒃ ᐱᓇᓱᐊᖅᕕᖃᖅᑐᒃᓴᐅᓐᖏᓚᑦ.
