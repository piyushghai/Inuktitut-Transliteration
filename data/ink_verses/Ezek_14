1ᑕᕝᕙ ᐄᓴᕅᓕᒥᐅᑦ ᐊᖓᔪᖅᑳᖏᑕ ᐃᓚᖏᑕ ᐅᐸᒃᐹᖓ, ᐃᒃᓯᕙᖃᑎᒋᓕᖅᓗᖓᓗ. 
2ᑕᕝᕙ ᐊᑕᓂᐅᑉ ᐅᖃᐅᓯᖓᑕ ᑎᑭᑉᐹᖓ ᐅᖃᖅᓗᓂ: 
3“ᐃᓅᑉ ᐃᕐᖕᓂᖓ, ᐊᖑᑏᑦ ᐅᑯᐊ ᒎᑎᓐᖑᐊᒥᖕᓂᒃ ᐅᒃᐱᕆᔭᖃᓪᓚᕆᒃᐳᑦ, ᐊᔪᖅᑐᓕᓂᕐᖕᒥᖕᓂᒡᓗ ᐊᒡᕕᐊᕈᑎᖃᖅᓗᑎᒃ; ᖃᓄᑐᐃᓐᓇᖅ ᐊᐱᕆᔭᐅᑎᑦᑐᒃᓴᐅᕗᖔ ᑖᒃᑯᓄᖓ?
4ᑍᒤᒻᒪᑦ ᐅᖃᐅᑎᒃᑭᑦ, ᐅᖃᖅᓗᑎᑦ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᐄᓴᕅᓕᐅᑉ ᑭᖑᕚᖏᓐᓂ ᒎᑎᓐᖑᐊᖃᕐᖕᓂᕐᖕᒧᑦ ᐅᒃᐱᕆᔭᖃᓪᓚᕆᓕᖅᑐᖃᖅᐸᑦ ᐊᔪᖅᑐᓕᓂᕐᖕᒥᖕᓂᒡᓗ ᐊᒡᕕᐊᕈᑎᖃᖅᓗᓂ, ᐱᔪᖃᓛᖅᑐᒥᒡᓗ ᐅᖃᖅᑎᓐᓄᑦ ᐅᐸᒍᑎᒃᐸᑦ, ᐅᕙᖓ ᐊᑕᓂᖅ ᓇᖕᒥᓂᖅ ᑭᐅᒐᔭᖅᐸᕋ ᒎᑎᓐᖑᐊᖃᕐᖕᓂᖓᓄᑦ ᐅᓄᓗᐊᖅᑐᓂᒃ. 
5ᐅᕙᓐᓄᑦ ᓵᑦᑎᐊᖁᒐᓗᐊᖅᐸᒃᑲ ᐄᓴᕅᓕᐅᑉ ᑭᖑᕚᖏᑦ, ᐅᕙᓐᓂᒃ ᐊᕕᑦᑎᓯᒪᖕᒪᑕ ᒎᑎᓐᖑᐊᓅᕐᖕᓂᕐᖕᒥᖕᓄᑦ.
6ᑍᒤᒻᒪᑦ ᐄᓴᕅᓕᐅᑉ ᑭᖑᕚᖏᑦ ᐅᖃᐅᑎᒃᑭᑦ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᖃᕿᐊᓕᕆᑦᓯ ᕿᒤᓗᓯᓗ ᒎᑎᓐᖑᐊᓯᓐᓂᒃ, ᒎᑎᒧᓪᓗ ᓇᕐᕈᓇᖅᑐᓕᕆᓂᓯ ᑕᒪᕐᖕᒥᒃ ᕿᒪᒡᓗᒋᑦ.
7ᓇᓪᓕᐊᑦ ᐄᓴᕅᓕᒧᑦ ᑭᖑᕚᖑᔪᖅ, ᐄᓴᕅᓕᒥᐅᑕᐅᖏᑦᑐᓪᓘᓐᓃᑦ ᓄᓇᖃᖃᑕᐅᔪᑦ ᐄᓴᕅᓕᒥᐅᓄᑦ, ᐅᕙᓐᓂᒃ ᕿᒤᓯᒪᓗᑎᒃ, ᒎᑎᓐᖑᐊᓄᑦ ᓵᓐᖓᖔᓕᖅᑐᑦ ᐊᔪᖅᑐᓕᓂᕐᖕᒧᓪᓗ ᐊᒡᕕᐊᕈᑎᒃᓴᖃᓕᖅᑐᑦ, ᐱᔪᖃᓛᖅᑐᒥᒃ ᐅᖃᖅᑎᓐᓄᑦ ᐅᐸᒍᑎᓗᑎᒃ ᐊᐱᖅᓱᕆᐊᖅᑐᖅᐸᑕ ᖃᓄᖅ ᐃᓱᒪᖕᒪᖔᕐᖕᒪ, ᐅᕙᖓ ᐊᑕᓂᖅ ᓇᖕᒥᓂᖅ ᑭᐅᒐᔭᖅᐸᒃᑲ. 
8ᑍᒤᓕᐅᖅᑐᖅ ᓵᓐᓂᐊᖅᐸᕋ, ᓇᓗᓁᒃᑯᑕᓐᖑᖅᑎᓪᓗᒍ ᐅᖃᐅᓯᐅᖃᑦᑕᖅᓗᓂ ᐅᓗᕆᐊᒋᔭᒃᓴᐅᖁᓪᓗᒍ ᐃᓄᖁᑎᓐᓄᓪᓗ ᐃᓚᒋᔭᐅᔪᓐᓃᖅᑎᓪᓗᒍ; ᑕᕝᕙ ᖃᐅᔨᓂᐊᖅᐳᓯ ᐅᕙᖓᐅᒐᒪ ᐊᑕᓂᖅ.
9ᓇᓪᓕᐊᑦ ᐱᔪᖃᓛᖅᑐᒥᒃ ᐅᖃᖅᑎ ᐅᐃᕖᕐᕆᔭᐅᓂᒃᑯᑦ ᐅᖃᐅᓯᕐᖕᓂᒃ ᐅᖃᖅᐸᑦ, ᑕᕝᕙ ᐅᕙᖓ ᐊᑕᓂᖅ ᑖᓐᓇ ᐱᔪᖃᓛᖅᑐᒥᒃ ᐅᖃᖅᑎ ᐅᐃᕖᕐᕆᓯᒪᕙᕋ, ᑕᕝᕙ ᐱᔪᓐᓇᕐᖕᓂᓐᓄᑦ ᓵᒃᑲᔭᖅᐸᕋ, ᑐᖁᓪᓗᒍᓗ ᐃᓄᖁᑎᒪ ᐄᓴᕅᓕᒥᐅᑦ ᐊᑯᕐᖓᓐᓂ. 
10ᑖᒃᑯᐊᒃ ᐊᔪᖅᑐᓕᓂᕐᖕᒧᑦ ᓵᑕᐅᒐᔭᖅᐴᒃ ᐱᔪᖃᓛᖅᑐᒥᒡᓗ ᐅᖃᖅᑎ ᐃᓱᒪᓯᐅᕆᔭᖅᑐᖅᑐᖅᓗ ᓱᒋᐊᖅᑕᐅᓗᑎᒃ ᐊᑦᔨᒌᖕᓂᒃ. 
11ᑍᒤᓕᐅᕆᖃᑦᑕᕐᖕᓂᐊᖅᐳᖓ ᐄᓴᕅᓕᐅᑉ ᑭᖑᕚᖏᓐᓄᑦ ᐅᕙᓐᓂᒃ ᕿᒤᖁᓇᒋᑦ, ᐊᔪᖅᑐᓕᓂᕐᖕᒥᖕᓄᓪᓗ ᓇᕐᕈᓇᖅᓯᑎᑕᐅᖃᑦᑕᖁᓇᒋᑦ, ᐅᕙᓐᓄᑦ ᐃᓄᖁᑎᒋᔭᐅᖁᓪᓗᒋᑦ ᒎᑎᒋᔭᐅᓗᖓᓗ ᑖᒃᑯᓄᖓ, ᐊᑕᓂᖅ ᒎᑎ ᐅᖃᖅᐳᖅ.”
12ᐊᑕᓂᐅᑉ ᐅᖃᐅᓯᖓᑕ ᑎᑭᑉᐹᖓ ᐅᖃᖅᓗᓂ: 
13“ᐃᓅᑉ ᐃᕐᖕᓂᖓ, ᓄᓇᓕᐅᖃᑎᒌᒡᔪᐊᑦ ᐊᔪᖅᑐᓕᒃᐸᑕ ᐅᕙᓐᓂᒃ ᐅᒃᐱᕆᔭᖃᖏᓐᓂᕐᖕᒧᑦ, ᐱᔪᓐᓇᕐᖕᓂᓐᓄᓪᓗ ᐱᓇᓱᐊᖅᕕᒋᓕᕈᒃᑭᑦ, ᓂᕿᒃᓴᖃᐅᑎᖏᑦ ᓄᖑᑎᒐᔭᖅᐸᒃᑲ ᑳᖕᓇᖅᑐᖅᔪᐊᕐᖕᒧᓪᓗ ᑎᑭᑎᓪᓗᒋᑦ, ᐃᓄᖏᓪᓗ ᑐᖁᕋᖅᑎᒃᑲᔭᖅᐸᒃᑲ ᐆᒪᔪᖁᑎᖏᓪᓗ. 
14ᐊᒡᓛᑦ ᐊᖑᑎᑦ ᑍᒃᑯᐊ ᐱᖓᓱᑦ, ᓄᐊᖅ, ᑖᓂᐊᓕᓗ, ᔫᐱᓗ, ᓄᓇᖃᖃᑕᐅᒐᔭᖅᐸᑕ, ᐊᑲᐅᔪᒥᒃ ᐃᓅᓯᖃᕐᖕᓂᕐᖕᒥᖕᓄᑦ ᓇᖕᒥᖕᓂᑐᐊᖅ ᐱᐅᓕᒐᔭᖅᐳᑦ, ᐊᑕᓂᖅ ᒎᑎ ᐅᖃᖅᐳᖅ.
15ᐆᒪᔪᓂᒃ ᐃᖅᓯᓇᖅᑐᓂᒃ ᐊᖅᑯᓵᖅᑎᑦᓯᒍᒪ ᑖᒃᑯᐊ ᓱᕋᒃᑎᕆᒃᐸᑕ ᓄᓇᒥᒃ, ᓄᓇᖓᑦ ᐃᓄᖃᕈᓐᓃᕋᔭᖅᐳᖅ, ᐆᒪᔪᓂᒃ ᐃᖅᓯᓇᖅᑐᖃᕐᖕᓂᖓᓄᑦ ᐃᓄᐃᑦ ᐊᖅᑯᓵᖃᑦᑕᕈᓐᓃᕋᔭᖅᐳᑦ; 
16ᐊᒡᓛᑦ ᑍᒃᑯᐊ ᐊᖑᑎᑦ ᐱᖓᓱᑦ ᑕᕝᕙᓃᒃᑲᔭᖅᐸᑕ, ᐅᕙᖓ ᐊᑕᓂᖅ ᒎᑎ ᐃᓅᑎᓪᓗᖓ, ᕿᑐᕐᖓᒥᖕᓂᒃ ᓴᐳᑦᔨᔪᓐᓇᕋᔭᓐᖏᓚᑦ; ᑖᒃᑯᑐᐊᖅᓕ ᐱᐅᓕᔭᐅᒐᔭᖅᐳᑦ, ᓄᓇᓕ ᐃᓄᖃᕈᓐᓃᖅᑎᓪᓗᒍ.
17ᐅᕝᕙᓗ ᓄᓇᖓᑦ ᓴᕕᒡᔪᐊᕐᖕᒧᑦ ᑎᑭᑕᐅᑎᒃᑯᒃᑯ, ᐅᖃᖅᓗᖓᓗ, ‘ᓴᕕᒡᔪᐊᖅ ᓄᓇᒃᑯᑦ ᐊᖅᑯᓴᐅᑦᔭᐅᓕ;’ ᑕᕝᕙ ᐃᓄᐃᑦ ᐆᒪᔪᓪᓗ ᑕᒫᓃᑦᑐᑦ ᓄᖑᒃᑲᔭᖅᐸᒃᑲ. 
18ᑖᒃᑯᐊ ᐊᖑᑎᑦ ᐱᖓᓱᑦ ᑕᕝᕙᓂ ᐃᓅᖃᑕᐅᒐᔭᖅᐸᑕ, ᐅᕙᖓ ᐃᓅᑎᓪᓗᖓ, ᐊᑕᓂᖅ ᒎᑎ ᐅᖃᖅᐳᖅ, ᕿᑐᕐᖓᒥᖕᓂᒃ ᐊᒡᓛᑦ ᓴᐳᑦᔨᔪᓐᓇᕋᔭᓐᖏᓚᑦ; ᑖᒃᑯᑐᐊᖅᓕ ᐱᐅᓕᔭᐅᒐᔭᖅᐳᑦ.
19ᓄᓇᓖᓪᓗ ᖃᓄᐃᓐᓇᖅᑐᓄᑦ ᑎᑭᑕᐅᓂᖅᓗᒃᑎᒃᑲᔭᕈᒃᑭᑦ, ᓂᓐᖓᐅᒪᓂᓐᓄᓪᓗ ᑎᑭᑕᐅᓗᑎᒃ ᐅᓄᖅᑐᑦ ᑐᖁᒐᔭᖅᐳᑦ, ᐃᓄᐃᓪᓗ ᐆᒪᔪᓪᓗ. 
20ᓄᐊᖅ, ᑖᓂᐊᓕᓗ, ᔫᐱᓗ ᑕᕝᕙᓂ ᐊᒡᓛᑦ ᓄᓇᖃᖃᑕᐅᒐᔭᖅᐸᑕ, ᐅᕙᖓ ᐃᓅᑎᓪᓗᖓ, ᐊᑕᓂᖅ ᒎᑎ ᐅᖃᖅᐳᖅ, ᕿᑐᕐᖓᒥᖕᓂᒃ ᐊᒡᓛᑦ ᓴᐳᑦᔨᔪᓐᓇᕋᔭᓐᖏᓚᑦ; ᑖᒃᑯᑐᐊᖅᓕ ᐱᐅᓕᔭᐅᒐᔭᖅᐳᑦ ᐃᓱᐊᖅᑐᒥᒃ ᐃᓅᓂᕐᖕᒥᖕᓄᑦ.
21ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᓱᒋᐊᖅᓯᑦᔪᑎᓐᓂᒃ ᑎᑭᑎᑦᓯᒐᔭᕈᒪ ᓯᑕᒪᓂᒃ ᐱᐅᖏᓐᓂᖅᐹᓂᒃ ᔪᕉᓴᓚᒧᑦ, ᐅᓇᑕᕐᖕᓂᕐᖕᒥᒃ, ᑳᖕᓇᖅᑐᖅᔪᐊᕐᖕᒥᒃ, ᐆᒪᔪᓂᒃ ᐃᖅᓯᓇᖅᑐᓂᒃ, ᖃᓄᐃᓐᓇᖅᑐᓄᓪᓗ ᑎᑭᑕᐅᓂᖅᓗᒃᑎᒃᑯᒃᑭᑦ, ᑖᒃᑯᐊ ᐊᓯᕈᐃᒐᔭᖅᐳᑦ ᐃᓄᖕᓂᒃ ᐆᒪᔪᓂᒡᓗ. 
22ᑕᒪᒃᑯᓇᓐᖓᓪᓕ ᐊᓐᓇᒍᓐᓇᖅᑐᖃᕋᔭᖅᐸᑦ ᕿᑐᕐᖓᓂᓗ ᑕᓯᐅᖅᓗᓂᒋᑦ, ᐃᓕᑦᓯᓐᓄᑦ ᑎᑭᑉᐸᑕ, ᐱᐅᓯᖏᓪᓗ ᐱᓂᐊᕐᖕᓂᖏᓪᓗ ᑕᑯᓕᕈᑦᓯᒋᒃ, ᑕᕝᕙ ᔪᕉᓴᓚᐅᑉ ᓱᒋᐊᖅᑕᐅᓂᖓ ᐱᐅᖏᑦᑐᒧᑦ ᓈᒻᒪᓈᖅᑕᐅᓯᒪᓂᖓᓂᒃ ᖃᐅᔨᒐᔭᖅᐳᓯ ᒪᓂᒍᖅᑕᐅᓗᓯᓗ. 
23ᑖᒃᑯᐊ ᐃᓕᑦᓯᓐᓂᒃ ᒪᓂᒍᐃᒃᐸᑕ, ᐱᐅᓯᖏᑦ ᐱᓂᐊᕐᖕᓂᖏᓪᓗ ᑕᑯᒍᑦᓯᒋᒃ; ᖃᐅᔨᓕᕈᒫᖅᐳᓯ ᐱᓂᐊᕐᖕᓂᕆᓯᒪᔭᓕᒫᒃᑲ ᐱᑦᔪᑎᖃᑦᓯᐊᖏᓪᓗᑎᒃ ᐱᓯᒪᖏᓐᓂᖏᓐᓂᒃ, ᐊᑕᓂᖅ ᒎᑎ ᐅᖃᖅᐳᖅ.”
