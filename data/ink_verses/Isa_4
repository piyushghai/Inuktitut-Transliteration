1ᐅᓪᓗᖅ ᑕᒪᓐᓇ ᓇᓪᓕᐅᑎᒃᐸᑦ ᐊᕐᖕᓁᑦ 7-ᑦ ᐊᖑᒻᒥᒃ ᐊᑕᐅᓯᕐᖕᒥᒃ ᑎᒍᓯᔪᒫᖅᐳᑦ, ᐅᖃᖅᓗᑎᒃ, “ᓇᖕᒥᓂᖅ ᓂᕿᒃᓴᖃᖅᑎᓐᓂᐊᖅᐳᒍᑦ ᓇᖕᒥᓂᖅᓗ ᐊᓐᓄᕌᖃᖅᑎᓪᓗᑕ; ᐊᑎᕐᖕᓂᒃ ᑍᔭᐅᑦᔪᓯᖅᑖᖅᑎᓚᐅᖅᑎᒍᑦ; ᑲᓐᖑᓲᑎᕗᑦ ᐲᖅᑕᐅᖁᓪᓗᒍ.”
2ᐅᓪᓗᖅ ᑕᒪᓐᓇ ᓇᓪᓕᐅᑎᒃᐸᑦ ᐊᑕᓂᐅᑉ ᓇᐹᖅᑐᖁᑎᖓᑕ ᐊᕙᓚᖓᔪᖓ ᑕᑯᒥᓇᖅᑐᐊᓘᔪᒫᖅᐳᖅ ᐱᓐᓇᕐᖕᓇᖅᑑᓗᓂ, ᓄᓇᐅᓪᓗ ᐱᕈᖅᑎᑕᖏᑦ ᐅᐱᓐᓇᕈᑕᐅᓗᑎᒃ ᓂᖅᑐᕐᖕᓇᐅᑕᐅᔪᒫᖅᐳᑦ ᐄᓴᕅᓕᒥ ᐊᒥᐊᒃᑰᔪᓄᑦ. 
3ᓮᐅᓂᒥᓗ ᐊᒥᐊᒃᑯᑦ ᔪᕉᓴᓚᒦᖏᓐᓇᖅᑐᑦ ᑍᔭᐅᔪᒫᖅᐳᑦ ᐃᑦᔪᕐᖕᓁᑦᑐᓂᒃ, ᑕᒪᕐᖕᒥᑦᓯᐊᖅ ᑎᑎᕋᖅᑕᐅᓯᒪᔪᑦ ᔪᕉᓴᓚᒥ ᓄᓇᖃᕐᖕᓂᕋᖅᑕᐅᔪᓕᒫᑦ, 
4ᐊᑕᓂᐅᑉ ᓴᓗᒻᒪᖅᓴᖅᓯᒪᓕᖅᐸᒋᑦ ᓴᓗᒤᓐᓂᖏᓐᓂᑦ ᓮᐅᓂᐅᑉ ᐸᓂᖏᑦ ᐃᕐᕈᖅᑐᖅᐸᒋᓪᓗ ᐊᐅᖕᒥᑦ ᐃᑦᓴᒃᓯᒪᓂᖏᓐᓂᑦ ᔪᕉᓴᓚᒥᐅᑦ ᐃᖅᑲᖅᑐᖅᑕᐅᓂᐅᑉ ᐊᓂᕐᖕᓂᖓᒍᑦ, ᐊᓂᕐᖕᓂᒃᑯᓪᓗ ᐃᑯᐊᓪᓚᒃᑎᑦᓯᔪᒃᑯᑦ. 
5ᑕᕝᕙ ᐊᑕᓂᖅ ᓮᐅᓂᐅᑉ ᖃᖅᑲᖓᑕ ᖄᓕᒫᖓ ᐊᑕᖏᖅᓗᒍ ᑲᑎᒪᔪᖁᑎᖏᑕᓗ ᖁᓛᑦᑎᒍᑦ ᓄᕗᔭᒥᒃ ᐃᓯᖅᓗᒡᒥᒡᓗ ᐅᓪᓗᒃᑯᑦ ᓴᖅᑭᑎᑦᓯᔪᒫᖅᐳᖅ, ᐃᑯᐊᓚᔪᒥᒡᓗ ᖃᐅᒪᑎᑦᓯᔪᒥᒃ ᐅᓐᓄᒃᑯᑦ; ᐱᓐᓇᕐᖕᓇᖅᑐᖅᔪᐊᖅ ᐅᓕᒃᓯᓯᒪᓗᓂ ᓴᐳᑦᔨᓯᒪᓗᓂᓗ. 
6ᑖᓪᓖᖁᓪᓗᒍᓗ ᐅᓪᓗᒃᑯᑦ ᐅᖅᑰᓗᐊᖁᓇᒍ, ᕿᒫᕕᒃᓴᐅᖁᓪᓗᒍ, ᐅᖅᑯᐃᕝᕕᒃᓴᐅᓗᓂᓗ ᐊᓄᕆᑎᓪᓗᒍ ᓯᓚᓗᒃᑎᓪᓗᒍᓗ.
