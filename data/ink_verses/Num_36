1ᓯᕗᓕᖅᑎᑦ ᒋᓕᐊᑎᐅᑉ ᑭᖑᕚᖏᑦ ᒪᑬᕆᐅᑉ ᐃᕐᖕᓂᖓᑕ, ᒫᓇᓯᐅᑉ ᐃᕐᖕᓂᕆᓚᐅᖅᑕᖓᑕ, ᔫᓯᐱᐅᑉ ᑭᖑᕚᖏᑦ, ᒨᓯᓯᒧᑦ ᓯᕗᓕᖅᑎᐅᔪᓄᓪᓗ, ᐄᓴᕅᓕᒥᐅᑦ ᐊᖓᔪᖅᑳᖏᓐᓄᐊᓚᐅᖅᐳᑦ ᐅᖃᕆᐊᖅᑐᖅᓗᑎᒃ. 
2ᐅᖃᖅᓗᑎᒡᓗ: “ᐊᑕᓂᖅ ᐱᖁᔨᓚᐅᕐᖕᒪᑦ ᐊᖓᔪᖅᑳᑦᑎᓐᓂᒃ ᒨᓯᓯᒥᒃ ᓄᓇ ᐊᕕᒃᑐᖅᓗᒍ ᓇᓚᐅᑦᑖᕈᑎᒃᑯᑦ ᓄᓇᖁᑎᑖᕆᔭᐅᖁᓪᓗᒍ ᐄᓴᕅᓕᒥᐅᓄᑦ, ᐊᖓᔪᖅᑳᕗᑦ ᐊᑕᓂᐅᑉ ᐱᖁᓚᐅᕐᖕᒪᒍ ᖃᑕᓐᖑᑎᕗᑦ ᔨᓘᕕᕼᐊᑦ ᓄᓇᖁᑎᑖᖓᓂᒃ ᐸᓂᖏᑦ ᓄᓇᖁᑎᑖᖁᓪᓗᒋᑦ. 
3ᐂᑉᐸᖅᑖᖅᓯᒪᒃᐸᑕᓕ ᐄᓴᕅᓕᒥᐅᑦ ᑭᖑᕚᖑᖃᑎᒌᑦ ᓇᓪᓕᐊᑕ ᐃᕐᖕᓂᖏᓐᓂᒃ, ᑖᒃᑯᐊ ᓄᓇᖁᑎᑖᕆᒋᐊᖃᖅᑕᒥᖕᓂᒃ ᓯᕗᓕᕕᓂᕐᖕᒥᒃᑎᒍᑦ ᐱᑎᑕᐅᒐᔭᖏᒻᒪᑕ, ᐃᓚᓕᐅᑎᑐᐃᓐᓇᕋᔭᕐᖕᒪᑕ ᐂᑉᐸᖅᑖᕆᔭᖏᑕ ᓄᓇᑯᑎᖏᓐᓄᑦ; ᓇᓚᐅᑦᑖᕈᑎᒃᑯᑦ ᓄᓇᖁᑎᑖᕗᑦ ᐃᓚᓐᖓᖅᑕᐅᒐᔭᕐᖕᒪᑦ. 
4ᐊᕐᕌᒍ ᔫᐱᓖᒥᒃ ᑍᔭᐅᔪᖅ ᐅᑎᖅᑎᑦᓯᕕᒃ ᓇᓪᓕᐅᑎᒃᐸᑦ ᐄᓴᕅᓕᒥᐅᓄᑦ, ᓄᓇᖁᑎᑖᕕᓂᖓᑦ ᐃᓚᓕᐅᑎᔭᐅᒐᔭᕐᖕᒪᑦ ᐂᑉᐸᖅᑖᖅᕕᒋᓯᒪᔭᖏᑕ ᓄᓇᖁᑎᖏᓐᓄᑦ; ᓯᕗᓕᑦᑎᒍᑦ ᓄᓇᖁᑎᒋᓂᐊᖅᑕᕗᑦ ᐊᖏᕈᑕᐅᓯᒪᔪᖅ ᐲᖅᑕᐅᒐᔭᕐᖕᒪᑦ ᐅᕙᑦᑎᓐᓂᑦ.”
5ᑕᕝᕙ ᒨᓯᓯᐅᑉ ᐄᓴᕅᓕᒥᐅᑦ ᐱᖁᕔᑦ ᐊᑕᓂᐅᑉ ᐅᖃᐅᓯᖓ ᒪᓕᒡᓗᒍ, ᐅᖃᖅᓗᓂ: “ᔫᓯᐱᐅᑉ ᐃᕐᖕᓂᖏᑕ ᑭᖑᕚᖏᑕ ᐅᖃᐅᓯᖏᑦ ᓱᓕᕗᑦ. 
6ᑍᒫᒃ ᐊᑕᓂᖅ ᐱᖁᔨᕗᖅ ᔨᓘᕕᕼᐋᑎᐅᑉ ᐸᓂᖏᑦ ᐱᓪᓗᒋᑦ, ᐅᖃᕐᖕᒪᑦ, ‘ᐂᑉᐸᖅᑖᕆᔪᒪᔭᒥᖕᓂᒃ ᐅᐃᑖᖅᓕᑦ, ᑭᓯᐊᓂᓕ ᓯᕗᓕᕕᓂᑐᖃᖏᓐᓂᑦ ᐱᔪᓂᒃ ᑭᓯᐊᓂ.’ 
7ᐄᓴᕅᓕᒥᐅᑦ ᓄᓇᖃᑎᖏᑦ ᑭᖑᕚᖑᖃᑎᖏᑕ ᐊᓯᖏᓐᓄᑦ ᐱᔭᐅᖃᑦᑕᖁᓇᒋᑦ, ᐃᓄᐃᑦ ᐊᑐᓂᑦ ᓯᕗᓕᕕᓂᕐᖕᒥᒍᑦ ᓄᓇᖁᑎᑖᕆᓯᒪᔭᒥᖕᓂᒃ ᐱᓯᒤᓐᓇᖁᓪᓗᒋᑦ. 
8ᐸᓂᒋᔭᐅᔪᓕᒫᑦ ᓄᓇᖁᑎᑖᖅᓯᒪᔪᑦ ᐄᓴᕅᓕᒥᐅᓂ ᐂᑉᐸᖅᑖᕆᔭᐅᔭᕆᐊᖃᖅᐳᑦ ᓯᕗᓕᕕᓂᖓᓂᑦ ᐱᓯᒪᔪᒧᑦ, ᐄᓴᕅᓕᒥᐅᑦ ᓄᓇᖁᑎᖃᖁᓪᓗᒋᑦ ᓯᕗᓕᕕᓂᕐᖕᒥᒃᑎᒍᑦ ᐱᓯᒪᔭᒥᖕᓂᒃ. 
9ᓄᓇᖁᑎᑖᖑᓯᒪᔪᑦ ᑭᖑᕚᖑᖃᑎᒌᓂᑦ ᑭᖑᕚᖑᖃᑎᖏᑕ ᐊᓯᖏᓐᓄᑦ ᐱᔭᐅᖃᑦᑕᖁᓇᒋᑦ, ᐄᓴᕅᓕᒥᐅᓂ ᑭᖑᕚᖑᖃᑎᒌᑦ ᐊᑐᓂᑦ ᓄᓇᖁᑎᑖᕆᓯᒪᔭᒥᖕᓂᒃ ᐱᓯᒤᓐᓇᖁᓪᓗᒋᑦ.”
10ᑍᒫᒃ ᐊᑕᓂᐅᑉ ᒨᓯᓯ ᐱᖁᓚᐅᕐᖕᒪᒍ, ᔨᓘᕕᕼᐋᑎᐅᑉ ᐸᓂᖏᑦ ᑍᒤᓕᐅᓚᐅᖅᐳᑦ; 
11ᒪᕼᐊᓚ, ᑏᕐᔭ, ᕼᐅᒡᓚ, ᒥᐅᓪᑲ, ᐊᒻᒪᓗ ᓄᐊ ᑖᒃᑯᐊ ᔨᓘᕕᕼᐋᑎᐅᑉ ᐸᓂᖏᑦ, ᐂᑉᐸᖅᑖᖅᑐᓚᐅᖅᐳᑦ ᐃᓚᖏᑕ ᐃᕐᖕᓂᖏᓐᓂᒃ. 
12ᐂᑉᐸᖅᑖᖅᑐᓚᐅᖅᐳᑦ ᔫᓯᐱᐅᑉ ᐃᕐᖕᓂᖓᑕ ᒫᓇᓯᐅᑉ ᑭᖑᕚᖏᓐᓂᑦ ᐃᓚᖃᖅᑐᓂᒃ.
13ᑖᒃᑯᐊ ᑕᕝᕙ ᐱᖁᔧᑦ ᐃᖅᑲᖅᑐᐃᑦᔪᑎᓪᓗ ᐊᑕᓂᐅᑉ ᒪᓕᒃᑕᐅᖁᓚᐅᖅᑕᖏᑦ ᐄᓴᕅᓕᒥᐅᓄᑦ ᒨᓯᓯ ᐊᖅᑯᑎᒋᓪᓗᒍ ᒧᐊᐱᐅᑉ ᓇᑎᕐᖕᓇᖓᓂ ᔪᐊᕐᑕᓂᐅᑉ ᓯᓈᓂ ᔨᕆᑰᑉ ᐊᑭᐊᓂ.
