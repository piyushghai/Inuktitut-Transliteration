1ᑕᕝᕙ ᑕᑯᒋᕗᖓ ᕿᓚᖕᒥᒃ ᓄᑖᒥᒃ ᓄᓇᒥᒡᓗ ᓄᑖᒥᒃ; ᕿᓚᒃ ᓯᕗᓪᓕᖅ ᓄᓇᓗ ᓯᕗᓪᓕᖅ ᑕᒪᕐᖕᒥᒃ ᐱᑕᖃᕈᓐᓃᕐᖕᒪᑎᒃ, ᐃᒪᖅᔪᐊᖅᓗ ᐱᑕᖃᕈᓐᓃᕆᕗᖅ. 
2ᐃᒡᓗᒐᓴᒡᔪᐊᓪᓗ ᐃᑦᔪᕐᖕᓁᑦᑐᑦ ᑕᑯᕙᒃᑲ, ᔪᕉᓴᓚᒻ ᓄᑖᖅ, ᕿᓚᖕᒥᑦ ᐊᖅᑲᖅᑐᖅ ᒎᑎᒥᑦ, ᐊᑐᐃᓐᓇᕈᖅᓯᒪᓕᖅᑐᖅ ᓄᓕᐊᒃᓴᑐᑦ ᐊᓐᓄᕌᖅᓯᒪᑦᓯᐊᓕᖅᑐᑎᑐᑦ ᐅᐃᒃᓴᒥᓄᑦ ᐊᑐᐃᓐᓇᐅᓕᖅᑐᑎᑐᑦ. 
3ᓂᐱᖅᔪᐊᒥᒡᓗ ᑐᓴᖅᐳᖓ ᐃᒃᓯᕙᐅᑕᖅᔪᐊᕐᖕᒥᑦ ᐅᖃᖅᑐᒥᒃ, “ᑕᑯᒋᑦ, ᒎᑎ ᓄᓇᖃᖃᑦᑕᐅᓂᐊᓕᖅᐳᖅ ᐃᓄᖕᓄᑦ. ᑖᑦᓱᒪ ᐃᒡᓗᒥᐅᖃᑎᒋᓂᐊᖅᐰᑦ, ᑖᑦᓱᒪᓗ ᐃᓄᖁᑎᒋᓂᐊᖅᐰᑦ, ᒎᑎᐅᓪᓗ ᓇᖕᒥᓂᖅ ᓇᔪᕐᖕᓂᐊᖅᐰᑦ; 
4ᖁᕝᕕᐅᕐᖕᓂᓕᒫᖏᑦ ᐊᓪᓚᖅᑎᕐᖕᓂᐊᖅᐰᑦ ᐃᔨᖏᓐᓂᑦ, ᑐᖁᖃᑦᑕᕐᖕᓂᐊᕈᓐᓃᖅᐳᑦ, ᕿᒃᓵᒃᑐᖃᕈᓐᓃᖅᓗᓂ ᕿᐊᔪᖃᕐᖕᓂᐊᕈᓐᓃᖅᐳᖅ, ᐋᓐᓂᐊᔪᖃᕐᖕᓂᐊᕈᓐᓃᖅᓗᓂᓗ, ᐱᑐᕾᑦ ᓄᖑᒻᒪᑕ.”
5ᐃᒃᓯᕙᐅᑕᖅᔪᐊᕐᖕᒥᓗ ᐃᒃᓯᕙᔪᖅ ᐅᖃᖅᐳᖅ, “ᑕᑯᒋᑦ ᓱᓇᓕᒫᓂᒃ ᓄᑖᓐᖑᖅᑎᑦᓯᕗᖓ.” ᐅᖃᒃᑲᓐᓂᖅᐳᖅᓗ, “ᐅᑯᐊ ᑎᑎᕋᒃᑭᑦ, ᐅᖃᐅᓰᑦ ᑖᒃᑯᐊ ᐅᒃᐱᕆᔭᒃᓴᐅᕗᑦ ᓱᓕᓪᓗᑎᒡᓗ.” 
6ᐅᖃᐅᑎᒋᕚᖓᓗ, “ᐱᔭᕇᖅᐳᖅ! ᐊᐅᓪᐸᐅᕗᖓ ᐅᒥᒐᐅᓪᓗᖓᓗ, ᐱᒋᐊᕐᖕᓂᐅᕗᖓ ᐃᓱᐊᓃᓪᓗᖓᓗ. ᐃᒥᕈᒃᑐᖅ ᐃᒥᖅᑎᓐᓂᐊᖅᐸᕋ ᐃᒥᕐᖕᒥᒃ ᐃᓅᓯᖃᕐᖕᓇᖅᑐᒥᑦ ᑯᕕᔪᒥᑦ ᐊᑭᖃᖏᑦᑐᒥᒃ. 
7ᓇᓪᓕᐊᑦ ᓵᓚᖃᖅᑐᖅ ᑍᒤᑦᑐᒥᒃ ᑭᖑᕐᖑᑦᔨᓂᐊᖅᐳᖅ, ᑖᑦᓱᒪᓗ ᒎᑎᒋᓂᐊᖅᐹᖓ ᐅᕙᖓᓗ ᐃᕐᖕᓂᕆᓂᐊᖅᐸᕋ. 
8ᓯᕘᕋᓂᕐᖕᒧᓪᓕ ᓯᕗᒧᒍᓐᓃᖅᑐᑦ, ᐅᒃᐱᖏᑦᑐᑦ, ᐃᒃᓯᒎᕐᖕᓂᕐᖕᒧᑦ ᓱᕈᖅᑎᖅᓯᒪᔪᑦ, ᐃᓄᐊᖅᑏᑦ, ᐊᕐᖕᓇᕐᖕᓂᐊᖅᑏᑦ ᐊᖑᓐᓂᐊᖅᑏᓪᓗ, ᐊᖓᒃᑰᓇᓱᐊᖅᑏᑦ, ᒎᑎᐅᓐᖑᐊᓖᑦ, ᓴᒡᓗᑐᔪᓪᓗ, ᑖᒃᑯᐊ ᐃᓂᖃᕈᒫᖅᐳᑦ ᑕᓯᕐᖕᒥ ᐃᑯᒪᖅᔪᐊᕐᖕᒥ ᐃᒃᑭᕆᒃᑐᖅᔪᐊᕐᖕᒧᑦ ᓲᓪᕕᒧᑦ ᐃᑯᒪᔪᒧᑦ, ᑕᒪᓐᓇ ᑕᕝᕙ ᑐᖂᑉ ᐂᑉᐸᖓ.”
9ᐂᖏᓖᓪᓗ 7-ᐅᓚᐅᖅᑐᑦ ᖃᓪᓗᑎᓂᒃ 7-ᓂᒃ ᑎᒍᒥᐊᖅᓗᑎᒃ ᑲᑉᐱᐊᓇᖅᑐᖅᔪᐊᓂᒃ 7-ᓂᒃ ᐃᒪᖃᖅᑐᓂᒃ, ᐃᓚᖓᑦᑕ ᕾᓪᓗᓂ ᐅᖃᐅᑎᕚᖓ, “ᕾᒋᑦ, ᓄᓕᐊᒃᓴᒥᒃ ᑕᑯᑎᓐᓂᐊᕋᒃᑭᑦ, ᓄᕐᕋᐅᔭᐅᑉ ᓄᓕᐊᒃᓴᖓᓂᒃ.” 
10ᐊᓂᕐᖕᓂᒃᑯᓪᓗ ᐊᐅᓪᓚᕈᑎᕚᖓ ᖃᖅᑲᖅᔪᐊᕐᖕᒧᑦ, ᐳᖅᑐᔪᖅᔪᐊᒧᑦ, ᑕᑯᑎᑉᐹᖓᓗ ᔪᕉᓴᓚᒥᒃ ᐃᑦᔪᕐᖕᓁᑦᑐᓂᒃ ᐃᒡᓗᒐᓴᒡᔪᐊᓂᒃ ᕿᓚᖕᒥᑦ ᐊᖅᑲᖅᑐᓂᒃ ᒎᑎᒥᑦ, 
11ᒎᑎᐅᓪᓗ ᐱᓐᓇᕐᖕᓇᕐᖕᓂᖅᔪᐊᖓᓄᑦ ᖃᐅᒪᕗᑦ, ᕿᓪᓕᖅᐳᑦ ᐅᔭᕋᒃᑎᑐᑦ ᐱᐅᓂᖅᐹᑎᑐᑦ, ᔮᓯᐸᕆᑐᑦ,+ ᐊᓕᒍᖅᑎᑐᓪᓗ ᕿᓪᓚᕆᒃᑐᑎᑐᑦ. 
12ᐳᖅᑐᔪᒥᒃ ᐊᖏᔪᖅᔪᐊᒥᒡᓗ ᐊᕙᓗᖅᔪᐊᖃᖅᐳᖅ, 12-ᓂᒃ ᐃᑎᖅᑕᖅᕕᖃᖅᓗᑎᒃ, ᐃᑎᖅᑕᖅᕕᖏᓪᓗ ᐂᖏᓕᑕᖃᖅᐳᑦ 12-ᓂᒃ, ᐃᑎᖅᑕᖅᕖᓪᓗ ᐄᓴᕅᓕᒥᐅᑦ ᑭᖑᕚᖏᑕ ᐊᑎᖏᓐᓂᒃ 12-ᓂᒃ ᑎᑎᕋᖅᕕᒋᓯᒪᕗᑦ. 
13ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᑦ ᐃᑎᖅᑕᖅᕖᑦ ᐱᖓᓲᕗᑦ, ᐅᓐᓄᐊᓪᓗᐊᑉ ᓇᓛᓃᑦᑐᑦ ᐃᑎᖅᑕᖅᕖᑦ ᐱᖓᓲᕗᑦ, ᐅᓪᓗᓪᓗᐊᑉ ᓇᓛᓃᑦᑐᑦ ᐃᑎᖅᑕᖅᕖᑦ ᐱᖓᓲᕗᑦ, ᓯᕿᓂᐅᓪᓗ ᓂᐱᕕᐊᑕ ᓇᓛᓃᑦᑐᑦ ᐃᑎᖅᑕᖅᕖᑦ ᐱᖓᓲᒋᕗᑦ. 
14ᐃᒡᓗᒐᓴᒡᔪᐊᓪᓗ ᐊᕙᓗᖅᔪᐊᖓ ᑐᓐᖓᕕᖃᖅᐳᖅ 12-ᓂᒃ, ᑐᓐᖓᕕᖏᓪᓗ ᑎᑎᕋᖅᓯᒪᒋᕗᑦ ᓄᕐᕋᐅᔭᐅᑉ ᐋᐴᓯᑕᓕᖏᑕ ᐊᑎᖏᓐᓂᒃ 12-ᓂᒃ.
15ᐂᖏᓕᓗ ᐅᕙᓐᓄᑦ ᐅᖃᓪᓚᒃᑐᖅ ᐆᒃᑐᕋᐅᑎᖃᖅᐳᖅ ᒎᓗᒥᒃ ᑕᒪᑐᒧᖓ ᐃᒡᓗᒐᓴᒡᔪᐊᑦ ᐆᒃᑐᕋᖅᐰᑦ ᐃᑎᖅᑕᖅᕕᖏᑦ ᐊᕙᓗᖅᔪᐊᖏᓪᓗ. 
16ᐃᒡᓗᒐᓴᒡᔪᐊᓪᓗ ᓯᒃᑭᑕᓪᓗᐊᑦᓯᐊᖑᕗᑦ, ᑕᑭᓂᖓᓗ ᓯᓕᖕᓂᖓᓗ ᐊᑦᔨᒌᒃᐳᒃ; ᐃᒡᓗᒐᓴᒡᔪᐊᓪᓗ ᐆᒃᑐᕋᐅᑎᒥᓄᑦ ᐆᒃᑐᕋᕐᖕᒪᒍ, ᑕᑭᓂᖃᖅᐳᖅ 1,500-ᒤᓕᓂᒃ.+ ᓯᓕᖕᓂᖓᓗ ᑕᑭᓂᖓᓗ ᐳᖅᑐᓂᖓᓗ ᑕᒪᕐᖕᒥᒃ ᐊᑦᔨᒌᒃᐳᑦ. 
17ᐂᖏᓕᐅᓪᓗ ᐊᕙᓗᖅᔪᐊᖅ ᐆᒃᑐᕋᕆᕚ, ᐃᑎᒐᖕᓂᒃ 216-ᓂᒃ ᐃᑦᔪᓂᖃᖅᐳᖅ, ᐆᒃᑐᕋᐅᓯᐅᕙᒃᑐᑦ ᒪᓕᒡᓗᒋᑦ+ ᐂᖏᓕᐅᑉ ᐆᒃᑐᕋᕐᖕᒪᒍ. 
18ᐊᕙᓗᖅᔪᐊᖅᓗ ᔮᓯᐸᕆᐅᕗᖅ,+ ᐃᒡᓗᒐᓴᒡᔪᐊᓪᓗ ᒎᓗᐃᓐᓇᐅᕗᑦ, ᐊᓕᒍᖅᑎᑐᓪᓗ+ ᑕᑯᒃᓴᐅᑦᓯᐊᕐᖕᓇᖅᑎᒋᓪᓗᑎᒃ. 
19ᐊᕙᓗᖅᔪᐊᓪᓗ ᑐᓐᖓᕕᖏᑦ ᐱᐅᓴᖅᓯᒪᕗᑦ ᐅᔭᕋᖕᓄᑦ ᐱᐅᔪᐊᓗᖕᓄᑦ; ᓯᕗᓪᓕᖅᐹᖅ ᑐᓐᖓᕕᖓ ᔮᓯᐸᕆᐅᕗᖅ, ᑐᖓᓕᖓ ᓴᐰᕋᐅᕗᖅ, ᐱᖓᔪᖓᑦ ᐊᒊᑎᐅᕗᖅ,+ ᓯᑕᒪᖓᑦ ᐃᒪᕆᐅᓪᑎᐅᕗᖅ, 
20ᑕᓪᓕᒪᖓᑦ ᓴᕐᑑᓂᒃᓯᐅᕗᖅ, ᐱᖓᓲᔪᖅᑐᖓᑦ ᑳᕐᓃᓕᐊᖑᕗᖅ, 7-ᖓᑦ ᑯᕌᓱᓔᑎᐅᕗᖅ, ᓯᑕᒪᐅᔪᖅᑐᖓᑦ ᐱᕅᓕᐅᕗᖅ, 9-ᖓᑦ ᑑᐹᑦᓯᐅᕗᖅ, ᖁᓕᖓᑦ ᑯᕅᓱᐸᕅᓯᐅᕗᖅ, 11-ᖓᑦ ᔮᓯᓂᑎᐅᕗᖅ, 12-ᖓᑦ ᐋᒥᑎᔅᑎᐅᕗᖅ. 
21ᐃᑎᖅᑕᖅᕕᖏᓪᓗ 12-ᑦ ᓴᐸᖓᒃᓴᔭᐅᕗᑦ ᐃᒫᓂᑦ ᐱᓯᒪᔪᑦ, ᐃᑎᖅᑕᖅᕖᑦ ᐊᑐᓂᑦ ᐊᑕᐅᓯᕐᖕᒥᑦ ᓴᐸᖓᒃᓴᔭᒥᑦ ᓴᓇᓯᒪᓪᓗᑎᒃ, ᐃᒡᓗᒐᓴᒡᔪᐊᓪᓗ ᐊᖅᑯᑎᖏᑦ ᒎᓘᕗᑦ ᐃᓚᓯᒪᓇᑎᒃ, ᐊᓕᒍᖅᑎᑐᑦ+ ᑕᑯᒃᓴᐅᓇᑦᓯᐊᖅᓗᑎᒃ.
22ᐃᒡᓗᒐᓴᒡᔪᐊᓂᓗ ᑕᕝᕙᓂ ᑐᒃᓯᐊᖅᕕᒡᔪᐊᕐᖕᒥᒃ ᑕᑯᓐᖏᓚᖓ, ᐊᑕᓂᖅ ᒎᑎ ᐊᔪᒐᖃᖏᑦᑐᖅ ᓄᕐᕋᐅᔭᖅᓗ ᑐᒃᓯᐊᖅᕕᒡᔪᐊᕆᔭᐅᖕᒪᑦ. 
23ᐃᒡᓗᒐᓴᒡᔪᐊᓪᓗ ᓯᕿᓂᕐᖕᒧᑦ ᑕᖅᑭᕐᖕᒧᓪᓘᓐᓃᑦ ᖃᐅᒪᑎᑕᐅᔭᕆᐊᖃᓐᖏᓚᑦ, ᒎᑎᐅᑉ ᐱᓐᓇᕐᖕᓇᕐᖕᓂᖓᑕ ᖃᐅᒪᑎᒻᒪᒋᑦ, ᓄᕐᕋᐅᔭᖅᓗ ᖃᐅᒻᒪᖅᑯᑎᒋᖕᒪᑦᔪᒃ. 
24ᐃᓄᒐᓴᒡᔪᐊᑦ ᑖᑦᓱᒪ ᖃᐅᒪᑎᑦᓯᓂᖓᒍᑦ ᐃᓅᔪᒫᖅᐳᑦ; ᓄᓇᖅᔪᐊᕐᖕᒥᐅᓪᓗ ᐊᖓᔪᖅᑳᖅᔪᐊᖏᑕ ᐱᓐᓇᕐᖕᓇᖅᑐᖁᑎᑎᒃ ᑕᕝᕗᓐᖓᐅᑎᔪᒫᖅᐰᑦ. 
25ᐃᑎᖅᑕᖅᕕᖏᓪᓗ ᐅᒃᑯᐊᓚᐅᖅᓯᒪᓂᐊᓐᖏᓚᑦ ᐅᓪᓗᒃᑯᑦ; ᑕᕝᕙᓂᓗ ᐅᓐᓄᐊᖃᕈᒫᕋᓂ; 
26ᐃᓅᖃᑎᒌᒡᔪᐊᑦ ᐱᓐᓇᕐᖕᓇᕐᖕᓂᑎᒃ ᐅᐱᓐᓇᕐᖕᓂᑎᒡᓗ ᑕᕝᕗᖓ ᓇᒃᓴᕈᒫᖅᐰᑦ. 
27ᓴᓗᒪᖏᑦᑐᒥᒡᓕ ᑕᕝᕗᖓ ᐃᑎᖅᑐᖃᕈᒫᓐᖏᓚᖅ, ᓇᕐᕈᓇᖅᑐᓂᒡᓘᓐᓃᑦ ᐱᓇᓱᐊᖅᑐᓂᒃ ᐅᕝᕙᓗ ᓴᒡᓗᓯᒪᔪᓂᒃ, ᓄᕐᕋᐅᔭᐅᓪᓕ ᑎᑎᕋᖅᕕᒃᓴᖁᑎᖏᓐᓂ ᐃᓄᓯᖃᕐᖕᓇᖅᑐᓂ ᐊᑎᖏᑦ ᑎᑎᕋᖅᑕᐅᓯᒪᔪᑦ ᑭᓯᒥ ᐃᑎᕈᒫᖅᐳᑦ.
