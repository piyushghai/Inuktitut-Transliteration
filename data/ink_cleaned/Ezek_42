1tavva tuqsuungujarngmuarutivaanga, silavasingniqsamut unnualluap nalaaniittumut, iglumuarutivaangalu tuksiaqvigjuap sunataqanginningata akianiittumut. 
2iglu unnualluap nalaaniittuq tukimuqaqpuq 168-nik itigangnik, 84-niglu sanimutuniqaqluni. 
3tamatuma pivituninga 34-nik itigangnik sanimutuniqaqpuq tuksiaqvigjuap kiglinganiittuq, tuqsuungujamut silallirngmut quaqtitagalingmut saanngalluni, natingillu taakkua pingasuuliqqangavut quliriingullutik. 
4igluit sivuraagut aqqutiqaqpuq, 16-nik itigangnik sanimutuniqaqtumik 168-nik takiniqaqluni, itiqtaqviqauqlutiglu unnualluap nalaagut. 
5iglurusiit qulaaniittut sanimukinniqsauvalliasimavut allirngmiittunit, iluagut qummut majuutiqarngninginnut natingit mikiglivalliasimangmata. 
6iglurusiit quliriingullutik pingasunik natiqaqput, sukarngniglu napaviqaratik tuqsuungujarngmiittutitut silallirngmiittutitut; ᑍᒤmmat qulliit natingit ataaniittut natinginnit mikinniqsauvalliasimavut. 
7avaluqjuaq silataaniittuq qummut tukiliatsiaqluni 84-nik itigangnik puqtuniqaqpuq, iluata saniranga tuqsuungujarngmut silallirngmut saanngajuq iglurusinginnut qummut mikiglivalliasimagaluaqtillugu. 
8iglurusiit tuqsuungujarngmut silallirngmut saanngajut 84-nik itigangnik puqtuniqaqtumiipput, iglurusiit tuksiaqvigjuarngmut saanngajut 168-nik takiniqaqtumiitillugit. 
9iglurusikkut akpasingniqpaakkut itiqtaqviqaqpuq siqiniup nuiviata nalaaniittukkut, tuqsuungujarngmit silallirngminngaangajumik, 
10avaluqjuap sanirangata silataanit pigiaqsimajumik.
11iglurusiit sivuraagut sullukutaaktaqaqpuq; unnualluap nalaaniittuup atjinganik, ᑍmaalluaq takiniqaqpuq sanimutuniqaqlunilu, itiqtaqvinga aaqqiksimaningalu ukkuangillu atjigigiᕔt. 
12ukkuaqtaqarivuq iglurusirngni akpasingniqsamiittumik igluup ullulluangata nalaani avaluata isuani siqiniup nuiviata nalaaniittumik, tavvunga itiqtuqaruni sullukutaamut, avaluqjuap aviksimagialirngninga akilluanganiippuq.
13tavva uqautivaanga, “taakkua igluit unnualluap nalaaniittut siqiniullu nalaaniittut itjurngᓁttuuvut, taakkunani tunirrusiqtitsijiit ataniup najuqtanganuarngniaqtut tunirrutivinirngnik itjurngᓁnniqpaanik nirijuksauvut; tunirrutiillu itjurngᓁnniqpaangit tavvunngaqtauvangniaqput tunirrutausimajut niaquujakᓮt, ajurngnirngnut tunirrutiviniit, pasijaksaunirngmullu akiliutiksanut tunirrutiviniit, tamanna itjurngᓁttukkuviungmat. 
14tunirrusiqtitsijiit itjurngᓁttukkuvingmut itiqtuviniugutik, tuqsuungujarngmut anijuksaunngilat annuraat atuqtatik atuinnaqlugit tavvungali qimaktaksariᕔt pijitsiqvigijamingnut, tamakkua itjurngᓁmmata; annuraanik asinginnik atilutik kisiani aniqattariaqaqput inuit najuqpaktanginnuulirutik.”
15tuksiaqvigjualli ilua uukturariiramiuk, itiqtaqvikkut siqiniup nuivianut saanngajukkut aniqatigivaanga, tuksiaqvigjuallu avatilimaanga uukturalirivaa. 
16uukturautini sullulik pilluniuk siqiniup nuiviata nalaaniittuq uukturarngmagu, takiniqaqpuq 840-nik itigangnik. 
17amma unnualluap nalaaniittuq uukturarngmagu, takiniqaqput 840-nik itigangnik, 
18amma ullulluap nalaaniittuq uukturarngmagu, takiniqaqput 840-nik itigangnik, 
19amma siqiniup nipiviata nalaaniittuq uukturarngmagu, takiniqaqput 840-nik itigangnik. 
20akinnalimaangit sitamat uukturariirngmagit. avataagut avaluqjuanga, 840-nik itigangnik takiniqaqpuq sanimuqaqlunilu kikpaarilluaqluni, avaluqjuaqlu aviksimatitsivuq itjurngᓁttunik itjurngᓁttuungittuniglu.
