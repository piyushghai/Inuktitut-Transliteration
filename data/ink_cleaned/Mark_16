1sapatilu anigurngmat, miari maaktaliini, miarilu ᔧmisiup anaananga, salumilu niuviqput tipitsiariksautinik, jiisusiup timinganut minguarutigijumajamingnik. 
2ullaammarikkullu pinasuarusiup ullungita sivulliqpaangani, siqiniq nuiliqtillugu iluvirngmuaqput. 
3immingnullu uqaqatigiikput, “kiali ujaragjuaq aksakaatinniarngmagu iluviup paanganit?” 
4takusaramiglu, takuvut ujaragjuaq aksakaatitaujariiqtuviniq iluvirngmit; taanna ujaragjuaq angijummarialuungmat. 
5iluvirngmullu itiramik, takuvut angummik inuusuktumik iluviup taliqpiani iksivajumik, annuraaqsimajumik qakuqtamik; taakkualu quaqsaaqput.
6taatsumalu uqautiᕔt, “quaqsaarasi; jiisusi naasariitimiuq kikiaktuqtaulauqtuq qiniqpasi. makisimaliqpuq, tamaaniinngilaq; takuliqsiuk timingata inigilauqtanga. 
7maannali ilinniaqtinginnut uqariaqtuliritsi piitturuusimullu sivunitsinni galiliamuarngniaqpuq; ᑍkani takuniaqpasi, ᑍmaak uqautilaurngmasi.”
8arngᓁllu tavvanngat anivut ullaksillutiglu iluvirngmit; sajungnirngmut kamaniarngnirngmullu tikitaugamik; tamatumingalu uqalaunngilat nalliannulluunniit, kappiasuliramik.
9[jiisusili tuqungajunit makinnami pinasuarusiup ullungita sivulliqpaangani, sivulliqpaamik saqqilauqpuq miari maaktaliinimut, taatsumunga anirngniqlungnik 7-nik anititsivigilauqsimajaminut. 
10taanna uqariaqtuqpuq jiisusiup ilagiqattalauqtanginnut, qiksaavigjuaqtunut qiajunullu. 
11taakkuali tusaramik jiisusiup makisimaninganik takuqqaunirarngmagulu, ukpinngilat.
12tamatumali kinguningagut jiisusi saqqikkivuq asianik tauttuqaqluni ilinniaqtiingnut marruungnut, taakkuak pisuktillugik nunaup asianut iglugasaqangittukkut. 
13taakkuaglu utiramik ilamingnut tamatuminga uqausiqaqpuuk, taakkuali ukpirusunginnivut.
14kinguningagut jiisusi saqqikkivuq ilinniaqtiminut 11-nut niriqatigiiktillugit; jiisusiullu suakᐰt ukpingimmata uummatingillu sitijuullutik, ukpirusulaungimmata jiisusi uumaliqtillugu takulauqtut uqausinginnik. 
15jiisusiullu uqautiᕔt, “ᐂliritsi silaqjualimaamut ajuriqtuilusilu uqausirngnik tusaruminaqtunik inungnut qanuittutuinnalimaanut. 
16nalliat ukpiqtuq paaptitaulunilu taanna piulijaujumaaqpuq; nallialli ukpingippat taanna iqqaqtuqtaujumaaqpuq. 
17uvannullu ukpiqtut naluᓁkkutaqarumaaqput makuninga; atira atuqlugu anirngniqlungnik anititsijumaaqput; uqausirngnut nutaanut uqallagumaaqput; 
18quglugianik tuqunnaqtulignik tigusijumaaqput, tuqunnaqtumiglu imiraluarutik suqusirumaanngilat; qanimajullu patimmikpagit, qanimajut qanuitsunniirumaaqput.”
19tavva ataniq jiisusi, taakkununga uqallagiirami, qilaliaqtitauvuq, guutiullu taliqpianut ingitsaqtuqluni. 
20ilinniaqtiilli ajuriqtuijaqtuqput namutuinnalimaaq, ataniullu pinasuaqatigiᕔt ajuriqtuiningitalu suliningit naluᓁkkutaqalauqput kamanaqtulinikkut pinasuaqtangitigut.]+
