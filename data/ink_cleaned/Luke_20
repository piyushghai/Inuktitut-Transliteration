1ulluit ilanganni jiisusi tuksiaqvigjuarngmi inungnik ajuriqtuitillugu uqausirngniglu tusaruminaqtunik uqausiqaqtillugu, tunirrusiqtitsijiit angajuqqaangit piqujaniglu iliᓮjiit, juutillu angajuqqaangit ilagillugit tavvunngaqput. 
2uqautillugulu, “uqautilauqtigut kinamut pijunnaqtitaullutit ᑍᒤliuqattarngmangaaqpit? kinamullu ᑍmaak pijunnaqtitauviit?”
3jiisusiup kiuᕔt, “uvangattauq apirijumagivatsi; uqautilauqsinnga; 
4juanasiup paaptitsijunnarngninga guutimit pilauqpaa? uvvalu inungnit?”
5taakkualu immingnut uqaqatigiiliqput, uqaqlutik, “guutimit pilaurngniraruttigu, tavva uqautiniaqpaatigut, ‘sungmalli ukpirilaungippisiuk?’ 
6uvvalu inungnit pilaurngniraqlugu uqarutta, inulimaanit milluqtauniaqpugut; juanasi guutimut pijuqalaaqtumik uqaqtiunasugijaungmat.” 
7tavva kiuliqput, “nakit pijunnaqtitaungmangaat qaujimanngilagut.”
8jiisusiullu uqautiᕔt, “uvangattauq uqautinianginnivatsi, nakit pijunnarngniqaqtitaullunga ᑍᒤliurunnarngmangaarngma.”
9jiisusiullu inuit atjiujumik iᒤttumik uqaqvigiᕔt: “angutitaqalauqpuq paurngaliksanik kanngaqsuijumik piruqsiivingmi, kiinaujaliurutigijumallugulu atuqtautippaa kamajinut, nunaullu asianut aullaqpuq akuni aulaqsimajaqtuqluni. 
10paurngᒊllu iniqviat nalliutingmat, pijiminik tilisivuq paurnganik pitaarijariaqaqtaminik ᐂksiqullugu piruqsiivingminit; taakkuali kamajiutitangita piji aanniqsiqpaat, naksaqtinnagulu utiqtippaat. 
11angullu pijiminik asianik tilisigivuq; kamajiujulli taanna anaulirivaat mitautigillugulu, naksaqtinnagulu utiqtippaat. 
12angullu pijiminik pingajuannik tilisigivuq; taannalu kamajinit ikiliqtauvuq aanniqsiqtaullunilu aulaqtippaat. 
13piruqsiviullu inua uqaliqpuq, ‘qanuqli pinialiqtunga? irngnira nagligijara tiliniaqpara; taannali iliraginiaqtaksarivaat!’ 
14kamajiujulli taanna takugamitjuk, immingnut uqaliqput, ‘una tavva piruqsiivingmik piqutiliup irngninga kingurngutjijuksaq; tuqulauqlavut, kingurngutijaksangit pitaariniarattigu!’ 
15piruqsiivingmillu anitippaat tuqullugulu.
16nangminiqaqtuq piruqsiivingmik tikikkuni taakkua kamajiit tuqunniaqᐰt, asinginnullu kamagijautiliqlugu.”
17jiisusiup inuit takusaqlugit, uqautiᕔt, “uqausiit iᒤlijut qanuq tukiqaqpaat?
18tavvunga ujarangmut kataktulimaat siquminniaqput; ujaraglu nalliannut katakkuni katagvigijaminik siqallisiniaqpuq.”
19piqujanik iliᓮjiit tunirrusiqtitsijiillu angajuqqaangita jiisusi tigunasukkaluaqpaat tavvaniitillugu, inunigli sivuuragamik tigunngilaat; qaujigamik atjiujutigut taakkutiguuna uqausirijaunirngmingnik. 
20tavva qaujisaliqpaat, tilisivullu qaujinasuarngniaqtunik qanuinnginnguaqlutik pillariktuujaaqlutik, uqausinginnit pitjutiksaqsiurumallutik, angajuqqaanut ᐂttuutigijumallugu nunaullu aviktuqsimaninganut angajuqqaangujumut. 
21taakkualu qaujisaqtitaujut jiisusimut apirivut, “ajuriqtuijii, qaujimavugut uqautjitsiaqpakkavit ajuriqtuitsiaqpaglutillu akaujunik, inungniglu atjigiiktitsigavit, sulitsiaqtumiglu guutiup atuqtauqujanganik ajuriqtuiqattaravit. 
22uqautilauqtigut piqujavut taaksijaqujivaat siisarimut? tunisiqujinngilalluunniit?”
23jiisusiulli siᓔrriksinasungningit qaujigamigit, uqautiᕔt, 
24“kiinaujaq takulagu. kinaup atjinnguanganik atjinnguaqaqpaa? kialu atinganik atiqaqpa?”
25tavva uqautiᕔt, “ᑍᒤmmat tunisiuk siisarimut, siisariup pigingmagit, guutimullu tunilugit guutiup pingit.”
26tilijausimajulli inuit takkuani uqausiksaqsijunnanngilat jiisusiup uqausinginnit; kamaniarutiqalauqpulli kingusinganik uqausikᓮrutillutiglu.
27saatjuusiilli ilangit jiisusimuaqput, taakkua ukpirusungittut tuqungajut makitsumaarngninginnik, 
28apirivaallu uqaqlutik, “ajuriqtuijii, muusisi piqujanik titiraqsimangmat: ‘angut nulialik tuqukpat, qiturngaqtaalauratik, nuliavininga angutiup nukangata nuliaqtaarijaksarivaa qiturngaqtaaqullugik, qiturngaqtaangillu angajuata qiturnganginnik ᑍjaujuksauqullugit.’ 
29ᑍmali qatanngutigiiktaqalauqpuq angutinik 7-nik; angajuksiqpaaq nulianilauqpuq, qiturngaqtaalauranilu tuquvuq. 
30nukangatalu arngnaq nuliaqtaarivaa, qiturngaqtaalaurani tuqugivuq, 
31amma nukangata pingajuatta nuliaqtaarigivaa, tuqugivuqlu, kinguningagut taakkua nukariilimaat 7-it arngnamik taatsuminga nuliaqalauqput, tuqullutiglu qiturngaqtaaqtuqalauratik. 
32kingulliqpaanngullunili arngnaq tuqulaurivuq. 
33tuqungajulli makivvinganni, nalliattali ᑍma arngnaq nuliarilaaqpauk? ᑍkkua qatanngutigiilimaat 7-it arngnamik taatsumingatᓮnnaq nuliaqalaurngmata.”
34jiisusiullu uqautiᕔt, “maani inuujut angutit nulianikpakput, arngᓁllu uitaaqpaklutik; 
35angutiilli arngᓁllu tuqungajunit makitsumaaqtut sivuniksattinni nulianigiaqarumaanngilat uinigiaqarumaaratiglu. 
36guutiup qiturngaringmagit, tuqumit makisimanirngmingnut ᐂngiliititut ᑍᒤtsumaarngmata tuqujunnarunniiqlutiglu. 
37muusisili nalunangitsiaqtumik qaujititsilauqpuq tuqungajut makitsumaarngninginnik, unikkaangusimajumi uqpigarngni ikualajumi, atanirngmik uqausiqarngmat, ‘ᐂvvaraHaam guutinga, ᐂsakiullu guutinga, ᔧkuullu guutinga.’ 
38guutili inuujunut guutiuvuq tuqungajulli guutiginngilaat; inuujulimaat taatsumunga inuumata.”
39piqujanigli iliᓮjiit ilangat uqaqpuq, “kiutsiaqputit ajuriqtuijii.” 
40kinguningagullu apirikkannirumajunniiqpaat.
41jiisusiullu uqautiᕔt, “qanuqli ᙭stuusi ᑍvitimut kinguvaarijauniraqtaujunnaqpaa? 
42ᑍviti nangminiq uqaqsimangmat inngirutini:
43akiraqtuqtingnik ilisiqqaaqtinnanga itigavit ataanut.’
44ᑍvitiup atanirngmik ᑍgamiuk; qanuqli tavva ᙭stuusi kinguvaarijunnaqpauk?”
45inulimaallu tusaatillugit jiisusiup ilinniaqtini uqautiᕔt, 
46“ilimasugitsi piqujanik iliᓮjinik, taakkua pisukkatagumavangmata takijunik annuraaqsimalutik, nilliutjautsiarumavaglutiglu niuviqvingni juutillu ukpirngnirngmut katimavinginni piuniqpaani iksivajumavaglutik; nirivigjuariaqtuqtunilu upigijaujut ininginni iniqarumavaklutik. 
47siᓔrriksivaklutiglu uiggarngnirngnik tigligaqvigijumallugit angirranginnit, takunnaqtaunasuaqlutiglu tuksiutjiliqpaklutik takijualungnik. taakkua sugiaqtauningit piunginniqsallarialuujumaaqput.”
