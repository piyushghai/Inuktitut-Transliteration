1kinguningagut itiqtaqvingmuaqtippaanga, siqiniup nuivianut saanngajumut. 
2takugillu, siqiniup nuiviata nalaanit iisaᕅlimiut guutingata niqturngnarngniqjuangata ᕾlirngninganik takuvunga; tikilirngningalu tusaqsauvuq tariuqjuap miqittarngningata iktuulijaarngningatut; nunalu qaummaktauvuq niqturngnarngniqjuangata qaumaninganut. 
3taannalu takutitaunira takutitaunirilauqsimajattut ᑍᒤppuq guuti asiruijaqtuliqtillugu juruusalamik, amma takulauqsimajannik atjiqarivuq kuup siipariup sinaani; tavva nunamut ukullunga paammakpunga. 
4ataniullu niqturngnarngniqjuanga itiqtaqvikkuuqluni siqiniup nuiviata nalaagut tuksiaqvigjuamut itiqpuq.
5tavva anirngniup makitillunga, iluvasingniqsamut tuqsuungujarngmuaqtippaanga; takugillu, ataniup niqturngnarngniqjuanganut tuksiaqvigjuaq tatatausimavuq. 
6angullu nangiqtillugu saninni, uvannut uqaqtumik tusaqpunga tuksiaqvigjuap iluanit; 
7uqautillungalu, “inuup irngninga, taanna tavva iksivautaqjuama ininga itigangmalu ikurangita ininga, tavvani iniqarngniaqpunga isuqangittumut iisaᕅlimiut inungita akurnganni. iisaᕅlimiullu kinguvaangita atira itjurngᓁttuq narrunaqsitinniarunᓁqpaat, taakkualuunniit, angajuqqaaqjuangitaluunniit, guutimiglu asinniaqsimaninginnut, angajuqqaaqjuaviningitaluunniit timivininginnut. 
8angajuqqaaqjuat ukkualiuqsimalauqput tuksiaqvigjuaqutima ukkuaqaqvingata saniagut tungmiraaqaqlutiglu tungmiraama kiglingagut, igluup akinnanganik akunniqatuinnaqluta. atiralu itjurngᓁttuq narrunaqsitilauqpaat piniarngnirngmingnut, ᑍᒤmmat ninngangnikkut nungulauqpakka. 
9maanna asinnik guutiqarngnirngmik nuqqautjiliqlit angajuqqaaqjuaviningitalu timiviningit uvannit ungasiksititaulutik, tavva akurnganni iniqalirngniaqpunga isuqangittumut.
10ivvilli inuup irngninga, iisaᕅliup kinguvaangit naluᓁqsivigikkit tuksiaqvigjuap tauttunganik parngnaktausimaninganiglu, kanngusuutiqaliqullugit ajuqtulinirngmingnik. 
11kanngusuutiqarunnaqsikpata piniarngnirisimajalimaamingnik, tuksiaqvigjuap sanasimaniksanganik, aaqqiksimaniksanganiglu, aniviksanginnik itiqtaqviksanginniglu, sanajausimaniksalimaanganiglu; qaujitilaaqpatit maligalimaanginnik piqujalimaanginniglu; takunnaqtillugillu titiralaaqpatit, maligunnaqullugit pinasuaqullugillu piqujalimaanginnik maligaksalimaanginniglu. 
12una tavva tuksiaqvigjuap piqujanga; qaqqaup qaangata qanigijalimaanga itjurngᓁttuuniqpaujuksauvuq. takugit, tamanna tavva tuksiaqvigjuap piqujanga.”
13“ukua tavva tunirrusiqviup angininganut uukturautingit: tuksiaqvigjuamik uukturautaulauqtut atjingit atuqlugit, tunirrusiqviup tunngavingata natinga itiqsaliuqsimaluni avatilimaanga taliqtut atausiqtut ilutuniqaqluni taliqtullu atausiqtut sanimutuqaqtuksauvuq, itigaup qitiqqanganik puqtuniqaqluni silataagut anginiqsamik ilasimaluni. ᑍmaak tunirrusiqvik puqtunikaqtuksauvuq. 
14tunirrusiqviup tunngavingata silataagut itiqsaliuqsimaninganit uukturaqlugu puqtuniqaqtuksauvuq sitamanik itigangnik, amma iglirngnaujangata ᐂppanga puqtuniqsaq marrukasaangnik itigaangnik qimarunganiqaqluni sinaanit atjigiimik avataagut 7-nik itikkanik puqtuniqariaqaqpuq. amma iglirngnaujakkanninga qimarunganiqariaqaqpuq sinaanit itigaangnik marrukasaangnik avataagut atjigiimik. 
15tunirrusiqviup qaanga tunirrutiksanik ikualatsivik 7-nik itigangnik natinganit puqtuniqariaqaqpuq; tiriqqungitigut sitamanik nagjunnguaqaqluni puqtuninganit akitjutisimajunik. 
16tunirrusiqviup qaanga kikpaarilluaqtuksauvuq 20-nik itigangnik sanimutuniqaqluni tukimullu. 
17qitingagut qaanganit anginiqsamik kikpaarilluaqtumik ilaqaqtuksaugivuq 24-nik itigangnik sanimutuniqaqluni tukimullu, qangaguut sinaanit anginiqsauluni 10-insasimik qaangaguuruttiqsimaluni, ilutuniujanga tunirrusiqviup natinganiittuq avataani itigaangnik marrukasaangnik ilutuniqaqtuksauvuq, tungmiraaqaqluni tunirrusiqviup saniraagut siqiniup nuiviata nalaaniittunik.”
18uvannullu uqaqpuq, “inuup irngninga, ataniq guuti imaak uqaqpuq: ukua maliktaujuksauvut tunirrusiqviup itjurngᓁtitauniksanganut: pijariiqtaukpat ullumi tavvani tunirrusiqtuksauvusi ikualatsivigilugu qaangani; uumajuullu aunganik siqpaqsaqvigijaksarivasi. 
19tunirrusiqtitsijiit liᕔt ilagiingningannit pisimajut jatuukiup kinguvaangit taakkuatuaq najuqtanni pijitsiqtuksauvut uvannik, ataniq guuti uqaqpuq, angusallurngmik ajurngnirngmut tunirrusiutauniaqtumik pititaksarivatit. 
20aungata ilanganik pilutit tunirrusiqviup nagjunnguangit sitamat aumitiqtaksarivatit, qaangatalu tiriqungit, avataatalu sinaqjungit; ᑍᒤliuqlutit tunirrusiqvik itjurngᓁtitaksarivat atuqtaujunnaqsitillugulu. 
21angusalluqlu ajurngnirngmut tunirrutiksaq, iniksaliuqtausimajumi tuksiaqvigjuap iluani ikualatitaksarivat, itjurngᓁttukkuviup silataani. 
22ulluullu ᐂppangani angusallurngmik guutsimik qanuinniqangittumik ajuqtulinirngnut tunirrusiqtuksauvutit; tavva tunirrusiqvik aunganut itjurngᓁtitauniaqpuq, angusallurngmut salummaqtaulaurngningatut. 
23ᑍmaak salummaqtautitsariiruviuk, angusallurngmik tunirrusiqtuksauvutit qanuinniqangittumik siipiullu angusallunganik qanuinniqangittumik tamangik qanuitjutiqangitsiaqtuksauvuuk. 
24taakkuak atanirngmut tunirrutigijaksarivaakkik, tunirrusiqtitsijinullu tariuliqtaujuksauvuuk tunirrutaulutiglu ikualatitaulutik atanirngmut. 
25qautamaat ullunik 7-nik ajurngnirngnut tunirrusiutiksanik atuinnaruiqattaqtuksauvutit guutsimik; angusallurngmiglu siipiullu angusallunganik, qanuitjutiqangitsiaqtunik. 
26ullunik 7-nik tunirrusiqtitsijiit tunirrusiqvingmik salummaqᓮjuksauvut itjurngᓁlitillugulu. 
27tamakkua ulluit naajaukpata, ulluit sitamaujuqtunganit pigiaqlutik tunirrusiqtitsijiit tunirrusiqvingmi tunirrusiqattasigiaqtuksauvut tunirrutinik ikualatitaksanik ᓮmmaqatigiingnirngmullu tunirrusirutinik; tavva ilaliurngniaqpatsi, ataniq guuti uqaqpuq.”
