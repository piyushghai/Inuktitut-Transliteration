1“maniguqtaulit, iilaak maniguqtaulit inuqutikka!” guutisi uqaqpuq. 
2“uqallalirit maniguqtaunaqtunik juruusalamut, uqallagvigikkit unatarngningat isulimmat, ajuqtuliningillu isumagijunᓁqtaungmata, atanirngmut sugiaqtausimangmata ajuqtuliningita marruiqtuutilluanginnik.” 
3nipimik tusaqsaujuqaqpuq inuqangittumi: “ataniup aqqutiksanga aaqqiksuqsiuk; sunaqajuittukkut tukiliaqtumik aqqutiliuliritsi guutitta aturngniaqtanganik. 
4naqsalimaat nangaqtiqlugit, qaqᑬllu pinguillu naliriksilugit; sanguirngningit tukiliaqsitillugit maniraungittullu maniqqaksaqlugit. 
5ataniup pinnarngnarngniqjuanga saqqitsumaaqpuq, inulimaallu iluunnanga takujumaaqpaat, ataniup qanirngmigut tamanna uqausiringmagu.” 
6nipilu uqaqpuq, “nillialirit!” uqaqpungali, “sunamigli nilliatjutiqaqlunga?” “inulimaat iviksugaqtitut ᑍᒤpput, takuminarngningillu nunaup piruqtunginnik atjiqaqput. 
7iviksuᒊt tuqulivakput, piruqtullu tuqulivakkillutik, ataniup aniqsaaqvigivangmagit; ilaak inuit iviksugaqtitut ᑍᒤllarikput. 
8iviksuᒊt tuqulivangmata piruqtullu tuqulivakkillutik; guutiulli uqausingit ᑍᒤliᖎnnarngniaqput isuqangittumut. 
9ᓮuni, qaqqaup puqtujuup qaanganualiritsi uqausiqaliritsi uqausirngnik tusaruminaqtunik, juruusalam, nipiqquqtulusi uqausiit tusaruminaqtut tusaqtautiliqsiuk, nipiqquqtulusi sivuurangillusi; juutaup nunaliqutingit uqautisigik, ‘takugit, tavva guutisi.’ 
10takugit, ataniq guuti ᕾliqpuq pijunnarngniqjuaqaqluni, pijunnarngniqjuangata aulatsitippaa; takugit, upigusuutiminik tunijaksaqaqluni, akiliutiksaminiglu naksaqpuq. 
11siipilirijititut inuqutini nirititsumaaqᐰt, siipiillu nurrangititut talirngminut iqisimiarumaaqᐰt, agjaqlugit sagvingmini, qiturngalaaliillu attarilugit maliktitsumaaqᐰt.”
12kinaup uukturaqsimavaa imaq taatsuma itimanganiittuq, uvvalu aggangminut isaaktaqlugu qilaup angininga qaujisaqsimavauk? nunaqjuallu siurangata angininga uukturaqsimavauk qattarngmut? qaqqaalluillu pinguillu uquᒤnniqsiuqsimaᕔt uquᒤnnirngniarutimut? 
13kinaup isumaliuqsimavauk ataniup anirngninga, kinamullu iliᓮjimut ilisaqtausimavaa? 
14kinamik apiqsuqsimavaa qaujititaujumaluni? kialu ilisaqtilauqpauk aqqummik atjigiiktitsijunnarngnirngmik? qaujimanirngmiglu ilinniaqtillugu? takutillugulu tukisiniuk aqqutinganik? 
15takugit, silaqjuarngmi inuuqatigiigjuat qattarngmit kusirngnikutuinnaqtut isumanaqput, siuragalaakulutitullu isumanaqlutik uquᒤnnirngniaqvingmi, takugillu qikiqᑍt mikijuguluktitut qangattaqtipᐰt. 
16lipananiup napaaqtugasagjuangit qijuginasuarunigit mikiluarajaqput, uumajulimaangillu tunirrutiksaugutik amigarajaqlutik. 
17inuuqatigiigjuat katillugit sunaungimmata taatsuma saangani, isumagiᕔllu sunaungittumit mikinniqsaujunik sunaqangittutitullu. 
18sunamigli ᑍma guuti atjiqaqtitsunnaqpiuk? sunamullu atjiuliqtitaksaugajaqpaa? 
19guutinnguamiik? inungmut sanannguaqtimut sanajauvaktunik, savirajangmik sanavaktuup sanajani minguaqpakpaa guulumik ilisivigillugulu aqsaaqtuujanik siulvirinik. 
20angulli ajuqsaraangami qijungmik sitaktamik aunirurunnangittumik niruaqluni, sanannguaqtimut sanajautitsivakpuq guutinnguamik urrujangittumik. 
21qaujimanngilatiit? tusalaurngnaglu? uqautijausimanngilatiit tamatuminga pigiarngninganit? tukisilauqsimanngilatiit nunaqjuaq pigiaqtitaulirngninganik? 
22taannauvuq iksivautaqjuamini iksivajuq nunaqjuap angmalurngningata qulaani, inuit nunami pigliqtaujaaqtutitut ᑍᒤmmata, qilak isivisimangmagu taalutaqtitut, tupiqtitullu nappaqtillugu isiqsimaviujunnaqsitilluniuk. 
23angajuqqaangujut sunaujunniqtipᐰt; nunaqjuarngmiullu aulatsijingit atuutiksaqarunniiqtillugit. 
24piruqsiangulirataaqtillugit, piruqsiaksatut ilijaurataaqtutitut nunamut, manguksimaningit piruliqtillugit supingmagit tuqulivut, aqqunarngmut tikitaukallakkamik tiktauraqput killuqtauniviniqtitut. 
25kinamik atjiqaqtitsunnaqpingaa? sunamiglu ᑍᒤlluaqaqtitsunnaqpingaa? itjurngᓁttuq uqaqpuq. 
26qummut takusalaurit qilaglu takulugu: kiapakkua sanajaviningit? taatsuma saqqititsilauqtuup unurngningit qaujimaᕔt, iluunnatiglu atunit atiqaqtillunigit: taanna pijunnarngniqjuaqarami, taatsumunga saqqijaangittuqtaqanngilaq atausirngmigluunniit. 
27ᔧkuu sungmalli uqaqpakpit, iisariul, uqaqlutit, “piniarngninnik ataniq iqrutisimavara,+ pijariaqaqtakkalu kamagijaunatik guutinnut?” 
28qaujimanngilatiit? tusalaurngnaglu? ataniq guutiungmat isuqangittumut, pinnguqtitsisimajuq nunaqjuarngmik isuaniit isuanut. nukiirutijunnanngilaq taqajunnaranilu, silatuningalu qaujijaujunnarani. 
29pijunnarngniqtaaqtitsivaktuq nukiirutijunik, pijunnarngniqarunniiqtuniglu nukiktaaqtitsivaktuq. 
30inuusuktuugaluat aglaat nukiirutijumaaqput taqalutiglu, uvikᑬllu taqanirngmut urrujumaarivut. 
31atanirngmigli utaqqijut, pijunnarngningit nutaannguqtitaujumaaqput, isarurngmingnut tingijumaaqput nakturaliktitut, ullaksijumaaqput taqaniarunniiqlutik, pisulirumaaqput nuukiirutiniarunniiqlutiglu.
