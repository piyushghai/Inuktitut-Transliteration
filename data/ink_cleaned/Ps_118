1ataniq qujagisiuk, piujuungmat;
2iisaᕅlitikkut maanna uqaqlit,
3ᐂrunikkut kinguvaangit maanna uqaqlit,
4atanirngmik sivuurajut maanna uqaqlit,
5aksuruvikjualiqtillunga ataniq nilliavigilauqpara:
6ataniq saninniimmat iqsinianngilanga;
7ataniup pinasuaqatigivaanga ikajuqsuninga;
8piuniqsauvuq ataniq tatigilugu
9piuniqsauvuq ataniq tatigilugu
10inuuqatigiigjualimaanut avalujausimavunga;
11taakkununga avalujausimavunga,
12taakkununga avalujausimavunga suuqlu igutsatitut;
13nikagijaunanga ajaktaulauqpunga, urrutitaullunga,
14ataniq pijunnautigivara inngirutigillugulu,
15quviasuglutik inngirngniit saalaqaqtuqsiutinik
16ataniup taliqpiata pijunnarngninga angijuruqtitauli,
17tuqunianngilanga, inuuniaqpungali,
18ataniup aaqqisulauqpaanga nikaginaninga,
19nalaaguuqtut ukuaqjuanganik ukkuirutilaunnga,
20taanna ataniup itiqtaqviqutigingmagu,
21qujaginiaqpagit kiulauravinga, piulijauviksariliqsutillu.
22ujarak igluliuqtinit narrugijaujuq
23tamanna ataniup piniarngnirivaa;
24ulluq taanna ataniup sanavaa;
25piulilauqtigut, qinuvigivattigit ataniiq!
26niqtuqtauli ataniup atingani itiqtuq!
27ataniq guutiuvuq, taatsuma qaumajumik takutippaatigut:
28ivvit guutigivagit, qujaginiaqpagillu;
29ataniq qujagisiuk, taanna piujuungmat;
