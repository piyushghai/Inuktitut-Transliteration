1tamatuma kingurngagut tusaqpunga inugiaktuqjuanut nipigijaujaaqtunik nipiqquqtullutik uqaqtunik, “aaliluuja! piulijauniq pinnarngnarngniqlu pijunnarngniqlu guutitta pigiᕔt; 
2taatsuma iqqaqtuiningit sulingmata naammanaatsiaqlutiglu; iqqaqtulaurngmagu angunniaqtiqjuaq nunaqjuarngmiunik asiruilauqtuq angunniarngnirngminut, taatsumalu akiniaqvigilauqpaa pijingita aungit pitjutigillugit.” 
3suli uqakkannirivut, “aaliluuja! iglugasagjuat ikualaningita pujunga qummuatᓮnnarngniaqpuq isuqangittumut.” 
4angajuqqaallu 24-t uumajuillu sitamat paammaglutik guuti tuksiaqvigivaat iksivautaqjuarngmi iksivajuq, uqaqlutik, “aamin aaliluuja!”
5iksivautaqjuarngmillu nilliqtuqaqpuq, uqaqluni, “guutivut niqtuqsiuk, taatsumunga pijiujusi tamatsi, taatsuminga upigusuktusi, sanngiittut sanngijullu.” 
6tavva tusaqpunga inugiaktuqjuanut nipigijaujaaqtunik, imaqjuallu iktuulijaarngnirijaaqtanginnik kalluullu iktulaurngningatut taᒤttuujaaqtunik, uqaqtunik, “aaliluuja! ataniq guutivut ajugaqangittuq angajuqqaaqjuanguvuq. 
7quviasugluta angiglitiqlavut niqtuqlugulu, nurraujaup katititauviksanga nalliutingmat, nuliaksangalu atuinnaruqluni taatsumunga. 
8annuraarunnaqtitauvuq saattumik, takuminaqtumik salummatsiaqtumik.” annuraaq taanna saattuq annuraaksauvuq itjurngᓁttunut isuaqtulinirngmik pinasualauqtunut.+
9ᐂngiliullu uqautivaanga, “una titiraruk: quviasugutiksaqaqput nurraujaup katititauningata nirivigjuarngninganut ᕾqujaujut.” ᐂngililu uqakkanniqpuq, “tamakkua sulijumik guutiup uqausiriᕔt.”
10tavva itiganginnut paammakpunga tuksiaqvigijumallugu, taatsumali uqautivaanga, “ᑍᒤliuriaqanngilatit! pijituinnauqatauvunga iliktut qatanngutiktullu uqqariksautjijunut jiisusimik. guutili tuksiaqvigiguk.”
11tavva qilak ukkuiqtuq takuvara, takugillu, saqqittuqaqpuq qimmiqjuamik qakuqtamik! tavvanilu ikimajuq atiqaqpuq suqusijuittumik sulijumiglu, naammanaatsiaqlunilu iqqaqtuivuq tamannalu unatautigilluniuk. 
12ijingiglu ikualajutitut ᑍᒤppuuk, niaquutiqaqpuqlu angajuqqaauningata naluᓁkkutanginnik unuqtunik; atingalu tavvani titiraqsimavuq kinamut qaujimajaungittuq inuanut kisimi. 
13uligjuangalu atuqtanga aungmik itsaksimavuq, atiqaqtitauvuqlu, guutiup uqausinganik. 
14qilangmiullu unataqtuksaqutingita malikpaat, qimmiqjuaqaqlutik qakuqtanik, annuraaqsimallutiglu saattunik salumajunik qakuqtaniq. 
15qaninganillu anijuqaqpuq savigjuamik ipiktumik taatsumunga inuuqatigiigjuanik tuquᕅqullugu, aulanniaqᐰllu ajauppiamut savirajangmut; tulliraqlugillu ᕔniit ittiijarngniaqᐰt ittiijaqtauvingni tamatja guutiup ajugaqangittuup ninngausiqjuangata ittiijaqtauninga. 
16uligjuangani qukturangingnilu atinga titiraqsimavuq, “angajuqqaaqjuaq angajuqqaaqjuanut ataniujuqlu atanirngnut.”
17tavva ᐂngilimik takugivunga siqinirngmi nangiqtumik, nipiqquqtullunilu tingmianut qangatajunut uqaqpuq, “ᕾgitsi, katiliqta guutiup nirivigjuaqvinganut, 
18niriliqta angajuqqaaqjuat timinginnik, unataqtuksanullu angajuqqaaqutinginnik, unataqtuksaqutingitalu ajungittuqjuat timinginnik, qimmiqjuanik tavvanilu ikimajut timinginnik, inuulimaallu timinginnik, sialaanik sialaangungittuniglu, sanngijunik sanngiittuniglu.”
19takulirivunga uumajualungmik nunaqjuallu angajuqqaaqjuanginnik unataqtuksaqutinginniglu katiliqtunik unatariarumallugu qimmiqjuarngmi ikimajuq unataqtiqutingillu. 
20uumajualuglu saalaulluni tigujauvuq atsungiqtaullunilu, nalautᑍniqluktullu tigujauqatauvut taatsuma saangani kamanaqtuliqattaulaqtut kamanaqtulinirngminullu tammaqtitsilauqtut uumajualuup naluᓁkkutanganik naluᓁkkusiqsimajunik tuksiaqviqaqattalauqtullu uumajualuup atjinganik sanasimajumik. taakkuaglu tamarngmik igitauvuuk uumatillugik tasirngmut ikumaqjuarngmut ikkiriktuqjuarngmik suulvamik ikumajumut. 
21asingillu unataqtuksaqutingit savigjuamut tuqutauvut taatsuma qimmiqjuarngmi ikimajuup qaninganit anisimajumut; tingmialimaanullu timiviningit nirijauvut.
