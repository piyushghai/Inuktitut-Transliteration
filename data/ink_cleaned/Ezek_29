1aullaqtitausimanitta arraagungita 10-nganni, taqqiillu 10-nganni, ullungita 12-nganni, ataniup uqausingata tikippaanga uqaqluni: 
2“inuup irngninga, itjiptimiut angajuqqaaqjuangat ᐰru akiraqtuqlugu pijuqalaaqtumik uqautiguk, itjiptimiulimaat sugiaqtaujumaarngninginnik. 
3uqaqlutit imaak, ‘ataniq guuti imaak uqaqpuq: takugit, itjiptimiut angajuqqaaqjuanga ᐰru akiraqtuqpagit, uumajuqluujutit turaaguni kuungmiutaujutit, uqaqpaklutillu, kuugaaluk ᓁli nangminirivara sanalaurakku.’ 
4aglirukkut niksigumaaqpagit, kuuqutivillu iqalungit kavisingnut nipititsumaaqpakka; amujumaaqpagit kuuqutingnit, kuuqutivillu iqalungit piqasiutilugit kavisingnut nipinngatillugit. 
5igitsumaaqpagillu nunamut inuqajuittumut, kuuqutivit iqalungit piqasiutilugit; timiit maniqqamiituinnarumaaqpuq iluviqsimangilluni. niqigijautilirumaaqpagit tingmianut uumajunullu nunamiittunut. 
6tavva itjiptimiulimaat tukisilirumaaqput uvangaugama ataniq. ajauppiarijaulauravit sullulik iisaᕅliup kinguvaanginnut; 
7aggangnik tigusingmata, tavva napilauqputit, tuingillu pilluitillugit; iigaqvigingmatillu, napilauqputit, qitingillu napitillugit. 
8ᑍᒤmmat ataniq guuti imaak uqaqpuq: takugit, unataqtautitsumaaqpatsi savigjuamut, taakkualu tuquᕅjumaaqput inungnik uumajuqutitsinniglu; 
9itjiptiullu nunanga suᓁrutijumaaqpuq asiruqtaulunilu. qaujiqullusi uvangaugama ataniq.
10ᑍᒤmmat takugit, saanngaliqpagit, kuuqutitillu saanngaliqpakka, itjiptilimaap nunanga suᓁrutititsumaaqpara asiruqtaulunilu, migtulimit pigiaqlugu ᓮnimut tikillugu, itiupiamiullu nunangatta kiglinga tikillugu. 
11inungnut uumajunulluunniit upaktaujunᓁllijumaaqpuq; arraagunik 40-nik inuqarumaangimmat. 
12itjiptiup nunanga sunaqanginniqpaannguqtitsumaaqpara nunalingnit sunaqangittulimaanit; arraagunik 40-nik iglugasagjuangit sunaqangittuutitsumaaqpakka iglugasagjuat sunaqangittut akurnganni. itjiptimiut inuuqatigiigjuanut siammaqtitsumaaqpakka, qimaajumaaqput nunalingnut namutuinnaq.”
13ataniq guuti imaak uqaqpuq: “arraaguit 40-t aniguqpata itjiptimiut katiqsulirumaaqpakka inuuqatigiigjuanit siammaqsimavigilauqtanginnit. 
14itjiptimiullu utiqtitsuqpakka, nunaqalirumaaqpullu nunami paatturuusimi, nunatuqarilauqtamingni, tavvanilu angajuqqauvingat angijuujumaanngilaq. 
15sunaunginniqpaujumaaqpuq angajuqqauvilimaanit, inuuqatigiigjuanillu asimingnit anginiqsaulauqsimajunᓁrumaaqput; sunaunngiluarngnirngmingnut aglaat inuuqatigiigjuanik asimingnik aulatsilauqsimajunᓁrumaaqput. 
16itjiptimiullu tatigijaunasuakkannirumaanngilat iisaᕅliup kinguvaanginnut, itjiptimiunik tatiksarasuaqpaglutik tammalauqsimanivinirngmingnik tukisijumaarngmata. tavva tukisilirumaaqput uvangaugama ataniq guuti.”
17aullaqtitausimanitta arraaguit 27-giliqtangani, taqqiit sivulliqpaanganni, ullungita sivulliqpaanganni, ataniup uqausingata tikippaanga uqaqluni: 
18“inuup irngninga, paapiluunimiut angajuqqaaqjuangat nipikuᓁsa unataqtiqutiminik aksuruqtitsilluni atuinnaruqtiliqpuq unatariarumalluni ᑍrimik; unataqtiqutilimaangit nuᔧjaqtausimaliqput tuingillu amiirutillutik; angajuqqaaqjuangalli unataqtiqutingillu aksururutigilauqtamingnut suli akiliqtaulaunngilat. 
19ᑍᒤmmat ataniq guuti imaak uqaqpuq: takugit, itjiptimiut nunanga paapiluunimiut angajuqqaaqjuangannut nipikuᓁsamut tuninialiqpara; itjiptimiut ajuqsangitjutingit pitaarilugit aullarutjiqullugu sunalimaanik; unataqtiqutingittalu akiliqtautjutigijumaarngmagit. 
20itjiptimik akiliiviginiaqpara unatariarngnirilauqtanga pitjutigillugu, unataqtiqutingit pinasuaqtiqutigilaurakkit, uqaqpuq ataniq guuti.
21tamanna atuliqpat iisaᕅlimiut pijunnautiksaqtaaqtitsumaaqpakka, uqautjuijunnaqullutillu taakkununga qaniit matuirumaaqpara. tavva qaujilirumaaqput uvangaugama ataniq.”
