1arraagut 13-giliqtanginni, taqqiit sitamanganni, ullungita tallimanganni, aullarutjausimajuni nunaqaqatautillunga kuup siiparimik atiliup qanigijaani paapiluuniup nunangani, qilak angmaqtuq takuvara takutitaullungalu guutimit. 
2taqqiup ullungita tallimanganni. (arraaguit tallimagiliqtanganni angajuqqaaqjuap jiHuiakiniup aullarutjauningata kinguningani.) 
3ataniq uqaqpuq ijikialimut tunirrusiqtitsijimut, pujᔧtiup irngninganut, kaultiamiut nunangani kuup siipariup qanigijaani; pijunnarngninganullu najuqtauliqpuq tavvani.
4takusaramalu takuvunga, anuriqjuamik unnualluap nalaaninngaaqtumik, nuvujamiglu angijumik, avataalu sila qaumajualuulluni, ikumalu qaummallaanginnaqpuq, ikumaullu qitingani, qaummariktumik saqqijaaqtuqaqpuq savirajaktut qilliqtumik. 
5taatsumalu anuriqjuap qitinganiittuqaqpuq uumajualungnik sitamanik. taakkualu inuktitut tauttuqaqput. 
6atunillu taakkua sitamanik kiinaqaqput, sitamaniglu atunit isaruqaqlutik. 
7niungit isivingalluaqput, alungillu tuktuvaup nurrangita alungititut aluqaqput; kannujatitut qillariksaqsimajutitut qilliqtigijunik. 
8sitamanik kiinaqaqput sitamaniglu isaruqaqlutik; sitamaniglu atunit aggaqaqput isarurngmi ataagut. 
9isarungit immingnut aktuaqattautivut; aulatjagaangamik atautsikkut ingirrasiqattaqput, timingit sangujariaqaratik.
10atunillu kiinangita sitamat tauttungit iᒤlingavut, saanganiittut atunit inuktitut kiinaqaqput, taliqpianiittut laajatitut, saumianiittut immuksiugaup angusallungatitut, tunuaniittullu nakturaliktitut. 
11ᑍmaak tavva kiinaqaqput. atunillu isarungita ᐂppangit isaangavut aktuaqattautillutik, isarungitalu ᐂppanginnut timinginnik taliumatitsillutik. 
12taakkualu atunit namutuinnaq saanngajamingnut ingirrajunnaqput; anirngniq namutuinnaq ingirrasituaraangat, ingirrasiqattaqput, sangunasugiaqaratik.
13uumajualuillu akurnganniittuqaqpuq aumaujaaqtunik ikualajunik, naniruatitut ᑍᒤttumik ingirrajuqaqpuq uumajualuit akurnganni; ikumangalu qaummarikpuq, ikumajumillu tavvanngat qaummallaktuqaqattaqpuq. 
14uumajullu taakkua sukkajualuulluutik avammukauqturunnaqput, qaummalaktitut sukkatigijumik.
15taakkuninga uumajunik takunnaqtillunga, takulirivunga aksaluanik sitamanik nunamut aktuajunik uumajut sanianiittunik, atunit taakkua uumajut sitamat pigijanginnik. 
16aksaluallu taakkua tauttungit sanamaningillu: qilliqtualuuvut ujaraktitut piujuksajallariktitut; atunillu sitamat atjigiimik tauttuqaqput, aksaluallu sanasimaningit iluagut aksaluaqakkanniqtuujaaqput. 
17taakkua aksaluat ᑍᒤlinganirngmingnut nalliannutuinnaq sitaᒤnut saanngatuinnaqtamingnut ingirrasijuumijunnaqput sangujariaqaratik. 
18aksaluallu sitamat sinaqjungit puqtujuuvut kamanaqtuullutiglu; aksaluallu sitamat sinaqjulimaangit ijinik naasimavut. 
19uumajullu ingirrasijaraangata, aksaluattauq ingirrasiqatauvakkivut sanianiillutik; uumajullu nunamit qangattaraangata, aksaluattauq qangattaqatauvakkivut. 
20anirngniq namutuinnaq ᐂliraangat, uumajut maliqattaqput, aksaluallu maliqattarillutik; uumajut anirngninginnut aksaluat aulataugamik. 
21uumajut ingirrasijaraangata, ingirrasiqatauvakkivut; nikuvippata, nikuviqatauvaklutik; nunamit qangattaqpata, qangattaqatauvakkillutik; uumajut anirngninginnut aksaluat aulataugamik.
22uumajut niaqungita qulaani igluvigaujingajumik saqqijaaqtuqaqpuq, qillariktumik nilaktitut, niaqungitalu qulaaniittut kamanaqtualuuvut. 
23igluvigaujingajuullu ataani uumajut isarungita ᐂppangit isaangavut, immingnut aktuaqattautillutik; isarungita ᐂppangit timinginnik taliumatitsillutik. 
24isaruqsuliraangatalu isaruqsuqvalungit imaqviup miqittarngningata iktuulijaarngningititut tusaqsauqattaqput, ajugaqangittuup nipiqjuangatut, unataqtigasagjuallu nipiqjuangititut; nuqqangaliraangamik isarutik nilamippaklugit. 
25nipimigli nilliqtuqarngmat igluvigaujaaqtumit niaqungita qulaaniittumit; nuqqangaliraangamik isarutik nilamippaklugit.
26igluvigaujaaqtuullu niaqungita qulaaniittuup qulaani iksivautaqjuangujaaqtuqaqpuq, ujaraktitut saᐰraujaaqtumik; iksivaaqtuqlu iksivaataqjuangujaaqtumi inuktitut tauttuqaqtuujaaqpuq. 
27qitirijuujaaqtangatalu qulaa takuvara kannujatut qilliqtigijuq, ikualajuujaaqtumut ilujausimalluni; qitirijuujaaqtangatalu ataani ikumajutitut takuksaujuqaqpuq, qaumajuqjuamullu avalujausimalluni. 
28aajagutaqtitut tauttuqaqpuq nuvujami silaluktillugu, qaumajuqjuap avataaniittuq. tamanna takugakku, paammakpunga kiinara maniqqamut aktuqluni, nipimiglu tusaliqpunga uqaqtumik.
