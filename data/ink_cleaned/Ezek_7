1ataniup uqausingata tikippaanga uqaqluni: 
2“ivvit, inuup irngninga, ataniq guuti imaak uqaqpuq iisaᕅlimiunut: isulippuq! nunalimaaq iluunnaat isulivviksaminut tikippuq.
3maanna isuanut tikippusi, ninngausinnut qilarutjaaqvigiliqpatsi, piniarngnisi maliglugit iqqaqturngnialiqpatsi; sugiarngniaqpatsilu narrunaqtulisimanisi maliglugit. 
4takunngiᓮnnarngnianngilatsi, nikaginiarasilu; sugiarngniaqpatsi piniarngnisi maliglugit, narrugijannik piniarngniqaratsi suli. tavva qaujiniaqpusi uvanga ataniugama.
5ataniq guuti imaak uqaqpuq: takugit, asiruqtaunaqtut kinguliriiktaqlutik ilitsinnut tikiliqput! 
6naggataanut tikiutivusi, naggataa tikippuq; isuaniiliqpusi. takugit, tikippuq. 
7ilitsinnut sugiaqtauviksaq nalliutivuq, ilitsi nunami nunaqaqtusi; nalliunniq tikiutivuq, ulluq qaglivuq, ulluq uimmaksimavik, quviasugvaluktut nillianiarunniiqput qaqqani.
8maanna akuniungittuq ninngausinnut tikitautinnialiqpatsi, ninngausinnut pinasuaqviginialiqpatsi, iqqaqtuqlusilu piniarngnisi maliglugit; akiniaqvigijumaaqpatsilu narrugijannik pinasuarngnirisimajalimaasi maliglugit. 
9takunngiᓮnnarngnianngilatsi, nikaginiarasilu; sugiarngniaqpatsi piniarngnisi maliglugit, narrugijannik piniarngniqaratsi suli. tavva qaujiniaqpusi uvanga ataniugama, sugiaqsiji.
10takugit, tavva ulluq! takugit, tikippuq! asiruqtauniksasi tikippuq, atjigiinngititsiniq piruriiqsimalirngmat, piujuriniup pirurngniksanga uummaruqpuq. 
11piniqlungniit piruqpalliavut piungittuliniq angiglivallialluni; nallingilluunniit ᑍᒤliᖎnnarngnianngilat, unuqsivalliatjaanngilat, aksuittunngurngniaratiglu; nallialluunniit pillarinnguqtuqarngnianngilat.
12nalliuttuksaq nalliutivuq, ulluq tikiliqpuq. niuviqpaktuq quviasungniarani, niurrutiqaqpaktuqlu qiksaangniarani, ninngausiup inugasagjualimaat tikitsumaarngmagit. 
13niurrusiqtiit utiqtitsijunnarumaanngilat niurrutivinirngminik, inuunirngmingni. ninngausiup inugasagjualimaat tikitsumaarngmagit; utiriarunnaranilu; piungittuliningit pitjutigillugit, inuusirngminik aulatsijuqarunnangimmat. 
14tittulaut nilliqtippaat atuinnaruqtuinnaulutik; unatariarunnaqsinngilalli, ninngausirngma inulimaat tikimmagit.”
15“savigjualijaqtut silataaniipput, qanimanaqtuq kaangnaqtuqlu iluaniitillugit; piruqsiivingmiittut savigjuanut tuqutauvut; iglugasagjuaniittullu tukuraqput piqlirarngnirngmut aannianaqtunullu. 
16qimaalutigli annattut, qaqqaniilirumaaqput, tuuvititut naqsaup iluanit qimaajutitut, iluunnatiglu ugguarutiqaqlutik ajuqtulisimanirngmingnik. 
17aggalimaangit sanngiilijumaaqput, siiqqulimaangillu sajuliqlutik imaqtitut. 
18putuqlaanik annuraarumaaqput, kappiasungnirngmut tatamisimalutik; kanngusungniq kiinanginni takuksaujumaaqpuq, niaqutiglu salilugit nuᔧrutijumaaqᐰt. 
19siulviriqutitik aqqummut igiuqqarumaaqᐰt, guuluqutitiglu saniqtitut ᑍᒤlirumaaqᐰt; siulvirinut guulunullu saputijaujunnarumaanngilat ataniup ninngausingata ullunganut tikitaugutik; tamakkununga kaagunniiqtitaujunnarumaanngilat aqiattuqtitaujunnaratiglu. tamakkununga ajuqtulititauvalaurngningit agviarutaulirngmata. 
20piusautimingnik pijuriutiqaqpalauqput, narrunaqtumigli guutinngualiarilauqᐰt itjurngnaqtuniglu pinasuarutigillugit; ᑍᒤmmat narrunaqsitinnialiqpakka taakkununga.
21nunaqatituqarinngitanginnut aqsaaqtautitsumaaqpakka, piungittulijunullu nunaqjuarngmiittunut nagvaaqtaangutillugit; narrunaqsititaulutiglu. 
22taakkua alarumaaqpakka, itjurngᓁttuviqutinnik narrunaqsititsijunnaqullugit; tigliktinut itiqtauluni narrunaqsititaujumaaqpuq.
23nunguᕅtjutiksaliurit; nanilimaaq nuna inuaqtinik naasimangmat iglugasagjuallu pirajaktinik tatallutik. 
24inuuqatigiigjuanit piunginniqpaanik tikititsijumaaqpunga iglungit taakkununga pitaarijauqullugit; piujurinirngmut ajungitjutingit nuqqaqtitsumaaqpakka, itjurngᓁttuqutingillu narrunaqsititaujumaaqput. 
25ilungiqturngnaqtuq tikippat, ᓮllinaqtumik qinirumaaqput, pitaqarumaanngilalli. 
26asiruqtaunaqtut kinguliriiktaqlutik nalliutiqattarumaaqput, tusaumatuinnarngnikkut tusaqtitsiniit kinguliriiktarumaaqput; guutiullu pijumaaqtuksanik uqaqtingita takutitauninginnik qiniqattarumaaqput, tunirrusiqtitsijiillu piqujanik asiujijumaaqput, inutuqaujullu uqautjigiarutiksaqarunᓁqlutik. 
27angajuqqaaqjuat qiksaaktitaujumaaqput, irngningillu sapilirumaaqput, inuillu nunamiittut iqsinirngmut sajuksulirumaaqput. piniarngningit maliglugit piniaqvigijumaaqpakka, iqqaqtuiningit maliglugit iqqaqturumaaqpakka; qaujiqullugit uvanga ataniugama.”
