1maannali niqiit tunirrutausimajut guutinnguanut pitjutigillugit.
2inugli qaujimanasugijuq qaujimajariaqallariktaminik suli qaujimanngilaq. 
3guutimigli pinnarijaqaqtuq taanna guutiup qaujimavaa.
4ᑍᒤmmat guutinnguanut tunirrutaujuvinirngnik niqimik niriqattarngniq pitjutigillugu; qaujimagatta guutinnguat sunaungitsiarngmata silaqjuarngmi, guutitaqangimmallu guutituujup asianik. 
5guutiuniraqtaujunik pitaqaraluaqtillugu, qilangmiluunniit nunamiluunniit guutigijaujut unurngmata; atanirijaujullu unurillutik, 
6uvattinnulli guuti atausiuvuq, ataata, taatsumanngat sunalimaat pisimangmata, taatsumuunalu inuulluta; ataniqlu atausiuvuq jiisusi ᙭stuusi, taatsumuuna sunalimaat pinnguqtitausimangmata taatsumuunalu inuulluta.
7tamarngmigli tamatuminga qaujimajuinnaunngilat. ilangit suli guutinnguaqalimangmata niqimiglu ᑍᒤttunut tunirrutaunasugijamingnik nirivangmata, isumangillu sanngiittuungmata, narrunaqtitaunasugivut. 
8niqimulli guutimut qaglivaalliqtitaunngilagut; asiujivaallirngnianngilagullu niringikkaluarutta, piusivaallitjaanatalu nirigaluarutta.
9ikpigusutsiaritsili, tamanna qilaksuqtausimanginniq piniarngnikkut agviarutauliqunagu ukpirngnirngmi sanngiittunut. 
10isumamigut sanngiinniqsaup takugunitit qaujititausimaniraqtaujutit niritillutit guutinnguaqaqvingmi tuksiaqvingmi, kajungiqsaqtaugajanngilaaq? guutinnguanut tunirrutivinirngnik niriqullugu? 
11ᑍᒤmmat qatanngutiit sanngiittuq, ᙭stuusiup tuqutjutigilauqtanga, asiruqtauliqpuq qaujititausimanirngnut. 
12ᑍmaak qatanngutingnut ajuqtuliguvit isumamigut sanngiinninga aanniqtautikkaviuk, tavva ᙭stuusimut ajuqtulivutit. 
13ᑍᒤmmat, nirijannut qatanngutiga ajuqtulititaukpat, niqimik tavva nirikkannirngnianngilanga, qatanngutiga kataktitauqunagu ajurngnirngmut.
