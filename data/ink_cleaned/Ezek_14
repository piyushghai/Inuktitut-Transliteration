1tavva iisaᕅlimiut angajuqqaangita ilangita upakpaanga, iksivaqatigiliqlungalu. 
2tavva ataniup uqausingata tikippaanga uqaqluni: 
3“inuup irngninga, angutiit ukua guutinnguamingnik ukpirijaqallarikput, ajuqtulinirngmingniglu agviarutiqaqlutik; qanutuinnaq apirijautittuksauvungaa taakkununga?
4ᑍᒤmmat uqautikkit, uqaqlutit, ataniq guuti imaak uqaqpuq: iisaᕅliup kinguvaanginni guutinnguaqarngnirngmut ukpirijaqallariliqtuqaqpat ajuqtulinirngmingniglu agviarutiqaqluni, pijuqalaaqtumiglu uqaqtinnut upagutikpat, uvanga ataniq nangminiq kiugajaqpara guutinnguaqarngninganut unuluaqtunik. 
5uvannut saattiaqugaluaqpakka iisaᕅliup kinguvaangit, uvannik avittisimangmata guutinnguanuurngnirngmingnut.
6ᑍᒤmmat iisaᕅliup kinguvaangit uqautikkit, ataniq guuti imaak uqaqpuq: qaqialiritsi qiᒤlusilu guutinnguasinnik, guutimullu narrunaqtulirinisi tamarngmik qimaglugit.
7nalliat iisaᕅlimut kinguvaangujuq, iisaᕅlimiutaungittulluunniit nunaqaqataujut iisaᕅlimiunut, uvannik qiᒤsimalutik, guutinnguanut saanngangaaliqtut ajuqtulinirngmullu agviarutiksaqaliqtut, pijuqalaaqtumik uqaqtinnut upagutilutik apiqsuriaqtuqpata qanuq isumangmangaarngma, uvanga ataniq nangminiq kiugajaqpakka. 
8ᑍᒤliuqtuq saanniaqpara, naluᓁkkutannguqtillugu uqausiuqattaqluni uluriagijaksauqullugu inuqutinnullu ilagijaujunniiqtillugu; tavva qaujiniaqpusi uvangaugama ataniq.
9nalliat pijuqalaaqtumik uqaqti uiviirrijaunikkut uqausirngnik uqaqpat, tavva uvanga ataniq taanna pijuqalaaqtumik uqaqti uiviirrisimavara, tavva pijunnarngninnut saakkajaqpara, tuqullugulu inuqutima iisaᕅlimiut akurnganni. 
10taakkuak ajuqtulinirngmut saataugajaqpuuk pijuqalaaqtumiglu uqaqti isumasiurijaqtuqtuqlu sugiaqtaulutik atjigiingnik. 
11ᑍᒤliuriqattarngniaqpunga iisaᕅliup kinguvaanginnut uvannik qiᒤqunagit, ajuqtulinirngmingnullu narrunaqsititauqattaqunagit, uvannut inuqutigijauqullugit guutigijaulungalu taakkununga, ataniq guuti uqaqpuq.”
12ataniup uqausingata tikippaanga uqaqluni: 
13“inuup irngninga, nunaliuqatigiigjuat ajuqtulikpata uvannik ukpirijaqanginnirngmut, pijunnarngninnullu pinasuaqvigilirukkit, niqiksaqautingit nungutigajaqpakka kaangnaqtuqjuarngmullu tikitillugit, inungillu tuquraqtikkajaqpakka uumajuqutingillu. 
14aglaat angutit ᑍkkua pingasut, nuaq, taanialilu, juupilu, nunaqaqataugajaqpata, akaujumik inuusiqarngnirngmingnut nangmingnituaq piuligajaqput, ataniq guuti uqaqpuq.
15uumajunik iqsinaqtunik aqqusaaqtitsiguma taakkua suraktirikpata nunamik, nunangat inuqarunniirajaqpuq, uumajunik iqsinaqtuqarngninganut inuit aqqusaaqattarunniirajaqput; 
16aglaat ᑍkkua angutit pingasut tavvaniikkajaqpata, uvanga ataniq guuti inuutillunga, qiturngamingnik saputjijunnarajanngilat; taakkutuaqli piulijaugajaqput, nunali inuqarunniiqtillugu.
17uvvalu nunangat savigjuarngmut tikitautikkukku, uqaqlungalu, ‘savigjuaq nunakkut aqqusautjauli;’ tavva inuit uumajullu tamaaniittut nungukkajaqpakka. 
18taakkua angutit pingasut tavvani inuuqataugajaqpata, uvanga inuutillunga, ataniq guuti uqaqpuq, qiturngamingnik aglaat saputjijunnarajanngilat; taakkutuaqli piulijaugajaqput.
19nunaliillu qanuinnaqtunut tikitauniqluktikkajarukkit, ninngaumaninnullu tikitaulutik unuqtut tuqugajaqput, inuillu uumajullu. 
20nuaq, taanialilu, juupilu tavvani aglaat nunaqaqataugajaqpata, uvanga inuutillunga, ataniq guuti uqaqpuq, qiturngamingnik aglaat saputjijunnarajanngilat; taakkutuaqli piulijaugajaqput isuaqtumik inuunirngmingnut.
21ataniq guuti imaak uqaqpuq: sugiaqsitjutinnik tikititsigajaruma sitamanik piunginniqpaanik juruusalamut, unatarngnirngmik, kaangnaqtuqjuarngmik, uumajunik iqsinaqtunik, qanuinnaqtunullu tikitauniqluktikkukkit, taakkua asiruigajaqput inungnik uumajuniglu. 
22tamakkunanngalli annagunnaqtuqarajaqpat qiturnganilu tasiuqlunigit, ilitsinnut tikippata, piusingillu piniarngningillu takulirutsigik, tavva juruusalaup sugiaqtauninga piungittumut naammanaaqtausimaninganik qaujigajaqpusi maniguqtaulusilu. 
23taakkua ilitsinnik maniguikpata, piusingit piniarngningillu takugutsigik; qaujilirumaaqpusi piniarngnirisimajalimaakka pitjutiqatsiangillutik pisimanginninginnik, ataniq guuti uqaqpuq.”
