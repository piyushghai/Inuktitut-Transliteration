1ᑍvitiup tuquviksanga qanittuulirngmat, irngnini suulumuuni maligaksanginnik uqautivaa, uqautillugu: 
2“nunamiuᑍt piusingititut tuqujariakigligama. sanngijuulirit, angutimmariunirngnik takuksautitsilutit. 
3malitsiaqlutillu ataniup guutivit piqujininganik, taatsuma atuqtauqujanganik inuulutit maligaksauqujangillu naalatsiaqlugit, piqujaliarisimajullu, atuqtauqujangillu, uqausirisimajangillu titiraqsimajut muusisiup piqujanginni, ᑍᒤkkuvit tavva pinasuaqtalimaarngni pijunnatsiarngniaqputit namunngaraluaruvit. 
4ataniup tavva kajusitinniaqpaa uqausini uqausirilauqtani uvannut, uqalaurngmat, ‘kinguvaatit piusirngmingnik kamatsiaqpata, uvannullu suqusijuittumik inuulutik uummatimingnut iluittumut tarngnirngmingnullu iluittumut, tavva ilingnik nalliat tamauᖎnnaaqtitsinianngilaq kinguvviutiluni iisaᕅlimiut iksivautaqjuangani.’
5suli asiagut qaujimavutit juapi jiruiaup irngninga uvannut qanuiliuqsimangmangaat, piniarngniqalaurngmat marruungnik iisaᕅlitit unataqtuksangita angajuqqaangingnik, aapnumik niriup irngninganik, amasamiglu jitiriup irngninganik; taakkuninga tuqutsilaurngmat akiniaqsuni unatarngniqtaqanngitillugu, tuqulauqtangingnut unataqtillugik, unataqtutitut qitini itiganilu auktilaurngmagit; tamanna uvannut uquᒤttuuvuq. 
6qanuiliuriaksaq qaujimatsiaqputit silatuniit maliglugu; taanna inutuqaunirngmut tuqutuinnaqluni tuqutsiarijaksaringinnaviuk.
7pitsiaquvagit parjiᓔp giliatimiutaup irngninginnut, nirrivingni niriqatauvaktunut ilagijaulutik, uvannik ilaliurinirngmingnut katilaurngmanga qimaatillunga angajungnik aapsalammik. 
8simi-ᐂttauq giraup irngninga, pitjaminiup kinguvaanga paHurimmiuq. taatsuma sivuniluqulauqpaanga qiksaangnaqtumik ᑍtsumani maHaᓁmut ᐂtillunga; katigannugli kuungmi juartanimi, uqaviglunga angimmarikvigilauqpara ataniup atinga ᑍllugu uqautillugu ‘tuqutautitjaanngilagit’. 
9ᑍᒤmmat pasijaksaunginninganik isumagitᑍliguk, silatujuugavit; qanuiligiaqarngnirngnik taatsumunga qaujimavutit, ittuulirngmat niaqunga qiinguliqtuq tuqujuksauvuq aunaaqluni.”
10tavva ᑍviti tuquvuq, iluviqtaullunilu ᑍvitiup iglugasanginni. 
11ᑍvitilu angajuqqaaqjuangulauqpuq iisaᕅlinut arraagunik 40-nik, aulatsilauqpuq arraagunik 7-nik Hiparanmi, juruusalamilu aulatsilaurilluni arraagunik 33-nik. 
12suulumuuniup ataatani ᑍviti inangiqpaa angajuqqaaqjuannguqluni, angajuqqaaqjuanguningatalu pijunnarngninga kajusitsialiqluni.
13atuᓁja, anaanaqaqtuq Hagitimik, paasipamuaqpuq suulumuuniup anaananganut. paasipaup apirivaa, “tamanna ᕾniriᔧt quvianaqtumik pitjutiqaqpaa?”
14uqaliqlunilu, “ilingnut uqausiksaqarama.”
15atuᓁa uqaqpuq, “qaujimajutit angajuqqaaqjuannguqtuksaulauraluarama, iisaᕅlimiulimaallu tamatuminga niriugijaqalauqsutik, tamanna kisiani ᑍᒤsimangimmat, nukara angajuqqaaqjuanngungaaqsimangmat ataniup pijumajanga maliglugu. 
16maannali atausirngmik qinutjutiqarumavunga; tamannalu angiqtauqullugu ilingnut.” paasipa kiuvuq, “sunaungmat pijumaᔧt?”
17atuᓁaup kiuvaa uqaqlunilu, “angajuqqaaqjuaq suulumuuni apirijauquvara, qaujimagama ilingnik qipilutjaangittuq, apisaag suunaᒤtimiutaq nuliaqtaarijumagakku.”
18paasipa kiuvuq, “angajuqqaaqjuaq apirinialiqpara pijutigilutit.”
19tavva paasipa angajuqqaaqjuamuaqpuq suulumuunimut, atuᓁja uqariaqtuutillugu. angajuqqaaqjuaq nikuvippuq anaanani parriaqsugu ukuvvigivaa; ingillunilu iksivautaqjuaminut, asianiktauq iksivautarngmik ilisiqujivuq anaanangata iksivaaqviginiaqtanganik, taliqpianullu ingippuq sanianut. 
20paasipaup uqautivaa, “pijaksamik angijuungittumik qinutjutiksaqarama, qipiluktaujumanngilanga ilingnut.”
21paasipaup kiuvaa, “angajuit atuᓁja nuliaqtaaqtilauruk apisaagmik suunaᒤtimiutarngmik.”
22angajuqqaaqjuaq suulumuuni uqaqpuq taatsumunga, “sungmat? qinuvigivinga tunisiqullunga apisaagmik suunaᒤtimiutarngmik atuᓁjamut? tamatuminga qinuviginiaruvinga angajuqqaaqjuanguninniktauq taatsumunga qinutjutiqatuinnalirit tunijauqullugu. upinnarani taanna angajugigakku taakkuattauq aᐰata tunirrusiqtitsiji juapilu jiruiaup irngninga taatsuminga ikajuqturngmatik.” 
23suulumuuni uqavigluni angimmarikpuq ataniup atinga ᑍlluniuk, uqaqlunilu, “guutiup sugiarngniaqpaanga tuqulluninga, atuᓁja tuqutingikkukku tamanna qinunirijanga pijutigilugu! 
24ataniup inuujuup, inillatsiaqtisimangmanga pingingnarunᓁqtilluninga ataatama ᑍvitiup iksivautaqjuanganut; angimmaringnini kajusitisimangmagu tamanna angajuqqaaqjuanguniq uvannut kinguvaaksakkanullu. uqavikpunga ataniup atinga ᑍllugu ullumi tamatumani atuᓁja tuquniaqpuq!” 
25tamanna pillugu angajuqqaaqjuaq suulumuuni tilisivuq piᓁamik jiHuiataup irngninganik; taatsumalu tuqutsaqtuqpaa, atuᓁalu tuquvuq.
26angajuqqaaqjuaq suulumuuni uqaqpuq aᐰatamut tunirrusiqtitsijimut, “angirraquvagit nunagijarngnut anatuutimut. tuqujuksatuinnauliravit; maannali tuqutautitjaanngilagit. agjaqsijiuqatauqattalauravit ataniup guutiup iksiqvinganik ataatama ᑍvitiup sivuningani, ataatagalu uquᒤttumiiqatigivalauraviuk.” 
27tavva suulumuuniup nuqqaqtitauquvaa aᐰata atanirngmut tunirrusiqtitsijiunirngmik, nalautsiliqsuni ataniup uqausinga uqausirilauqtanga iᓔ pillugu ᓮluami.
28juapi tamatuminga tusarami ikajuqtuilaurami atuᓁjamik aapsalammik ikajuqtuilaungikkaluaqluni. qimaksivuq katimavingmut ataniup tupiqjuanganut, tunirrusiqviup tiriqquata nagjunnguanginnik tigumialiqluni. 
29tamanna uqausiungmat angajuqqaaqjuarngmut suulumuunimut, “juapi qimaasimaliqpuq ataniup tupiqjuanganut, takugillu, tunirrusiqviup sanianiippuq,” suulumuuni tilisivuq piᓁamik jiHuiataup irngninganik uqautillugulu, “juapi tuqugiaqtuliruk.” 
30tavva piᓁa ataniup tupiqjuanganuarami juapimut uqaqpuq, “angajuqqaaqjuap anititaujaqtuquvaatit tavvanngat.”
31angajuqqaaqjuap uqautivaa, “uqausinga atuliruk, tuquliruk iluviqlugulu; tamanna uvannut ᑍvitiullu kinguvaanginnut pasijaksaujunᓁrutauniarngmat, juapiup tuqutsinirilauqtanganut pasijaksaungittunik angutinik. 
32ataniq sugiaqsiniaqpuq juapimik pasijaksaungittunik inuaqsinirilauqtanga pitjutigilugu, inuaqsilaurngmat ataataga ᑍviti qaujinngitillugu, taatsumanngat ᑍkkua inutsiavauniqsaulaurngmata: aapnu niriup irngninga, iisaᕅlikkut unataqtuksangita angajuqqaangat, amasalu jitiriup irngninga juutakkut unataqtuksanginnut angajuqqaaq. 
33taakkuak tuqutauningik juapimuarngniarngmatik kinguvaanginnullu isuqangittumut; ᑍvitimulli kinguvaanginnullu, nangmininginnullu, iksivautaqjuanganiittunullu, ᓮmanaqtuqarngniaqpuq atanirngmit pijumik isuqangittumut.”
34tavva piᓁa jiHuiataup irngninga tupiqjuarngmuarami, juapi tuquppaa; iluviqluniuglu nunanganut inuqangittumiittumut. 
35angajuqqaaqjuap piᓁa jiHuiataup irngninga angajuqqaaruqtippaa unataqtuksanut juapimik inangiilluni, jatuuglu tunirrusiqtitsijinnguqtillugu aᐰatamik inangiitillugu.
36angajuqqaaqjuap simiᐂ ᕾqullugu, uqautivaa, “ilingnik igluliulaurit uvani juruusalami, najurngniaqtarngnik tavvanngat iglugasangnit aullaqᑍlilutit qangatuinnaugaluaqpat. 
37aullaqtuviniuguvit kituraaniup kuugalaanga qaangiqlugu, tavva tuqutaullarigumaaqputit asingniglu pasijaksaujuqatjaanani.”
38simiᐂ kiuvuq angajuqqaaqjuamut, “naammaktumik uqaqputit; atanira angajuqqaaqjuaq uqaqᑍt, pijiit ᑍᒤliurngniaqpuq.” ᑍᒤmmat simiᐂ akunialuk juruusalami nunaqalilauqpuq.
39arraagut pingasut qaangiqtillugit, marruuk simiᐂp pijingik qimaavuk akismut, gaatiup angajuqqaaqjuanganut, maakaup irngninganut. simiᐂlli tamatuminga uqautjauvuq, “takugit pijiikkik gaatamiippuuk.” 
40simiᐂ parngnakkami siutiqquqtujuqutini ikimavinga aaqqikkamiuk angajuqqaaqjuamut akismut ᐂvuq gaatimiittumut, nanigamigik pijiingni, utirutivaak angirraminut. 
41suulumuuni tamatuminga uqautijaugami simiᐂp juruusalamit gaatimuulauqsuni utirngninganik, 
42angajuqqaaqjuap simiᐂ ᕾtitauquvaa uqautillugulu, “uqaviglutit angimmariktilaunngilagiit ataniup atinga ᑍllugu, piviksunga iniqtilauqpagit, uqaqsunga, ‘qaujimatsiarit, iglugasangnit anilutit namutuinnaq aullaruvit, tuqutaullarilaaqputit tamatuminga angilaunngilatiit? naalangniarngniraqlutit?’ 
43sungmat angimmaringniit atanirngmut sulitingippiup piqujangalu naalangnagu? ilingnut maliktauqulauqtara?” 
44angajuqqaaqjuaqlu uqarivuq simiᐂmut, “uummatingni qaujimatsiaqputit piungittualungmik piniarngniqalauqsimanirngnik ataatannut ᑍvitimut; ataniup sugiarngniaqpaatit tamanna pillugu. 
45angajuqqaaqjuaqli suulumuuni ᓮmmaqtitauniaqpuq, ᑍvitiullu iksivautaqjuanga iniqaqluni ataniup saangani isuqangittumut.”
46ᑍᒤmmak angajuqqaaqjuaq piqujivuq piᓁamik jiHuiataup irngninganik; taatsumalu simiᐂ upakkamiuk tuquppaa, taannalu tuquvuq.
