1“nalliattallu tunirrutiksanga ilagijautsiarumanirngmut tunirrutiksaukpat; uumajumiglu immuksiugarngnik tunirrutiksaqaqpat, angusalluukpat arngnalluukpalluunniit, tunirrusirngniaqtuup ataniup saanganuarutijariaqaqpaa, uumajuq taanna qanuinniqangitsiaqluni. 
2uumajuq niaquagut tigulugu tuqutaksarivaa tupiup katimaviup itiqvingata saniani. ᐂruniullu irngningita tunirrusiqtitsijiujut uumajuup aunga siqpaqsautigijaksarivaat tunirrusiqviup saniranginnut. 
3ilagijautsiarumanirngmut tunirrutiksamik uutaksamik ikualatsinikkut tunirrusiqtuksauvuq atanirngmut; tunnurngmiglu uumajuup kiksautinginnik, uvvaluunniit sanianiittut irravingita kiksautinganik. 
4taqtungiglu igluktut taqturutingik atalutik kuttiniqaqlutik, tingungatalu kiksautinga piiqasiutijariaqaqpaa taqtungik piilirunigik. 
5ᐂruniullu irngningita ikualatitaksarivaat tunirrusiqvingmi tunirrutiit ikualatitaujut qaanginni qijuit qaanginniittuni, tunirrutiit ᑍᒤttut tunirrutiungmata ikumakkut, tipingalu ataniup mamariva.
6uumajumigli siipimik guutsimigluunniit tunirrusiqtuqaqpat ilagijautsiarumanirngmut atanirngmut tunirrusiqluni, taanna tunirrusiqtuksauvuq angusallurngmik arngnallungmigluunniit qanuinniqangitsiaqtumik. 
7siipiup nurranganik tunirrusiqpat atanirngmut, ataniup saanganuaqtaksarivaa. 
8aggani ilijaksariᕔt uumajuup niaquanut tuqulluniuglu tupiup katimaviup itiqvingata qanigijaani. ᐂruniullu irngningita uumajuup aunga siqpaqsautigijaksarivaat tunirrusiviup saniranginnut. 
9ilagijautsiarumanirngmut tunirrutiksamik tukutaksamik tunirrusiqtuksauvuq ikualatitsinikkut atanirngmut tunijaksamik; tunnunganik, tunnulimaangik pamiunga nakasimaluni qimiqluata kiglingagut, kiksautilimaangit irravinginnik uliksisimajut uvvaluunniit sanianiittulimaat. 
10taqtungik igluktut tunnungik piqasiutilugik kuttiningiktalu tunnulimaangit, tinguatalu immutinga tunnuq, piiqasiutilugu taqtungik piilirunigik. 
11tunirrusiqtitsijiup tunirrusiqvingmi ikualatitaksariᕔt niqiksauqullugit, tunirrutaullutik ikumakkut atanirngmut.
12nalliattali tunirrutiksanga guutsiukpat, tunirrusirngniaqtuup atanirngmut ᕾtjutijaksarivaa. 
13aggani niaqunganut ililugit tuqullugulu tupiup katimaviup itiqviata saniani. ᐂruniullu irngningita guutsiup aunga siqpaqsautigijaksarivaat tunirrusiqviup saniranginnut. 
14tunirrutiksaminit tavvanngat tunirrusiqtuksauvuq ikualatitsinnikkut atanirngmut; uumajuup kiksautilimaanginnik, sanianiittulimaallu. 
15taqtungiglu igluktut kuttiningitalu qanigijanginniittuq tunnuit, tingungatalu immutinga kiksauti, taqtungik piirasualirunigik tamanna piiqasiutijaksarivaa. 
16tunirrusiqtiup ikualatitaksariᕔt tunirrusiqvingmi niqiksauqullugit, taakkua ikualatitsinikkut tunirrutiksaungmata, tipingalu mamaqluni tunnulimaangik ataniup pigiᕔt. 
17tamanna tavva piqujaq kinguvaariinut kingulliksattinnullu turaaqtuq, nani nunaqaraluaruvit nirijuksaunngillatit tunnurngmik aungmigluunniit.”
