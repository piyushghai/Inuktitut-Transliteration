1“ukua tavva iisaᕅlimiunut maliktaujuksaujut uqausirijaksarivatit taakkununga. 
2iipruumiutamik niuviarilugu sialaaqtaaruvit, taatsuma pijitsiqtaksarivaatit arraagunik pingasuujuqtunik, arraagulli 7-nganni sialaangujunniiqtuksauvuq, akiliqtaunikkuungilluni. 
3ᐂppaqangilluni pigialauruni, aullariaqarajarivuq ᐂppaqangilluni; nuliaqaqlunili pigiaqsimakpat, tavva nuliangata aullaqatigijaksarivaa. 
4angajuqqaangatali nulianiktisimakpagu sialaariliqluniuk taatsumuunalu qiturngaqtaaqsimakpat angummik arngnamigluunniit, tavva taanna nulianga qiturngangillu angajuqqaangata pigigajaqᐰt, sialaangujuq aullaliruni taakkualimaat qimaglugit aullaqtuksauvuq. 
5sialaangujuqli uqaqpat ‘angajuqqaara ungalirakku, nuliaralu, qiturngakkalu; aullaqtitaujumajunniiqpunga sialaangujunniirngnikkut.’ 
6tavva angajuqqaangata guutimut ᐂtitaksarivaa, itiqtaqvianilu nangiqtilluniuk uvvalu itiqtaqviata napajungata saniani; tavvanilu angajuqqaangata taanna sialaani siutingagut putujaksarivaa putusitjutimut; tavvalu inuusilimaamini sialaangulirajaqpuq taatsumunga.
7angulli paningminik niurrutiqaqpat sialaangunirngmut, taanna angutititut sialaatitut anititaujariaqarajanngilaq. 
8niurrutigijausimakpalli niuviqtumut nuliaqtaarijauniaqluni, taatsumalu angutiup naammagingikkuniuk, tavva ataatanganut utiqtigiaqaqpaa akiliqtautillugu; niuviqsimajuqli taatsuminga arngnamik niurrutiqariaqanngilaq nunaqatituqarinngitaminut, taatsuma angutiup narrugisimangmagu. 
9angulli arngnamik sialaaksamik niuviqsimaguni irngnirngminut tunijumalugu, tavva paningmitut piniaqvigijaksarivaa. 
10angulli nulianikkanniruni, nuliariqqaaqsimajani suli kamagitsiariaqaqpaa niqiksatigut annuraaksatigullu, nuliarijaujuullu kamagijautjutigijariaqaqtangitigut suli taᒤtigut kamagitsiaqluniuk. 
11tamakkuningali kamagijariaqaqtaminik pingasuuliqqangajunik pinasuaqvigingippagu, tavva arngnaq isumaqsuqluni aullaqtuksauvuq angutiup kiinaujaqtaarutigingilluniuk.”
12“nallialli inuuqatiminik anausiluni tuqutsikpat taanna tuqutaujuksauvuq. 
13kisianili pijaaringilluni tuqutsikpat, taanna qimaajunnaqpuq uvanga qimaaviuqujannut, tavvanilu qanuilijaugajanngilaq. 
14kisianili inuk ninngaumaluni pijaarilunilu inuuqatiminik tuqutsikpat, taanna tuqutaujuksauvuq, aglaat tunirrusiqviqutinnut qanuilijaujumangilluni qimaagaluaqpat.
15nalliat ataataminik anaanaminigluunniit anausikpat taanna tuqutaujuksauvuq.
16nalliat inuuqatiminik isumasiuringilluni tigusituinnaqpat, niurrutiqarasuarngnirngmut uvvalu sialaaqtaarijumaluniuk, taanna tuqutaujuksauvuq.
17nalliat ataataminik anaanaminigluunniit sivuniqluqujiluni uqarngniqluutilik taanna tuqutaujuksauvuq.
18inuuk ᐂvaqatigiikpatik ᐂppangatalu pigiaqpagu ujarangmut aggangminulluunniit, tuqutaungillunili, taanna ᑍᒤlisijuq sugiaqtaujuksaunngilaq, aanniqtanga iglirngmiigiaqalilaqikpat, 
19kinguningagulli makittunnaqsingmikpat anijunnaqsilunilu ajauppiaqluni, taanna ᑍᒤlititsijuviniq taatsuma iglirngmiitjutinganik akiliijariaqaqpuq kamagitsiariaqaqluniuglu aaqqilaunginnilimaangani.
20inugli anauliqsikpat sialaaminik, angummik arngnamigluunniit, taannalu sialaanga tavvani tuqukautigikpat, taanna ᑍᒤliurijuq sugiaqtaujuksauvuq. 
21sialaangali annakpat ullurngmik marruungnigluunniit aniguiluni, taanna ᑍᒤliurijuq sugiaqtaujuksaunngilaq. taanna piqutilik ilanngaqsimanirngminut sugiaqtaunirijariirngmagu.
22angutiik unataqlutik, arngnamik nutaraksalingmik aanniituaqpatik arngnaqlu taanna tamauᓁnnaq irngnisuliqluni nutaraksanga suraktaukpat, arngnaq nangminiq aanningikkaluaqluni, taanna aanniijuq akiliititaujariaqaqpuq arngnaup uingata akiliutigijauqujanganik; inuuqatimingnik aaqqiksuijiujunut naammagijautuaqpata akiliutigijauqujaujut. 
23kisianili arngnaq aanniqtauqataukpat, tavva akiliqtaujariaqaqpuq inuusirngmik inuusirngmut. 
24iji ijimut, kiguti kigutimut, agᒊt agganut, itiᒊt itigangnut, 
25uunniq uunnirngmut, ikiliqtauniq ikiliqtaunirngmut, tigluujarngniq tigluujarngnirngmut.
26angut sialaaminik angummik arngnamigluunniit anausiluni ijinganik qaaqsikpat, tavva taanna sialaaq sialaangujunniiriaqaqpuq ijinganut akiliutiluni. 
27ammattauq sialaaminik angummik arngnamigluunniit kiguᑍqsijuqaqpat, tavva taanna sialaaq sialaangujunniiriaqaqpuq kigutinganut akiliutiluni.”
28“immuksiugaup angusallungata angut arngnaqluunniit nagjungmigluniuk tuquppagu, tavva immuksiugaup angusallunga milluqtauluni tuqutaujariaqaqpuq, niqingali nirijaujariaqanngilaq; kisianili angusallurngmik piqutilik tamatumunga pasijaksaujuksaunngilaq. 
29immuksiugaulli angusallunga inungnik pigiaqtaqattaqsimakpat, taatsumalu inua uqautjausimagaluaqluni ipiqsimangippagu, kinguningagulli nagjungmiksiluni angummik arngnamigluunniit tuqutsikpat, tavva angusalluq milluqtauluni tuqutaujuksauvuq, inualu tuqutaujuksaugivuq. 
30kisianili angusalluup inua akiliiqujaukpat tuqutauqunagu, tavva akiliutigiqujaujulimaanik qatsiugaluaqpata akiliijuksauvuq. 
31angusalluqli nagjungmiiluni nukappiamik niviaqsiamigluunniit tuqutsikpat, tavva pinasuaqviujariaqarajarivuq tamakkua piqujaujut maliktaulutik. 
32angusalluqli nagjungmiksiluni sialaarijaujumik, angummik arngnamigluunniit tuqutsikpat, tavva angusalluup inua sialaaqaqtumut akiliijariaqaqpuq siulvirinik 30-nik, angusalluqlu milluqtauluni tuqutaujuksauvuq.
33angulli itiqsaliuqsimajumik matuiqsiluni matuiᖎnnaqtippagu, uvvalu nunamik itiqsaliuriluni matungippagu, angusalluqli siutiqquqtujuqluunniit tavvunga ijukkaqpat, 
34taanna itiqsaliurisimajuq uumajuqutilingmut akiliijuksauvuq; kiinaujanik akiliqluniuk, taannali uumajuq tuqungaliqtuq pitaarigajaqpaa. 
35angutiulli angusalluqutinga asiata angusalluqutinganik aanniqsiluni tuqutsikpat, tavva taanna tuqutsijuq niurrutigijauluni akingit taakkunungat angutinut agguqtaujuksauvut; taannalu tuqutaujuq angusalluq taakkununga aviktaungmiluni. 
36immuksiugaulli angusallunga qaujijauqattaqsimakpat pigiaqattaqsimaninganik, inuatalu ipiqsimangippagu, tavva akiliijariaqaqpuq angusalluqutiminik angusalluqutiqalauqtumut, taannalu angusalluq tuqutausimajuq pitaaringaaqluniuk.”
