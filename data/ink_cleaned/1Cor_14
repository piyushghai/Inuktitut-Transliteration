1naglingniq pinasuaqsiuk anginiqpautillugu, anirngniullu tunirrutingit ajuinnaarisigik, piluaqtumigli guutiup uqausiriqujanginnik uqarunnaqtitauniq. 
2uqausirngnut tusarngaqtanut uqallaqtuq inungnut uqallangimmat guutimulli uqallakpuq; kinamut tukisijaujunnangimmat, nalunaqtunigli uqausiqaqpuq anirngnikkut. 
3guutiulli uqausiriqujanginnik uqausiqaqtuq inungnut uqallakpuq, taakkua suungusititauqullugit pivalliqtitauqullugillu ᓮmmaqsaqlugillu. 
4uqausirngnulli tusarngaqtanut uqallaktuq imminituaq pivalliqtippuq, guutiulli uqausiriqujanginnik uqallaktuq ukpiqtuuqatigiit pivalliqtipᐰt.
5tamatsi uqausirngnut tusarngaqtanut uqarunnaquvatsi, kisianili guutiup uqausiriqujanginnik uqallaquniqsarivatsi. guutiup uqausiriqujanginnik uqallaktuq atuutiqarngniqsaungmat uqausirngnut tusarngaqtanut uqallaktumit, kisiani tusarngaqtanut uqalaqtuup uqausirijangit tukisinaqsititaukpata, ukpiqtuuqatigiit pivalliqtitaugajaqput. 
6tavvali ilakkaa, ilitsinnut tikillunga uqausirngnut tusarngaqtanut uqavigilirutsi, sunamut aturngnarajaqpaa? aturngnarajangitsiaqpuq, uqallagvigigutsili saqqititsivigigutsilu guutimit pijumik, qaujititsigumaluunniit, guutiulluunniit uqausiriqujanginnik uqallagvigigutsi, ajuriqtuigumaluunniit kisiani.
7uvvalu makua uumangittut nitjarutiit suuqlu supuugaq, uvvalu kukittapaarutit atuqtautsiangippata qanuq qaujimajaugajaqpaat qanuiliurngmangaata? 
8tittulautiullu nipinga suqquinangippat, kinali ᑍma atuinnarurajaqpa unatariarngnirngmut? 
9ᑍᒤkkivusittauq, uqausiit tusarngaqtat atuqlugit tukisijaujunnangittumik uqalalirutsi, kinamulli qanuiliurngmangaatsi tukisijaugajaqpisii? tamauᖎnnaq uqallakkajaqputit. 
10nalunanngilaq uqausiit atjigiingittut unuqtualuungmata silaqjuarngmi, tamarngmigli atunit tukiqangittuunngilat. 
11tukisijunnangikkumali uqausirijaujunik, taatsumunga uqallaktumut uqausiqatigijaungittutitut ᑍᒤkkajaqpunga, uvangalu taatsuma uqausiqatiginngitamitut ᑍᒤlirajarivaanga. 
12ᑍᒤkkajarivusittauq, anirngniup tunirrutinginnik ajuinnammarikkatsi, ajuinnaariniqpaarijariaqaqpasili ukpiqtuuqatigiit pivallirutiksangit pinasuaqlugit.
13ᑍᒤmmat inuk tusarngaqtaqtuq tuksiaqtuksauvuq tukisinaqsititsinirngmik pijunnaqtitaujumaluni. 
14tusarngaqtaqlunga tuksiaruma, anirngnira tuksiaraluaqpuq isumagali tuksiaqataunngilaq. 
15qanuqli ᑍma pijuksauvungaa? anirngnikkut tuksiarumavunga isumakkullu tuksiarumagillunga; anirngnikkut inngirumavunga isumakkullu inngirumagillunga. 
16guutimut qujaliguvit anirngnikkut, qanuqli tavvunngaqsimajut piqatauvangittut “aamiin” runnarajaqpaat qujalinirijarngnut tukisingillutik qanuiliurngmangaaqpit? 
17guutimut qujalitsiarajaraluaqputit, inuuqatiilli tamatumunga pivaalliqtitaunngilaq.
18guuti qujagivara tusarngaqtanut uqallaqattarngniqsaugama ilitsinnilimaaq; 
19ukpiqtuuqatigiinili uqarumaniqsaugajaqpunga uqausirngnik tallimanik isumannit pijunik tukisijaujunnaqtunik, asinnik ajuriqtuijunnaqullunga, tusarngaqtanik 10,000-nik atunngingaaqlunga.
20ilakkaa, nutaraqtitut isumaqarngniarasi; ajurngnirngmut nutaraqtituuqlusi, isumatsigulli piruriiqsimalusi. 
21piqujani titiraqsimangmat,
22ᑍᒤmmat, uqausiit tusarngaqtat naluᓁkkutauvut ukpingittunut ukpiqtunuungittuq, guutiulli uqausiriqujanginnik uqallangniq ukpiqtunut naluᓁkkutauvuq ukpingittunuungittuq.
23tavvali ukpiqtuuqatigiit katimalutik tamarngmik uqausirngnut tusarngaqtanut uqallaliqpata, ilagijauvangittut uvvalu ukpingittut itirutik, taakkununga isuᒤrutisimaniraqtaugajanngilasii? 
24tamarngmigli guutiup uqausiriqujanginnik uqaliqpata, ukpingittuq uvvalu ilauvangittuq itiruni, taakkunanngat tusaqtamigut tukisititaugajaqpuq ajuqtulinirngminik, iqqaqtuqtaulunilu taᒤtigut tusaajamigut, 
25isumaminilu ijiqsimajangit saqqititaugajaqput; ukulunilu, guuti tuksiaqvigilirajaqpaa, naluᓁqsilunilu; guuti sulillariktumik akunnatsinniinninganik.
26qanuqli uqarngnialiqpunga ilakkaa? katiqatigiigaangatsi ilatsi atunit inngirutiksaqaqput, ilangat ajuriqtuitjutiksaqaqpuq, ilangat guutimut takutitausimavuq, ilangat tusarngaqtanut uqausiksaqaqpuq, uvvalu ilangat tusarngaqtanut uqausiujunik tukisinaqsititsitjutiksaqaqpuq. tamakkualimaalli atuqtaujuksauvut ilagiiktut pivalliqtitautjutiksanginnut. 
27tusarngaqtaqtuqaqpat, marruinnaak pingasulluunniit tusarngaqtanut uqallaktuksauvut, atautsikkuungillutik; atausiullu tukisinaqsitilligit. 
28tukisinaqsititsijuksaqangippalli, ilagiiktuni tusarngaqtaqtuq nipiqaqtuksaunngilaq, nipiqangillunili tusarngaqtaqtuksauvuq imminut guutimullu. 
29marruuk pingasulluunniit guutiup uqausiriqujanginnik uqallaktuksauvut, asingilli qaujisaqtuksauvut uqausiujunik. 
30tavvanili iksivaqataujumik takutitaujuqaqpat, sivulliq uqallaktuq nipangiqtuksauvuq. 
31tamatsi atunit guutiup uqausiriqujanginnik uqallagunnaqpusi atausiunaaqtiqlusi, tamarngmik tavvaniittut ajuriqtuqtauqullugit pivalliqtitauqullugillu; 
32guutiup uqausiriqujanganik uqallangniq uqallaktuup nangminiq aulatsunnariaqarngmagu. 
33guutiup tukiirusimajumik piqungimmatigut aaqqitsiaqsimaquvaatigulli uimajaangilluta.
34arngᓁt nipiqaqtuksaunngilat katimajuni. uqaqviksaqaqtitaujuksaunngilat, naalaktuksauvulli tasiuqtiujunik tavvani; ᑍmaak piquᔧt uqaqsimangmata. 
35tukisijumajaqarutigli sunatuinnarngmik, uitik apirijaksariᕔt angirramingni. takuminangittualuungmat arngnaq uqallaktillugu katimajuni.
36guutiup uqausingit ilitsinnit pigiarngniqaqpaat? uvvalu ilitsinnutuaq tikisimavat? 
37guutimulli pijuqalaaqtumik uqaqtiunasugijuqaqpat, uvvalu anirngniup tunirrutinginnik pisimanasugijuqaqpat, taanna tukisitsialiqli titirausirijakka ukua ataniup piqujiniringmagit. 
38nallialli ukuninga uqausirijannik kamajumangippat, taanna kamagijaujuksaunginnivuq.
39ᑍᒤmmat ilakkaa, guutiup uqausiriqujanginnik uqarunnarumalusi ajuinnaritsi, tusarngaqtaqattaqtullu iniqtirngniarasigik. 
40tamarngmigli atuqtaujuksauvut tukiqatsiaqtumik aaqqiksimatsiaqtumiglu.
