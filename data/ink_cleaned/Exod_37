1pijaliul sanavuq iksiqvingmik angiqatigiingniup iksiqviqutiksanganik qijungmik tisaktamik+ aᑬtsianik atilingnik, takiniqaqlugu 110-nik sintimiitanik, silingniqaqlugulu 66-nik sintimiitanik, puqtuniqaqlugulu 66-nik sintimiitanik. 
2taannalu qaapaaliqpaat guulullaringmik, ilua silataalu silappiaqlugulu guulumik, sinaaliuqlugulu guulumik. 
3sitamaniglu guulunik tigumiaqviliuqpaa angmaluqtunik sullulingnik taakkualu niunginnut ililugit, marruuk igluaniillutik, marruuglu igluaniikkillutik. 
4takijukutaangnik qijuungnik sanagivuq tisaktaangnik aᑬtsiamik atilingmit, taakkuaglu silappiaqpaak guulumik, 
5sullungitigullu kautillugik ᑍmaak akirautiliuqpaa iksiqviup saniraagut. 
6matuliuqpaalu nikagusungniup iksivautanganik ᑍjaujumik guuluinnaullugu, takiniqaqlugu 110-nik sintimiitanik, silingniqaqlugulu 66-nik sintimiitanik. 
7taatsumalu matuup qaangagut isungiktikkut iglugiingnik; isarunngualiingnik sanagivuq sirupiingnik ᑍjaujuungnik guuluungnik kaugaqlugik sanasimajuungnik. 
8taakkuaglu matuup isungingniippuuk atunit, tavvani matumi ilaakkuungillutik matungata ilagillunigik sanasimavuuk. 
9taakkuaglu sirupiim isarumingnik isivingatitsivuuk, taanna matu isarumingnut qulangiaqlugu, taakkuaglu sirupiim immingnut saanngautillutik matuup qaangani.
10qijungmik tisaktamik aᑬtsiamik atilingmik saaliurivuq, takiniqaqlugu 88-nik sintimiitanik, silingniqaqlugulu 44-nik sintimiitanik, puqtuniqaqlugulu 66-nik sintimiitanik. 
11taannalu silappiaqpaa guulullaringmik, sinaqjuliuqpaalu avaliarutaksanganik sanguipiluksimajumik guulumik. 
12taannalu sinaqjuksiusiqpaa avatilimaanga agᒊt sanimutuningatitut siliktigijumik, sinaqjungalu silappialikkanniqlugu sanguipiluksimajumik guulumik. 
13tavvanilu guulunik angmaluqtunik sullulingnik sanagivuq, taakkualu angmaluqtut sulluliit ililugit niungikta tiriqqunginnut sitamanut. 
14sinaqjuatalu kiglinganiittunik angmaluqtunik sulluliingnik sanagivuq, takijukutaangnut kautitsiviulutik akirausiqviksauqullugit taatsumunga saamut. 
15takijukutaangnik qijungnik sanagivuq tisaktaangnik aᑬtsiamik atilingmik, taakkuaglu silappiaqlugik guulumik. 
16alliraliurivuq guuluinnarngnik saamiittuksanik: mikinniqsaniglu alliraksanik, imiutiniglu, imiqautiniglu puugutanik, paurᖎllu ittinginnut tunirrutaujunut puuksanik sanalaurivuq.
17sanagivuq naniruap napavinganik guuluinnaullugu. allirangali napajungalu guuluugivuq kaugaqsimalunilu sanasimavuq; naniruaqaqvinga, takuminaqsautingillu piruqsianguat, piruqvinnguangillu atausirngmik iluittuulutik sanasimavut.
18qitinganiittuullu naniruaqaqviup avatingiktigut 6-nik naniruaqaqviqaqpuq napaaqtuup avalangajungititut, qitinganiittuup igluagut pingasut naniruaqaqviulutik igluagullu pingasut naniruaqaqviugillutik. 
19taakkualu pingasut naniruaqaqviit qitingata avataaniittut atunit 6-nik sanasimavut avatingiktikkut ququngajumik qaqquagatitut ᑍᒤttunik naniruaqaqviqaqlutik, immigullu atunit napajungit piruqtuqaqvinnguaqaqlutik piruqtungillu uqaujannguaqaqlutik. 
20tavvanili naniruaqaqviup napajungani sitamanik avammut ququngajunik taqsaqarivuq, piruqtuqaqvinnguaqaqlutik piruqtungillu uqaujannguaqaqlutik. 
21taakkualu 6-t naniruaqaqviit atunit isuagut nasannguangujaaqtumik naniruaqaqviqaqput tavvanngat naniruaqaqviujumit qitinganiittumit avalangajutitut ᑍᒤlingalutik. 
22taakkuali naniruaqaqviujut nasannguangujut avalangajunnguarijangillu atausiulluni iluittuuvut, tamanna naniruaqaqviujuq iluittuuluni ilaaqtuqsimangillunilu kaugaqtausimalluni sanasimavuq guuluinnauluni. 
23naniruaqaqvik taanna 7-nik katillugit naniruaqaqviqaqlugu sanavaa, ikumanginnullu qamitsitjutinga allirangalu guulullariullutik. 
24guuluinnaujumik 75-paumik uquᒤnniqaqtumik sanavuq naniruaqaqvingmik ilagijarialilimaangillu piqasiutitillugit.
25tunirrusiqvingmik sanagivuq isiqluarngnititsiviksamik qijungmik sitijumit aᑬsiamik atiqaqtumit, isiqluarngnititsinirngmik ikualatsiviksauqullugu. sikkitalluanguvuqlu, 45-nik sintamiitanik takiniqaqluni 45-niglu sintamiitanik silingniqaqluni, puqtuniqaqlunilu 90-nik sintamiitanik. tiriqqungillu sitamat atunit nagjunguaqaqput saniranginni atatsautigijunik ilisimangittunik. 
26qaangagut silappiarivaa, silatilimaanga guulullaringmik asianik ilasimangittumik, qaangalu sanirangillu sinaqjuliuqlugit guulumik. 
27sinaqjuatalu ataagut marruungnik guuluungnik nuqluliuqpuq agjaqtauviksanginnik, igluanilu marruungniktauq guuluungnik nuqluliurillugu, akirautigijaujunut qijukutaangnut kaummijaullutik agjaqtauviksauqullugit. 
28qijukutaaglu akirautiksangit sanagivaak qijungmit tisijumit aᑬsiamik atilingmit silappiaqlugillu guulumik.
29ammattauq sanalaurivuq itjurngᓁttumik minguaqsigutiksamik napaaqtuup uqsunganik tipitsiariktumiglu isiqluarngnititaksamik ilasimangittumik, taakkua katillunigit tipitsiariksautititut sanalauqᐰt.
