1angajuqqaaqjuap piulsajaaup angajuqqaaqjuanguningata arraagut pingajunganni, uvanga taaniali, takutitaulauqpunga, ᑍtsuma takutitaunirngma sivulliup kinguningagut. 
2takutitaullunga, uvannik takulauqpunga angajuqqaaqjuap iglunganiillunga nunami suusami nunaup aviktuqsimaningata ilangani atiqaqtumi ilaamimik, takutitaullunga kuup atiqaqtuup uᓔmik sinaanilauqpunga. 
3qummut qiviarama, takuvunga siipimik angusallurngmik marruungnik nagjuqaqtumik, kuup saniani nangiqtumik, nagjungiglu takijualuuvuk: nagjungata ᐂppanga igluanit takiniqsauvuq kingulliullunilu tikiutivuq. 
4tautuktillunga siipiup angusallunga upaktuqattaqpuq, siqiniup nipiviata nalaanut, unnuallu nalaanut, siqiniullu nalaanut. uumajunit sunatuinnarngnit akiraqtuqtaujunnanngilaq, kinamigluunniit taatsumangat saputijaujuqarunnarani, isumaminik quviagijaminiglu pinasuatuinnaqpuq, ajungittumariuliqlunilu.
5tamatuminga isumaksaqsiuqtillunga, tavᕔnnaq angusalluq guutsi saqqippuq siqiniup nipiviata nalaanit, nagjuqaqtuq utjirngnaqtumik ijingikta akuningani, nunaqjualimaaq pangalikvigivaa nunamut tunnganani. 
6taanna ninngaumanirngmut aksuruqluni upaktuqpuq siipiup angusallunganut marruungnik nagjulingmut kuup sinaani nangiqtumut. 
7takuvaralu siipi angusalluq apurngmagu, nagjungik marruuk siqumippuuk, siipi angusalluq taatsuminga akimajunnanngilaq; guutsiup urrutippaa nunamut tulliraqlugulu, kialuunniit siipi angusalluq saputijunnanngilaa guutsiup pijunnarngninganit.
8guutsi taanna ajurunniiqpalliatuinnaqpuq, pijunnarngningata ajunginniqpaangani, nagjunga nakalluni piiqpuq, ininganili piruqtuqaqpuq nagjungnik sitamanik qummut sangmijunik turaaqlutiglu qilaup anuringinnut sitamanut. 
9nagjungnit taakkunangat piruqtuqarivuq, mikijuulluni nuijuq, pijunnarngniqjuaqtaaqpuqli siqiniup nalaanut siqiniup nipivviata nalaanut nunamullu takuminaqtumut. 
10taanna angijuqjuanguliqpuq qilangmiugasakjuit tikillugit, ulluriat ilangit igipᐰt nunamut tulliraqlugillu. 
11imminiglu angijuruqtippuq qilangmiugasakjuanullu angajuqqaaqjuamut tungilirijauliqluni, tunirrusirngniillu qautamaaqsiutit nuqqaqtipᐰt taatsumunga tunirrutauvaktut, tunirrusiqviullu ininga akpasiktunnguqtippaa. 
12unatarngninginnut, qilangmiugasagjuit itjurngᓁttut, qautamaallu uumajunik tunirrusirngniq tunijauvut taatsumunga. taannalu qanuiliuqtalimaaminik ajurunniiqpuq, sulitsiarngniqlu nunamut igitauvuq.
13tusaqpungalu itjurngᓁttumik itjurngᓁttuuqatiminut uqaqtumik, “qanuq akuniutigijuq takutitautjuti nalliutinasuarngniaqpaa? qautamaat uumajunik tunirrusiqattarngniq, unatarngniqlu sunaqarunᓁqtitsijuq, itjurngᓁttuviullu tunijausimaninga, itjurngᓁttullu tulliraqtauningit?”
14uqautivaangalu, “ulluit unnuallu 2,300-it aniguqpata; tavva itjurngᓁttuvik itjurngᓁlitikkannirumavara.”
15uvanga taaniali takunnaqtillunga tamatuminga takutitaunirngmik, tukisinasuaqtillungalu, saanni nangiqtuqaliqpuq inuktitut tauttuqaqtumik. 
16tusaaliqpungalu angutiup nipinganik kuup uᓔp nalaanit uqaqtumik, “ᒊpurialii, angut una uqautilauruk takutitauniup tukinganik.” 
17qanigijannullu ᕾvuq, sivuuranirngmiglu tatappunga saanganilu urrullunga paammakpunga, uqautivaangalu, “inuup irngninga, tukisilirit takutitauniq tamanna pitjutiqarngmat sunalimaat isuksanganik. 
18uqallaktillugu, itijumik sinililauqpunga, kiinara maniqqamut tunngalluni: taatsuma aktuqpaanga nikuvitillungalu.” 
19uqautivaanga, “uqautiniarakkit sunamik pijuqarumaarngmangaat ulluit kingullinginni ninngaumaniqjuaq nalliutikpat, takutitauniq tamanna pitjutiqarngmat isuani pijumaaqtunik.
20siipi angusalluq marruungnik nagjulik tukiqaqpuq mitiap puursiallu angajuqqaaqjuaqaqvianik. 
21takuᔧt guutsi, tukiqaqpuq guriisimiut+ angajuqqaaqjuaqaqvinganik, nagjuk angijuq ijingikta akunninganiittuq tukiqaqpuq angajuqqaaqjuangannik sivulliqpaamik. 
22nagjuit sitamat nagjungmik piiqtumik kinguvviutijut, tukiqaqput angajuqqauvingmit tavvanngat inuuqatigiigjuanit sitamat angajuqqaaqjuaqaqviit saqqitsumaarngmata, atunilli pijunnarngningit atjigiigumaanngilat.
23taakkua angajuqqaaqjuangutillugit, akiraqtuqtingit piungitummariulirumaarngmata, angajuqqaaqjuap kiinanga iliranaqtuq siᓔrriksijunnaqtuq, makitsumaaqpuq. 
24taatsuma pijunnarngninga sanngijuqjuangulirumaaqpuq, nangminiq pijunnarngnirngminuungittuq: taanna angijualungmik saalaqarumaaqpuq, qanuiliurasuaqtaminik taᒤnnik kajusiluni, sunaujunᓁqtitsijumaaqpuq ajungittuqjuaqutaujunik inungniglu itjurngᓁttunik. 
25taanna uivirriksinirngmigut ajurunᓁrumaaqpuq, imminiglu ajungittuqjuanguniraliqluni. saalauniarasugingittut, unuqtut siqumitsumaaqᐰt, akiraqtuqlunilu angajuqqaujunut angajuqqaaqjuanullu. kisianili saalaujumaarivuq, inuup pijunnarngninganuungittuq. 
26takutitauniit ullunik unnuaniglu uqausiujut ilingnut sulitsiaqput, takutitauniqli matuguk, uqausiqarngmat sivuniqjuami pijumaaqtunik.”
27uvanga, taaniali, taqalauqpunga ulluniglu unuqtunik qanimallunga, kinguningagut makinnama angajuqqaaqjuap pijaksautitanginnik pinasualilaurivunga. tataminnialauqpungali takutitjutinik tukisijaujunnaqtuup ungataaniilaurngmata.
