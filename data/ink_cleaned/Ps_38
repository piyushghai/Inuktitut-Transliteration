1ataniiq suangniarngnanga ninngaumalutit
2qaqjuvit killingmanga itijumut, aggakpillu ammut naqimmanga.
3uviniga qanuingittuqanngilaq, ninngaumaniit pitjutigillugu;
4pasijaksaunirngma saalagisimangmanga agjagaksatut uquᒤluaqtutitut.
5ikikka tipiluliqput, maqillutiglu,
6uquᒤksaqtualuuvunga aksummarialuglu ukungallunga;
7qitiralu angijumik aaniajualuuvuq;
8piggaqtualuuliqpunga, siqumisimaliqlungalu;
9ataniiq, pijumajalimaakka saangniipput;
10uummatiga tigliqpuq, nukiirutisimallungalu;
11piqannarijama ilagivaktamalu ikiliqtausimanikka pillugit niguqpaanga,
12uvannigli tuqutsijumajut nigarngtitauviksannik aaqqiksuivut;
13inuktut tusaangittutut ᑍᒤppunga, tusarunnangittutut,
14tusaangittutut ᑍᒤliqpunga, qanirngminullu kiujunnangittutut.
15ataniiq, utaqqivagit; kiuniaqputillu, ataniiq guutiga.
16uqalaurama, “tusalaunnga, uvannik quviasuutiqaliqunagit,
17urrujariakittuulirama, ᑍmanngalimaaqlu aanniaqtualuugama.
18ajuqtulinikka uqausirigukkit; piungittulinikkalu aanniarutiginiaqpakka.
19akiraqtuqtikka ajungittuuvut sanngijuullutiglu;
20piungittumullu akiniaqpaktut uvannik piujumik pinasuaqtillunga
21ataniiq, qimangniarngnanga; guutiik, ungasingniarngnak uvannit.
22tuaviqlutit piulinnga, ataniiq, piulijiga!
