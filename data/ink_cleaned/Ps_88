1ataniiq guutiga piulijiga,
2tuksiarngnira ilingnut tikiutilauqli,
3tarngnira tatammat akaunngiliurutinnik,
4itiqsamut kataksimajutitut ᑍᒤnnasugijauliqpunga;
5tuqungajut akurngannut qimaktausimajutituuliqpunga,
6itiqsamut atsingniqpaamut ilisimavarngma,
7ninngaumaniqpit angijumik aktuavaanga,
8ilannarijakka uvannit ungasiksitilauqpatit;
9ijiikkak taututsiarunniiliqpuuk qiksaangnirngmut.
10tuqungajunik pinasuarngniaqpiit kamanaqtulinikkut?
11naglingniit surrajuittuq unikkausirijauniaqpaa iluvirngni?
12kamanaqtulinitit qaujijauniaqpaat taaqtumi?
13ilingnulli nilliavunga ataniiq;
14ataniiq sungmat tarngnira igippiuk?
15aanniataaqsimavunga tuqutuinnariaqaliqlunga inuusuktuullunga suli,
16ninngaumaniqpit saalagisimangmanga; quaqsaaqtitsinivillu suruqtippaanga.
17ulutjausimajutitut tamakkununga avalujausimavunga ullulimaaq;
18ilagijakka ilannarijakkalu ungasiksitippatit uvannit;
