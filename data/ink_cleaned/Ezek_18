1tavva ataniup uqausingata tikikkivaanga uqaqluni: 
2“qanuq tukiqaqtitauvaa? iisaᕅlimiunut uqausiugajuktuq,
3uvanga uumallunga guutiugama ataniq guuti uqaqpuq, taanna uqausiugajuktuq uqaqpangniarunniiqpatsi iisaᕅlimi. 
4takugit, tarngnilimaat pigivakka; ataataujut qiturngangillu tarngningit pigivakka: tarngniq ajuqtulijuq taanna tuqujumaaqpuq.
5inuktaqaqpat isuaqtumik pinasuatsiaqtumiglu naammanaatsiaqtumik inuusilingmik. 
6iisaᕅliup kinguvaangita guutinnguanginnut tuksiaqataulaungilluni nirilaungillunilu uumajunik tunirrutivinirngnik guutinnguanut, inuuqatimilu nulianganik kamanasualauqsimangilluni piqatiqalauqsimangillunilu arngnamik aunaaqvinga nalliutisimatillugu. 
7nallianniglu uquᒤtitsivangilluni, tiglikpangillunilu, atuqtuaqtavinirngminiglu atangiqlugit akiliitsiaqattaqluni, kaaktunik nirititsivagluni, annuraaksaqangittuniglu annuraaqtitsivagluni. 
8kiinaujanik atuqtitsijaraangami kiinaujaliurutiqakkannirasukpangilluni, piungittumiglu atuqᑍlimajunnaqluni, atjigiiktitsinirngmik piniaqviqaqpagluni inuuqatiminut. 
9angut ᑍᒤttuq piqujannik naalatsiaqtuq, maligaksauqujanniglu atutsiaqluni, taanna isuaqtuligami inuujumaaqpuq, ataniq guuti uqaqpuq.
10taannali angut irngniqaqpat tigligaqtimik, inuaqtimiglu, 
11ataatangata atulauqsimanngitanginnik, nirivaglunilu uumajunik guutinnguanut tunirrutivinirngnik, inuuqatimilu nulianganik kamaqattaqluni, 
12aklujunik ajuqsaqtuniglu uquᒤksaqtittivagluni, tiglikpagluni, atuqtuaqtavinirngminiglu pitaatuinnaqattaqluni, guutinnguanullu tuksiaqattaqluni, narrunaqtuniglu pinasuaqattaqluni, 
13atuqtitsijaraangamilu kiinaujalirutiqarasukpagluni, unuqsigiaqtitsiluni, ᑍᒤttuq inuujumaaqpaa? inuujumaanngilaq. tamakkuninga narrunaqtunik pinasuaqsimanirngminut inuujariaqanngilaq; taanna tuquniallarikpuq; tuqunirngminullu saataksatuugajaqpuq.
14angulli taanna irngniqtaaqpat, ataatamilu ajuqtulitjutigilauqtanginnik takuguni, sivuuralunilu iliqqusirilauqtanginnik malingippat. 
15guutinnguanullu tuksiaqviuqattaqtunut tuksiaqatauqattangilluni uvvalu nirilauqsimangilluni uumajunik guutinnguanut tunirrutausimajunik, inuuqatimilu nulianganik kamanasualauqsimangilluni. 
16nalliannigluunniit pitsiangivviqalauqsimangilluni, atuqvigijaminiglu utiqtitsitsiaqpagluni, tigliqattangillunilu, niqiksaqangittunik nirititsivagluni, annuraasaqangittuniglu annuraaqtitsivagluni. 
17piungittulinirngmik inuusiqarumangilluni, atuqtitaminiglu kiinaujaliuqviqarasukpangilluni ilagiaqsiqattangillunilu, piqujanniglu atutsiaqluni, maligaksauqujanniglu atutsiaqluni; taanna tuqujumaanngilaq ataatangata ajuqtulisimaninganut; inuujumaaqpuqli qularngnangittumik. 
18ataatangali sagluqitsijiulaurami tigliktiullunilu inuuqatiminit, piungittumiglu inuuqatiminut piniaqviqaqpagluni, tuqujumaaqpuq nangminiq ajuqtulilaurngnirngminut.
19apiriguvilli qanuimmat irngninga aanniarutiqaqataunngilaq ataatangata ajuqtulinivininginnuut? kiugajaqpatsi irngninga isuaqtumik naammatsiaqtumiglu pinasualaurngmat, maligaksauqujakkalu malitsialaurngmagit, inuujumaaqpuq qularngnangittumik. 
20tarngniq ajuqtulijuq kisimi tuqujuksauvuq. irngningali pasijaksautjutiqaqtuksaunngilaq ataatangata ajuqtulisimaninganut, uvvaluunniit ataataujuq irngningata ajuqtulisimaninganut pasijaksautjutiqaqtuksaunginnivuq; naammanaaqtumik inuusiqaqtuq naammanaaqtumik imminutuaq akiliqtaujumaaqpuq, piungittulijuqlu piungittulinirngminut imminutuaq akiliqtautjumaarivuq.
21piungittulijuqli ajuqtulinirngminik piniarngnirilauqtaminik qiᒤkpat maligaksauqujakkalu maliliqlunigit, isuaqtumik naammanaaqtumiglu iliqqusiqaliqluni, taanna qularngnangittumik inuujumaaqpuq; tuqutjaananilu. 
22ajuqtulinirilauqtalimaangit iqqaumajaunianngilat; naammanaaqtumik inuusiqalaurngnirngminut inuujumaaqpuq. 
23quviagijaqarasugivinga ajuqtulijut tuqutauqattarngninginnik? ataniq guuti uqaqpuq, ᑍᒤnngilaq, ajuqtulinirngminigli qiᒤngaaqluni inuuquvara.
24angulli naammanaaqtumik inuusiqalauqtuq, naammanaaqtumik inuujunᓁqpat, ajuqtulinirngmiglu inuusiqaliqluni, ajuqtulijut atuqpaktanginnik narrunaqtunik atuqatauliqpat, inuujuksauvaa? naammanaaqtumik inuusiqalaurngninga iqqaumajaunianngilaq; suqusijuittuulaunginnirngminut pasijaksaulirami ajuqtulinirngminullu piniarngnirijaminut, taanna tuqujumaaqpuq.
25uqaqpusili, ‘ataniq piniarngnirngminik naammanaaqsimanngilaq.’ iisaᕅlimiut kinguvaanguqatigiit tusaliritsi: piniarngnirijara naammanaaqsimanasugingippisiuk? ilitsingaaq piniarngnirijasi naammanaaqsimanngilaq. 
26isuaqtumik piniarngniqaqtuq isuarngnirngmik qiᒤluni ajuqtuliliqpat, tamatumunga tuqutjutiqarngniaqpuq; piungittulinirngmik pinasualaurngnirngminut tuqujumaaqpuq. 
27amma piungittulijuq ajuqtulinirngmik piniarngnirilauqtaminik qiᒤluni piqujanik maliliqluni naammanaaqtumiglu atuliqpat, taatsuma inuusini piuliniaqpaa. 
28isumaksaqsiurutiqarngnirngminut ajuqtulinirilauqtalimaaminik qiᒤkpat, taanna qularngnangittumik inuuniaqpuq, tuqungilluni. 
29iisaᕅlimiulli kinguvaanguqatigiit uqaqput, ‘ataniq piniarngnirngminik naammanaaqsimanngilaq.’ iisaᕅlimiut kinguvaangit, piniarngnikka naammanaaqsimanasugingippisiuk? ilitsingaaq piniarngnisi naammanaaqsimanngingaaqput.
30ᑍᒤmmat iisaᕅlimiut kinguvaanguqatigiit uqautivatsi, ilitsi atunit iliqqusisi maliglugit iqqaqturngniaqpatsi, ataniq guuti uqaqpuq. saagiaritsi piungittulinisi qimaglugit, ajuqtulinirngmut tuqujuksannguqunasi. 
31piungittulinilimaat pinasualauqtasi qimaglugit, nutaamik uummatitaaliritsi nutaamiglu anirngniqtaaqlusi! sungmat iisaᕅlimiut kinguvaanguqatigiit tuqujumavisii? 
32nalliannigluunniit tuqujunik quviagijaqanginnama, ataniq guuti uqaqpuq, saagiaqlusi, inuuliritsi.”
