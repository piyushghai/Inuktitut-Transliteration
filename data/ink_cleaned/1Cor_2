1inuuqatikka, ilitsinnut tikinnama, ajuriqtuitillunga guutiup sulitsiarngningata nalunarngninganik; uqausiit aaqqiksutsiaqsimajut silatujulluunniit atuqlugit uqallalaunngilanga. 
2ilitsinniitillunga qaujimanasugilunga pilaunngilanga jiisusiulli ᙭stuusiup kikiaktuqtausimaninga uqausirijatuarilauqpara. 
3ilitsinnullu tikilauqpunga sanngiittuullunga sivuurallungalu sajuglungalu. 
4uqausikka ajuriqtuinikkalu inuit silatuningit atuqlugit piqujinasuaggarngnirngmiglu ilaqalaunngilat, saqqititsilauqpungali guutiup anirngningata pijunnarngninganik. 
5ukpirngnisi inuup silatuninganik tunngaviqaqunagu guutiulli pijunnarngninganik tunngaviqangaaqullugu.
6silatujuniglittauq uqausiqaraluarivunga ukpirngnirngmi piruriiqsimajunut, silatuniq silaqjuarngmit pijuq aturngnagu silaqjuarngmiullu aulatsijinginnit pijuq aturngminagu, tamakkua sunaujunniirngniarngmata. 
7guutiulli silatuninga nalunaqtuq ijiqsimajuqlu uqautigivara, guutiup aaqqiksimalauqpaa niqturngnautiksattinnut aglaat silaqjuaq sanajaulauqqaaqtinnagu. 
8nallialluunniit aulatsijiit silaqjuarngmi tamatuminga tukisisimanngilat; tukisilaurunitjuk, ataniq niqturngnaqtuqjuaq kikiakturajalaunngilaat. 
9aglangni titiraqsimangmat:
10uvattinnulli guutiup tamanna naluᓁlauqpaa anirngnirngmigut. anirngniup tukisinasuarngmagit sunalimaat, guutiup itiniqjuanga ijiqsimajuq aglaat. 
11nalliat inuup isumanganik qaujimavaa? inuup anirngninga kisimi nangminirngminik qaujimavuq; ᑍmaaktauq guutiup isumanganik qaujimajuqanginnivuq guutiup anirngninga kisimi qaujimavuq. 
12anirngnirngmik silaqjuarngmit pijumik tunisiviusimanngilagut, guutimilli pijumik anirngnirngmik tunisiviuvugut, qaujijunnaqulluta guutimit tunirrusiattinnik.
13imaagli uqausiqaqpugut, uqausiit inuit silatuningita ilisautingit aturngnagit guutiulli anirngningata ilinniaqtitsijutigijangit atuqlugit, tukisinaqsitippavut anirngniup suliningit guutiup anirngninganik pisimajunut. 
14nalliat guutiup anirngninganik piqangittuq guutiup anirngningata tunirrutinginnik pijunnanngilaq, ᑍᒤttunut tamakkua tukiqanngilat, tukisijunnarngnagillu anirngnikkut kisiani tukisinaqsititaujunnarngmata. 
15guutiulli anirngninganik piqaqtuup sunalimaat qaujinasuaqᐰt nangminiq, asiminit qaujimajaunasuarani. 
16agᓔt uqarngmata,
