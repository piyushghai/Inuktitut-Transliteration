1kikkut unikkautigijattinnik ukpirusulauqpat? kikkunnullu ataniup pijunnarngninga saqqisimavaa? 
2piruqsalauqpuq taatsuma saangani piruqsiatitut piruqpallialisaaqtutitut, amaatullu saqqippallialluni nunami paniqtumi; tauttunga ikpingnangimmat pijuminaqtutitullu tauttuqangimmat takujumalaunngilavut; takuminarngniqangimmat pijumalaunngilavut. 
3inungnut narrugijaulauqpuq qujanaaqtausimallunilu; qiksaangnaqtumik inuusilik, aannianaqtumiglu sungiutisimalluni; inungnullu kiinaanngugijaujutut takujaujumalaunngilaq narrugijaugajungmat upigilaunngilavut. 
4sunauvvali aanniarutittinnik atulauqpuq, qanimmasittinniglu pisimalluni, pijaarijaunasugilauqpavulli, guutimullu sugiaqtaunasugillugu aanniatitaunasugilauqpavut. 
5ikiliqsuqtaulauqpuq naalagumanginnittinnut, killiajaulauqpuq ajuqtulinittinnut; sugiaqtaulaurngninganut iluitturuqtitauvugut, tiigaqtuqtauninginnullu aaqqiktaulluta. 
6iluunnata siipititut avvutijutitut ᑍᒤsimagatta; tamatta atunit pijumajatuinnattinnik atuliqluta, ataniulli piunginnivut tamatta taatsumunga pitilauqᐰt. 
7uquᒤksaqtitaulauqpuq, aanniatitaullunilu, qaninili ᐂttalaunngilaa; siipiup nurrangatut tuqutauvviksaminut aataujutitut, siipititullu qiuqᑍjiminik manimmituinnaqtutitut nillilaurani, qaniniluunniit ᐂttalaunngilaa. 
8ukuᒤksaqtitaunikkut iqqaqtuqtaunikkullu aullarutjaulauqpuq; kina uqausiqarunnalauqpa kinguvaaksanginnik? nunami inuujunik ilaqarunniiqtitaulaurngmat, inuqutima naalagumanginninginnut aanniatitaulauqpuq. 
9iluviqtauqatiqalauqpuq piungittulijunik, tuqutilluguli aksuittumik ilaqalilauqpuq, kappianaqtunik pinialauqsimangikkaluaqtillugu uiviriksinirngmiglu uqausiqalauqsimanani. 
10ataniulli pijumajarilaurngmagu tigluujaliqtitaulauqpuq; qiksaangnaqtumiititaulluni; imminik tunirrusiutilluni ajuqtulinirngnut, kinguvaaminigli takujumaarivuq, inuusingalu uigujaujumaaqpuq; ataniullu pijumajanga ajungitsiaqluni pinasuarutigijumaaqpaa.
11tarngnirngmigut aksururngnaqtumiititauningata paurnganginnik takujumaaqpuq naammagilugillu; qaujimanirngmigut nalaaguuqtuq pijiga unuqtunik isuaqsititsijumaaqpuq, ajuqtulininginnik agjaqsijumaarngmat.
12ᑍᒤmmat ajungittunut aviqatautitsumaaqpara pitaarijaksanginnik, agguiqataujumaaqpuq unatarngnirngmi saalaqaqtut pitaanginnik sanngijut ilagilugit; inuusirngminik tunisilaurngmat tuqumut, ajuqtulijunut ilaliutisimalaurngninganut; tigumialauqpuqlu unuqtut ajurngninginnik, ajuqtulijullu tuksiutillugit.
