1tavva juupiup kiuvaa:
2“uqausirijakka naalatsiaqsiuk,
3uqaqviksaqaqtilauqsinnga, utaqqitsiaqlusi,
4naammaksangitjutigijakka inungmut turaanganngilat;
5takutsialauqsinnga, suli qanuiliuqtaukkanniriaqaqpunga;
6qanuisimaninnik isumalirama tavva quaqsaangavunga,
7sungmallikiaq piungittulijut uumakutaaktitauvat?
8qiturngangit piruqpalliatillugit takunnaqattaqput,
9angirrangit qanuittuqangitsiaqput sivuuranaqtuqaratiglu,
10immuliuqtiqutingita pangningit kinguvaaksaliutsiaqput;
11qiturngaqtaamingnik anititsiqattaqput siipititut,
12inngiqattaqput sivanirautinut kukittapautiujanullu,
13inuunirngmingni ajuqsangitsiaqlutik inuuvakput,
14guutimullu uqaqpakput, ‘kamaginngilauqtigut!
15qanuittuungmat ajugaqangittuq, sungmat pijitsiriaqaqpavuut?
16takugit, immingnik pijunnarngnirngmingnut makisimaniraqput,
17qanuq akuᓔtigijumik naniruangit qamititauqattaqsimavaat?
18iviktitut anurimut aulataujutitut ᑍᒤnngilaat,
19uqaqpakpusi, ‘guuti kinguvaanginnik sugiaqsivakpuq ataatakkungita
20nangminiq takujuksauvut sugiaqtautjutimingnik,
21inuup inuusinga isulisimaliqtillugu,
22nalliat guutimik ajuriqtuijunnaqpaa?
23inuit ilangit tuquvakput ajuqsangitsiaqlutik,
24timingit quiniinnaqlutik inuujunniiqpakput
25ilangilli quvianaqtukkuulauqsimanatik tuquvakput,
26tuquvakput saniliriiklutik iluviqsimallutik,
27qanuq isumaqarngmangaatsi qaujimavatsi,
28uqaqlusilu, ‘naugli angajuqqaaqjuap iglunga?
29ingirraqattaqtunik apirilauqsimanngilasii?
30inuk piungittulijuq asiruqtaunaqtumut tikitaungippat,
31kia akiraqtuqlugu uqautijunnarajaqpauk?
32iluviqaqvingmut agjaqtaugami,
33natirngnami niaqutᑍt mamaqtuuvut taatsumunga;
34sungmat tukiqangittunut ᓮmmaqsarasukpisinnga?
