1ulluit ilanganni ataniq juunamut uqaqpuq, amiᑍp irngninganut uqaqluni: 
2“ninivimualirit, iglugasagjuanut angijualungnut; nipiqquqtulutillu uqaqvigikkit piungittuliningit majuarngmata saannut.” 
3nikuvippuqlu juuna taarsisimut qimaajumalluni atanirngmit; atiqlunilu jaapamut umiaqjuaqsiuqpuq taarsisiliaqtumik, akiliivuqlu ingirratjutiginiaqtaminik, ikivuqlu umiaqjuamut ingirraqatigijumallugit taarsisimut, qimaajumalluni ataniup saanganit. 
4ataniulli imaqvik tilikliqvigivaa anuriqjuamik, aqqunaqtualuulauqpuqlu umiaqjuaq suratuinnariaqaqluni aglaat. 
5umiaqjuamiullu nangiaqlutik tuksialauqput atunit guutigijamingnut, umiaqjuallu usijangit igiuqqaqᐰt imaanut uqinniqsautitauqullugu, juunali itiqsimalluni umiaqjuap iluanut usivingani innangalluni sinnarikpuq.
6tavva umiaqjuap angajuqqaangata upakpaa uqautillugulu: “qanuimmat sinnarikpiit? makillutit guutiit tuksiaqvigilauruk, immaqaa guutiup nagligilirunitigut piuligajaqpaatigut asiuqunata.”
7umiaqtuqtiillu immingnut uqaqatigiiliqput uqaqlutiglu: “atii nalauttaalauqta kina pitjutigillugu akaungittumik tamatuminga pititaungmangaatta qaujiqulluta.” nalauttaaliqput tavva, nalauttaarutiullu juunaup atinga nalauppaa. 
8tavva taakkua uqautivaat: “uqautilauqtigut kina pitjutigillugu akaunginnirngmik tamatuminga pititaungmangaatta, sunalirijiuviit? nakinngaaqsimavillu? nanilu nunaqaqpiit? inuuqatitillu kisumiutauvaat?”
9uqautiᕔllu: “iipruinguvunga, sivuuragivara ataniq qilaup guutinga imarngmik nunamiglu pinngutitsisimajuq.”
10angutillu taakkua kappiasuktualuullutik uqautivaat: “sunauva tamanna pinasuaqᑍt?” qaujilaurngmata juunaup qimaanasuarngninganik atanirngmit uqautilaurngmagit. 
11taakkualu juuna apirivaat, “sunamik uvattinnuut piniaqviujuksauviit imaq uqsualiqullugu?” malliliqpalliatuinnalaurngmat.
12juunaullu uqautiᕔt: “tigusinnga igillungalu imaanut imaq uqsualiqullugu ilitsinnut; qaujimagama uvanga pitjutigillunga aqqunaqsiuqtualuutitaugatsi.”
13angutillu taakkua aksuruqlutik ipunnasuaqput nunaarasuarumallutik, sapiliqpulli malliliqpallianinga pitjutigillugu, agguraramik. 
14tuksiaqvigivaallu ataniq uqaqlutik: “ataniiq asiunngikalauqtatuq inuup uuma inuusinga pitjutigillugu; auglu pasijaksaungittuq iliniarngnagu uvattinnut, ivvit ataniiq quviagijarngnik piniaravit.” 
15tuksiariiramiglu, juuna tigullunitjuk igippaat imaanut, imaq tavva iktuulijaarunniiqpuq. 
16angutillu taakkua atanirngmik sivuurammariliqput, tunirrusiqvigillugulu; ataniq angimmarikvigivaat.
17ataniullu piqujiningagut imarngmiutaqjuaq juunamik iisiquvaa, juunalu imarngmiutaup aqiaruaniilauqpuq ullut pingasut unnuallu pingasut naallugit.
