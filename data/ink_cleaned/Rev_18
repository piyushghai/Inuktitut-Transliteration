1tamatuma kingurngagut ᐂngilimik takugivunga qilangmit aqqaqtumik, pijunnaqtitauniqjuaqaqlunilu; nunaqjuaqlu qaummaktitauvuq taatsuma qaumaniqjuanganut. 
2nipiqquqtullunilu uqaqpuq, “urruvuq, paapiluuni ajungittuqjuaq urruvuq! anirngniqlungnut saataanasiminngaaqtunut inigijauliqpuq, anirngnirngnut piungittunut qanuittutuinnarngnut, anirngnirngnut piungittunut uuminaqtunullu tingmianut inigijauliqpuq; 
3inugasagjualimaat imiqsimangmata ᕔniqutinganik iksiguurngningata sanngininganik, nunaqjuallu angajuqqaaqjuangit taatsuminga arngnarngnialauqput, nunaqjuarngmiullu kiinaujaliurasuaqtuqutingit ajuqsarunniilauqput iksiguurngningata nuqqarunnanginninganut.” 
4tavva tusarivunga nipimik qilangmit uqaqtumik,
5taatsuma ajuqtuliningita anginingit qilangmut tikisimalirngmata,
6ilitsinnut piniaqsimaninga maliglugu piniaqvigisiuk,
7imminik niqturngnaqtilaurngmat ajuqsangittuqjuanguliqlunilu,
8ᑍᒤmmat kappiasuktitauningit ullumi atausirngmi tikitsumaaqput,
9nunaqjuarngmilu angajuqqaaqjuat arngnarngniaqattalauqtut iksiguurngniqjuaqalauqtullu taatsuminga, takulirutik ikualaningata pujunganik qiatjutigijumaaqpaat ugguarutigilugulu; 
10ungasigijaani nangiqlutik takunnarumaaqpaat, aanniatitauninganut piqasiutjaujumanginnirngmut, uqaqlutiglu, “kappiannamiik! kappiannamiik! paapiluuniup iglugasagjuangit ajungittuqjuat! ikarrarngmik atausirngmik iqqaqtuqtaungmat asiruqtaulluni.”
11nunaqjuarngmilu kiinaujaliurasuaqtiit qiatjutigigivaat ugguarillugu, niuviaksaqutingit niuviqtauniarunniirngmata, 
12niuviaksaqutiqarngmata guulunik, siulvirinik, ujarangniglu piusautinik, sapangarngniglu, qallunaaqtatsianik saattunik, aupallariktunik, piaktuniglu, akitujuksajaniglu aupaqtunik, qijungniglu atjigiingittunik qijusiavangnik, tuugaarngniglu sanasimajunik unuqtunik, qijungniglu akitujuksajanik sanasimajunik, kannujanik, savirajangnik, ujaraniglu maarpunik. 
13sinimaniglu, niqimullu ilaksanik uunaqtunik, pujuuqtitaksanik tipitsiariktunik, tipitsiariksautiillu muur, vuᕅnkunsin, ᕔniit, napaaqtuullu uqsungit, niaquujallu niaquujakᓮllu, immuksiuᒊt siipiillu, qimmiqjuat kaligangillu aksalualiit, sialaallu niuviangusimajut, tavva inuit tarngningit. 
14kiinaujaliurasuaqtiit uqarumaaqput, “niuviakᓮt pigijumajalimaatit nungupput, ajuqsanginniqjuat takuminarngniillu tamarngmik nungupput, utirngniarunniiqlutiglu!” 
15kiinaujaliurasuaqtiit, ajuqsarunniiqsimajuq niurrutiqaqattarngnirngmut iglugasagjuani taakkunani, ungasigijaani nangirumaaqput, asiruqtauninganut piqasiutijaujumangillutik, qialutik ugguaqlutiglu nilliajumaaqput, 
16uqaqlutik, “kappiannamiik, kappiannamiik, iglugasagjuat ajungittuqjuat annuraaqsimavalauqput annuraasianik saattunik, aupallariktunik auppariktuniglu piusautiqaqluni, guulunik ujarangniglu piujunik, sapanganiglu qaamiutalingnik! 
17ikarramik atausirngmik ajuqsangitjutingit nungupput.”
18uqaqlutik, ikualaningata pujunganik takunnaliramik, “taakkutitunaq ajungittuqjuangutigijunik iglugasagjuaqtaqalauqsimanngilaq!” 
19niaqutiglu sanirngmik katagaavigillugit, qiavut ugguaqlutiglu, uqaqput, “kappiannamiik, kappiannamiik, iglugasagjuat ajungittuqjuat ajuqsarunniiqviusimavut umiaqtuqtinut! ikarramik atausirngmik nunguppuq.
20qilangmiutaujusi quviasuliritsi, itjurngᓁttusi aapuusitaliujusilu pijuqalaaqtumiglu uqaqtiujusi, ilitsinnut piniarngnirilauqtangit maliglugit guutiup iqqaqtuqsimangmagit akiniaqvigillugit!”
21ᐂngililu suungujuqjuaq ujarakjuarngmik kiviksilluni siqallisiviup ujaraaluktangatut angitigijumik taanna imaqjuarngmut igippaa, uqaqlunilu, “ᑍmaak tavva paapiluuniup iglugasagjuangit ajungittuqjuat nikagijaungillutik igitaujumaaqput takujaukkannirngniarunniiqlutiglu; 
22kukittapautiqjuat inngiqpaluktullu, supuugaqtiillu tittulausijaqtiillu, tusaqtaukkannirngniarunniiqput taatsumani; sanajiillu sunatuinnarngnik sanajut ilitsinni takuksaukkannirngniarunniiqput; siqallisivingmilu siqallisivaluktunik ilitsinni tusaqsaujuqarngniarunniirivut; 
23qaummaqqutiullu ikumanga ilitsinni takujaukkannirngniarunniiqpuq; katititaurataaqtullu nipingit tusaqtaukkannirngniarunniiqput; kiinaujaliurasuaqtiqutisilu pijunnarngniqarngniqpaangulauqtut nunaqjuarngmi, angakkuunnguarngnitsigullu uiviriksilauqpusi inuuqatigiigjualimaanik.”
24paapiluuni sugiaqtaulauqpuq pijuqalaaqtumik uqaqtiit itjurngᓁttullu aungit takujaulaurngmata tavvani, tuqutausimajulimaallu nunaqjuarngmi.
