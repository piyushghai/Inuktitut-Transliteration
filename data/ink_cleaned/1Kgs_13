1takugillu, guutiup inuqutinga tikilauqpuq pitilimut juutamit ataniup uqausinganik uqariaqtuqluni. jirupuam nangiliqtillugu tunirrusiqviup saangani ikualatitsiluni isiqluarngnititsinialiqtillugu. 
2angut taanna uqautjivuq tunirrusiqvingmik ataniup uqausiuqujanganik uqaqluni, “uu tunirrusiqvik, tunirrusiqvik, ataniq imaak uqaqpuq: takugit, irngniq irngniangujumaaqpuq ᑍvitiup kinguvaanga, juuᓮamik atiqarumaaqpuq; taanna tunirrusirumaaqpuq tavvani tunirrusiqvingmi tunirrusiqtiujunik tavvani isiqluarngnititsiqattaqtunik, inuillu sauninginnik ikualatsijumaaqpuq tavvani.” 
3naluᓁkkutarngmik atulaaqtumik ulluq nalliatikpat uqaqluni, “una tavva naluᓁkkutaulaaqtuq ataniup uqarngninganut: ‘takugit, tunirrusiqvik siqumitaujumaaqpuq, aqjaliniillu iluaniittut naavillutik maniqqamut.’”
4angajuqqaaqjuap jirupuam tamanna tusaramiuk guutiup inuqutinganit, tunirrusiqvingmik pitilimik akiraqtuqtillugu, tikkuaqluniuk uqaqpuq, “angut taanna tigujauli.” tavᕔnnaq jirupuam talinga tikkuaqtuqluni suli ajuliqpuq, utiqtittunᓁllilluniuk. 
5tunirrusiqviktauq siqumippuq, aqjaliningillu katakpuq nunamut, guutiup pijuqalaaqtumik uqaqtingata naluᓁkkutauniarngniraqsimajanga maliglugu ataniup uqausinganit. 
6angajuqqaaqjuaq jirupuam, guutiup pijuqalaaqtumik uqaqtinganut uqaqpuq, “tuksialaurit atanirngmut guutingnut talira utiqtitauqulugu!”
7tavva angajuqqaaqjuaq guutiup pijuqalaaqtumik uqaqtinganut uqaqpuq, “angirraqatigilinnga nirijaqtuqlutillu, tavva akilirngniaqpagit.”
8guutiullu uqaqtinga angajuqqaaqjuarngmut uqaqpuq, “angajuqqaaqjuaqaqvikpit nappanganik tuniniaraluaruvinga, piqatiginianngilagit, tavvanilu nirinianngilanga imirngniarngnangaluunniit. 
9piqujausimagama ataniup uqausingagut, uqalaurngmat, ‘nirinianngilatit imirngniarngnagluunniit, tikivvigilauqtakkut utirngniarngnagluunniit.’” 
10ᑍᒤmmat aqqutigiqqaujami asiaguulilauqpuq, utiranilu tikivvigiqqaujamigut pitilimut.
11ᑍtsumaniutillugu, guutiup pijuqalaaqtumik uqaqtituqanganik tavvaniittuqalauqpuq pitilimi, irngningit taatsumunngaqput unikkaaqlutik guutiup pijuqalaaqtumik uqaqtingata piusirijanganik juutiamit pisimajuup, ullumi tavvani piusirijanganik pitilimi uqarngninganiglu angajuqqaaqjuarngmut jirupuammut. 
12taanna guutiup pijuqalaaqtumik uqaqtituqanga apirivuq, “naukkuuqluni aullarngmat?” irngningikta tikkuaqtuutivaat naukkut aullarngnirngmangaat aqqutigijanganik qaujitillugu. 
13tilisivuqlu siutiqquqtujuqutingata ikimavinga ilijauqulluniuk, pijariirngmata ikigami aullaqpuq. 
14maliliqluni guutiup pijuqalaaqtumik uqaqtinganik juutamit pisimajumik, angugamiuglu napaaqtuup uuk ataaniittuq apirivaa, “guutiup pijuqalaaqtumik uqaqtigivaatiit juutamiutaq?”
15tavva uqautivaa, “angirrauqatigilaunnga niriqatiginiarakkit.”
16guutiup pijuqalaaqtumik uqaqtingata juutamiutaut kiuvaa, “angirrauqatigijunnanngilagit, aglaat piqatigijunnarngnagluunniit niriqujaunginnama imiqujaunangaluunniit tamaani. 
17ataniup uqautisimangmanga, ‘nirinianngilatit imirngmigluunniit imirngniarngnak tamaani, tikivvigijakkullu utirngniarngnak.’”
18guutiup pijuqalaaqtumik uqaqtituqanga pittilimiutaq uqaliqpuq taatsumunga, “uvangattauq guutimut uqaqtigijauvunga ivvititut, ataniq tilisisimavuq ᐂngilimik uqautijauqullutit angirrauqatigijariaqarakkit nirilutit imirunnaqullutit.” kisiani taanna saglulluni ᑍmaak uqaqpuq.
19ᑍᒤmmat guutiup pijuqalaaqtumik uqaqtinga juutamiutaq taatsuma angirranganut malikpuq guutiup pijuqalaaqtumik uqaqtituqaanganut, niriqatigillugulu. 
20iksivaliqtillugik nirivingmi, ataniup uqausinga tikippuq guutiup pijuqalaaqtumik uqaqtituqaanganut tavvunngautjiqqaujumut; 
21nipiqquqtulluni uqaqpuq, guutiup pijuqalaaqtumik uqaqtinganut juutamit pisimajumut, “ataniq imaak uqaqpuq, ‘naalanginnaviuk ataniup uqausinga, piqusimajangalu malingnagu ataniup guutivit piqujitjutigilauqtanga ilingnut, 
22tamaunga utiqsimagavit, nirillutillu imiqsimagavit iniqtiqtautjutigilauqtarngnik, “niritᑍligit, imirngniarngnaglu”; tamanna pillugu tuquniaqputit, timiillu ilijaunianngilaq ilagijavit iluviqvinginnut.’” 
23nirijariiramik, taatsuma ituup guutiup pijuqalaaqtumik uqaqtituqangata siutiqquqtujuup ikimavinga ilijariirngmagu guutiup pijuqalaaqtumik uqaqtingata juutamiutaup ikivigivaa, 
24taannalu aullaqpuq, ingirraliqtillugu aqqummi laajamut tikitaugami tuqutauvuq. timingalu aqqummut katakluni, siutiqquqtujuq laajalu taatsuma timiata sanianiituinnaliqpuuk. 
25takugillu, angutinut aqqutikkuuqtunut timia takujauvuq aqqummiittuq, laajalu takujaulluni timingata qanigijaaniittuq, pittilimut tikinnamik tamanna unikkautigivaat takujaviniqtik guutiup pijuqalaaqtumik uqaqtituqangata najuqtanganut.
26taatsuma ituup guutiup pijuqalaaqtumik uqaqtituqangata tamanna tusaramiuk, uqaqpuq, “ᑍnnauvuq guutiup pijuqalaaqtumik uqaqtinga juutamit pisimajuq, naalalaungittuq ataniup uqausirilauqtanganik; ᑍᒤmmat ataniq tilisilauqpuq laajamik ugiaqtauqulluniuk, tamanna ataniup uqausirilauqtani kajusititanga.” 
27irngnirngminut uqaqpuq, “siutiqquqtujuqutima ikimavinga ililauqsiuk.” tavva atuinnaruqpaat, 
28aullaramilu guutiup pijuqalaaqtumik uqaqtingata timinga nanivaa aqqummiittuq, siutiqquqtujuqlu laajalu suli timingata sanianiittuuk. laajali taatsuma timinganik nirilaunngilaq siutiquqtujumigluunniit pigialaurani. 
29tavva ittuup guutiup pijuqalaaqtumik uqaqtingata guutiup inuqutingata timinga siutiqquqtujuup qanganuaramiuk, utiutivaa pittilimut iglugasangnut, qiatjutigillugulu iluviriaqtuqpaa. 
30ilivaalu nangminiq ilangita iluviqvinginnut; irngningittauq qiatjutiqarivut taatsuminga, uqaqlutik, “qatanngutiik qatanngutiik!” 
31iluviqtaujariiqsimaliqtillugu, taanna guutiup pijuqalaaqtumik uqaqtinga irngnirngminut uqaqpuq, “tuquguma tavvunga iluvirngmut ilijaulaaqpunga timiga guutiup inuqutingata sanianuaqlugu; saunikka sauningata sanianiiqullugit. 
32taatsuma uqausiit uqausirilauqtangit ataniup naammaksanginningit pitilimi tunirrusiqvingmik, asilimaanginniglu tuksiaqviuvaktunik samiriap iglugasanginni, tamakkua sulijumik nalautsillaringniaqput.”
33tamatuma kingurngagut jirupuam qiᒤlaunngilaq ajuqtulinirngminik, sulili tunirrusiqtitsijinnguqtitsiqattalauqpuq inutuinnarngnik tunirrusiqviliarilauqtaminut, pijumajutuinnamik tunirrusiqtitsijinnguqtitsiqattalauqpuq tuksiaqviliarisimajaminut. 
34tamannalu jirupuam iglumiuqatinginnut ajuqtulininngulauqpuq, tuqutautjutigilauqpaalu asiruqtautjutigillugulu tamaani nunaqjuarngmi.
