1ataniup uqausingata tikippaanga uqaqluni: 
2“inuup irngninga, iisaᕅlimiut qaqqanginnut saanngalutit, nalliutijumaaqtunik uqautjukkit. 
3uqautilugillu, iisaᕅlimiut qaqqangit tusaqullugit ataniup guutiup uqausirijanginnik, uqautjuigit qaqqanik, pingurngnik, kuururngnik, naqsaniglu: takugit, uvanga nangminiq, tilisijumaaqpunga unataqtinik, asiruiqullugit guutinnguanik. 
4tunirrusiqviqutisi qimaktaujumaaqput, pujuuqtitsivisiluttauq siquttiqtaulutik; tuqutaujiasilu guutinnguaqutitsi saanganut igitsumaaqpakka. 
5iisaᕅlimiut timiviningit guutinnguangita saanganuaqtitsumaaqpakka; sauniviningillu tunirrusiqvingita avataanut siammaktillugit. 
6nanituinnaq iglugasagjuat inigijasi asiruqtaujumaaqput guutinnguakkuvisilu, tunirrusiqviqutisilu siquttiqtaujumaaqput, guutinnguaqutisi siqumitaujumaaqput asiruqtaulutiglu, isiqluarngnititsivingmut tunirrusiqviqutisi urrutitaulutik, sanasimajasilu nungutaulutik. 
7tuqutaujuqaqattarumaaqput akunnatsinni, qaujiqullusi ataniugama.
8amiakkuqaqtitsumaaqpatsili. ilangit savigjuamit annaktitsumaaqpakka inuuqatigiigjuani, siammaktillusilu nunaligjuanut.
9ilitsi annaksimajusi iqqarumaaqpatsinnga inuuqatigiigjuaniiliqtillusi aullarutjausimavigijatsinni, isumaqsurumanisi siqumitigukkit uvannik qiᒤtjutigilauqtasi, tautungitjutigilauqtatsinniglu guutinnguaqarumanirngmut; ilitsinnut narrunaqsijumaarngmata aglaat takutuinnaqlugit ajuqtulitjutigisimajasi, guutimullu tamarngmik narrunaqtuuninginnik. 
10qaujijumaaqput ataniuninnik; sivuurasaarituinnaqlungalu piungittumik piniaqvigisimanginnakkit.”
11imaak ataniq guuti uqaqpuq, “pattagitsi, itigasilu tukkaqlugit, uqaqlusilu, asuilaak! piungittunut guutimullu narrunaqtunut iisaᕅliup kinguvaanginniittunut; ᑍᒤliuqtut savigjuarngmut tuqujuksaungmata, kaangnaqtuqjuamullu, aannianaqtunullu. 
12ungasiktumiittuq aannianaqtunut tuqujumaaqpuq; qanittumiittuqlu savigjuarngmut tuquluni, amiakkuujuqlu kaangnaqtuqjuarngmut piqliqluni. ᑍmaak ninngaumavigjuarngninnut pinasuarumaaqpunga taakkununga. 
13qaujijumaaqpusilu uvanga ataniugama, tuqungajut guutinnguaqaqvingni tunirrusiqvingnilu siammaqsimaliqpata, pingurngnilu puqtujulimaani, qaqᑬllu qaanginni, napaaqtuillu tungujuqtut ataani, napaaqtuqjuallu uqaujaqquqtujut ataani, nanituinnaqlu guutinngualimaanut mamaqtunik tunirrusiqvinginni. 
14pijunnarngninnut nunagijanga pigiarumaaqpara, inuqarunniiqtillugu atuqtuksaujunniiqtillugulu, nunagijalimaanginni, inuqangittumit riplamut tikillugu. tavva qaujilirumaaqput uvanga ataniugama.”
