1aullarutjausimanitta arraagungita 25-nganni, arraaguup pigiarngningani, taqqiup ullugita 10-nganni, juruusalaup saalausimaningata arraaguit 14-nganni, ullumi tavvanilluaq, ataniup pijunnarngningata najuliqpaanga, 
2guutiup takutitaunikkut iisaᕅlimiut nunanganuarutivaanga, qaqqaaluullu puqtujuup qanganuaqtippaanga, iglugasagjuatitut sanasimajuujaaqtunik akilluanni takuliqpunga. 
3tavvunngautingmanga, takugit, takuliqpunga angummik, tauttunga kannujatitut qilliqtumik, aksunaujamik qiratajumik uukturaummiglu sullulingmik tigumiaqtumik; itiqtaqvingmi nangiqtumik. 
4taatsumalu uqautivaanga, “inuup irngninga, takujatit ikpigitsiakkit, tusatsiaqlugillu siutingnut, tukisitsiarasuaqlutillu taᒤnnik ilingnut takujautinniaqtannik, tamakkuninga takutitsiqullunga ilingnut tamaunngaqtitaugavit; takujalimaarngnik iisaᕅliup kinguvaanginnut uqausiqaqtuksauvutit.”
5takugillu, tuksiaqvigjuarngmik takuvunga silataagut avatilimaamigut avaluqjualingmik, angutiullu tigumiaqtanga uukturaut sullulik takiniqaqpuq 10-nik itigangnik, taatsumungalu avaluqjuaq uukturangmagu itjuniqaqpuq uukturautingatut, uukturautingatullu silingniqaqluni. 
6tavvanngallu itiqtaqvingmuaqpuq siqiniup nuiviata nalaanut saanngajumut, tulliraatigut majuraqluni, itiqtaqviup tulliraanga uukturarngmagu uukturautingatut ᑍᒤlluaqpuq.+ 
7itiqtaqviullu saniraagut igluarusiqtaqauqpuq uukturautingatut takinilingnik, sanimullu silingniqaqlutik uukturautingatut; iglurusiillu akunningita sullunga sivituniqaqpuq itigangnik sitamaujuqtunik; taakkualu iglurusiit ungataagut itiqtaqvinga tuksiaqvigjuamut saanngajuq, uukturautingatut takiniqaqpuq. 
8itiriaqviup tuqsuungujanga uukturarngmagu itigangnik 14-nik anginiqaqpuq. 
9sullukutaap isuaniittuq tuksiaqvigjuamut qaninniqpaaq uukturarngmagu sanirangik atunit itjuniqaqpuuk sitamanik itigangnik. 
10taakkualu iglurusiit pingasut siqiniup nuiviata nalaaniittut anginingit atjigiikput; iglurusingitalu akuttuningit atunit atjigiimik sanimutuniqaqlutik. 
11amma uukturarivaa itiqtaviup sullukataangata sanimutuninga, sanimutuniqaqpuq 22-nik itigangnik; itiqtaqvingalu 16-nik itigangnik sanimutuniqaqluni. 
12iglurusiillu akunningitigut akunnaaqqutaqaqput, pukkittunik itigaktut marrukasaktitut atunit puqtutigijunik; atunillu 10-nik itigangnik anginiqaqtuinnaullutik. 
13itiqtaqviup silataata saniranganit itiqtaqviup ᐂppangata silataata saniranganut uukturarngmagit atunit akuttuniqaqput 42-nik itigangnik. 
14iglurusiq sullukutaap isuaniittuq anivingmuangajuq uukturarngmagu; sanimutuniqaqpuq 34-nik itigangnik. 
15itiqtaqviup ukkuanganit sullukutaap isuaniittuq itiqtaqvik tikillugu sivituniqaqput 84-nik itigangnik. 
16iglurusiillu igalaaqauqput takijukutaanik, matuttautilingnik silamuangajunik, iglurusiillu akunningitigut akinnangit itiqsaliurutisimajunik napaaqtunnguanik paaminik taqsiqsuqsimallutik.
17tavva taatsuma tuqsuungujarngmuarutivaanga silallirngmut; takugillu, iglurusiqtaqauqpuq 30-nik, avaluqjuap ilungaanganiittunik; iglurusiillu sivuralimaangit qikuqsimajumik natiliuqsimavut. 
18qikuqsimajuqlu naajisimavuq nirutuniujalimaanganik itiqtaqvingit saniraaniittut piqasiutisimallugit, itiqtaqvingitali natingit akpasingniqsauvut tuqsuungujarngmit iluvasingniqsamit. 
19angutiup uukturarngmagu itiqtaqviup ilungaanganiittuup iluanit itiqtaqviup silataaniittuup silataanut sivituniqaqput akunningik 168-nik itigangnik.
20takugillu, silallirngmi tuqsuungujarngmi itiqtaqviktaqaqpuq unnualluamut saanngajumik, taatsumalu uukturaqpaa tukimut sanimullu. 
21iglurusiqtaqaqpuq saniraagut, pingasunik akiliriinik, akunningillu itiqtaqvingillu atjigiinik sanimutuniqaqput, itiqtaqviullu siqiniup nuiviata nalaaniittutitut anginiqaqput; tukimuqaqput 84-nik itigangnik, sanimutuniqaqlutiglu 42-nik. 
22iglurusiillu igalaangit akinnangillu taqsiqsuqsimavut napaaqtunnguanik paaminik itiqsaliurutisimajunik siqiniup nuiviata nalaaniittutitut; tungmiraaqaqlutiglu majurautinik 7-nik; itiqtaqvingalu saanngavuq tuqsuungujarngmut. 
23itiqtaqvik unnualluap nalaaniittuq, siqiniullu nuiviata nalaaniittuuq itiqtaqvik, tuqsuungujarngmut itiqtaqviik; uukturarngmagik akunningik itiqtaqvingmut sanimutuniqaqpuuk itigangnik 168-nik.
24amma ullulluap nalaanuarutigivaanga, takuvungalu itiqtaqvingmik ullulluap nalaaniittumik; uukturarngmagillu akunningit itiqtaqvingillu; sanimutuniqaqput asingititut uukturaqattaqqaujangititut. 
25iglurusingillu atunit igalaaqaurillutik ᑍmaatᓮnnaq asingititut; itiqtaqvilimaat atunit tukimuqaqput 84-nik itigangnik, sanimutuniqaqlutiglu 42-nik. 
26tungmiraaqarivut majurautinik 7-nik itiqtaqvingmuangajunik, itiqtaqviullu iluagut iglurusiqauqluni; napaaqtunnguaniktauq paaminnguanik akinnangagut taqsiqtuqsimavut, igluktut akiliriinik. 
27itiqtaqviqaqpuqlu tuqsuungujarngmut ilullirngmuangajumik; ullulluap nalaaniittumut saangajumik; uukturarngmagillu itiqtaqvingmit itiqtaqvingmut sanimutuniqaqput 168-nik itigangnik.
28tavva ullulluap nalaaniittumut itiqtaqvingmuarutivaanga, itiqtaqviglu uukturarngmagu; angininga atjigijauvuq uukturaqattaqqaujanginnut itiqtaqvingnut. 
29qaujisaqtiit iglurusingit, itiqtaqviullu sulluaniittut iglurusiit anginingit itiqtaqvingni asinginniittutitut ᑍᒤlluaqput; ᑍmaatᓮnnaqlu igalaaqaurillutik iglurusingit; tukimuqarivut 84-nik itigangnik, sanimutuniqaqlutiglu 42-nik. 
30iluaniittu iglurusingit, ᑍmaalluaq iglurusiqtitut asingititut anginiqarivut. 
31itiqtaqvingalu tuqsuungujarngmut silallirngmut saanngavuq, sanirangalu taaqsiqtuqsimavuq napaaqtunnguanik paaminik, majurautingillu tungmiraaqaqput sitamaujuqtunik.
32angutiup itiqtaqvikmuuqtippaanga siqiniup nuiviata nalaaniittumut, itiqtaqvik uukturarngmagu; atjigijauvuq asinginnut uukturaqattaqqaujanginnut. 
33iglurusiit, itiqtaqvingatalu saniraaniittut iglurusiit, akinnangillu atunit uukturaqtauningit atjigijaugivut asinginnut; iglurusilimaangillu igalaaqaurillutik; tukimuqaqpullu 84-nik itigangnik, sanimutuniqaqlutiglu 42-nik. 
34itiqtaqvingata iluaniittuq iglurusiq aniviqaqpuq tuqsuungujarngmut saanngajumik, iglurusiillu akunningit napaaqtunnguanik paaminik taqsiqtuqsimavut, akinnangit atunit iglugiinik; majuutingillu tungmiraaqaqput sitamaujuqtunik.
35tavva itiqtaqvingmuaqtippaanga unnualluap nalaaniittumut, ᑍmaatᓮnnaq uukturarngmagu; atjigijaugivuq uukturaqattaqqaujanginnut. 
36ᑍmaatᓮnnaq ilungaangagut iglurusiqarivuq, anginingillu asinginnut atjigijaugillutik; iglurusilimaangillu igalaaqarillutik; tukimuqaqpuqlu 84-nik itigangnik, sanimutuniqaqlutiglu 42-nik. 
37itiqtaqviup iluaniittuq aniviqaqpuq tuqsuungujarngmut silallirngmut, iglurusiillu akinnangit napaaqtunnguanik paaminik taqsiqtuqsimavut, akinnangit atunit iglugiinik; majuutingillu tungmiraaqaqput sitamaujuqtunik.
38tuqsuungujarngmi silavasingniqsami iglurusikkannirngmik aktuajuqaqpuq itiqtaqvingmut ilagiliusimajumik unnualluap nalaaniittumi, tavvani ikuallaglugit tunirrutikᓮt irruqtuqtauviqaqput. 
39tavvanilu iglurusirngmi saataqaqpuq sitamanik atunit marruullutik akiliriiktunik, taakkunani saani tuqutauqattariaqaqput ikuallaglugit tunirrutikᓮt ajurngniillu isumagijunᓁqtauniksanginnut tunirrutikᓮt pasijaksaunirngmullu akiliutiksamut tunirrutikᓮt. 
40iglurusiup taatsuma silataani saataqarivuq sitamanik atunit marruullutik akiliriinik itiqtaqvingmi unnualluamiittuup avataaniittunik. 
41saat katillugit sitamaujuqtuuvut tunirrutiksanik tuquᕅvikᓮt, sitamat iglurusiup iluaniipput, sitamattauq tuqsuungujaup itiqtaqvingata sanianiillutik. 
42sitamaniktauq saataqarivuq ujarangnik sanasimajunik tunirrutiksanut ikualatitaksanut atuqtaujuksanik, puqtuniqaqtunik itigaak marrukasaangnik, qaangit tukimullu sanimullu itigaak marruuk qitiqqaqlu anginiqaqput sikkitalluangullutik, taakkunanilu tuquᓮtjutiksat iniqaqput tunirrutiksat ikualatitaksallu tuqutauvinginni. 
43niksingniglu sinaaniittuqauqput saamut attungiqsimajunik; agᒊt sanimutuningatut takiniqaqtunik. tunirrutiksalimaat niqingit saap qaanginnuaqaqtauviksanginni. 
44tavva taatsuma tuqsuungujarngmut iluvasingniqsamuarutivaanga, takugillu, tavvani iglurusiqtaqaqpuq marruungnik tuqsuungujarngmut aniviqaqtuungnik, itiqtaqviup unnualluap nalaaniittuq ullulluap nalaanut saanngavuq, iglurusiullu piqataa ullulluap nalaaniittuq unnualluap nalaanut saanngalluni. 
45uqautivaangalu, “taanna iglurusiq ullulluap nalaanut saanngajuq iglurusirijauvuq tunirrusiqtitsijinut tuksiaqvigjuarngmi kamajiujunut. 
46iglurusiqlu unnualluap nalaanut saanngajuq iglurusirijauvuq tunirrusiqtitsijinut tunirrusiqvingmi piliriqattaqtunut kamajiujunut; jatuukiup kinguvaanginnut, taakkua liᕔtit kinguvaanginnit pisimajunit ataniup najuqtanganut itirunnaqtutuungmata atanirngmik pijitsiriaqtuqlutik.”
47taatsumalu tuqsuungujaq uukturarngmagu, atjigiimik nirutuniqaqpuq itigangnik 168-nik tukimut sanimullu, kikpaarilluaqluni; sivuraanilu tunirrusiqviktaqaqpuq tuksiaqvigjuarngmi. 
48tavva itiqtippaanga tuksiaqvigjuap tuqsuungujanganut, tamannalu uukturarngmagu tukimut takiniqaqpuq 9-nik itigangnik tuqsuungujalimaanga, sanimutuniqaqlutiglu 24-nik itigangnik; itiqtaqviullu akinnangita akunningit sanimutuniqaqput tallimanik itigangnik atunit. 
4934-niglu itigangnik sanimutuniqaqput, tukimuqaqlutiglu avatinik; majuutiqaqlutiglu tungmiraaqaqtunik qulinik; qummullu sukaqaqput akiliriingnik itiqtaqviup avataaniittuungnik.
