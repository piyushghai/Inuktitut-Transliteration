1arraagut sivulliqpaangannik piulsajaup paapiluunimi angajuqqaaqjuanguningani, taaniali sinnaktulauqpuq takutitaullunilu iglirngmini nalatillugu. imaak sinnakturngminik titiralauqpuq. 
2taaniali uqaqpuq, “unnuakkut takutitaullunga takulauqpunga, anurinik sitamanik qilangmit pijunik imaqjuamik aulatitsijunik. 
3uumajuillu angijut sitamat, atunit atjigiingittut, qakivut imaanit. 
4sivulliqpaaq tauttuqaqpuq laajatitut, isaruqaqlunilu nakturaliktitut. takunnaqtillunga isarungik piiqtauvuk nunamillu qangattaqtitaulluni niungingnullu marruungnut nikuvititauvuq inuktitut, inuullu uummatinganik uummatiliqtauvuq.
5uumajuullu ᐂppanga saanniilirivuq, nanuqtitut tauttulik, taannalu makititauvuq, pingasuniglu tulimaanik kingmiaqpuq; uqautijaullunilu, ‘makillutit nirijunnaqtalimaarngnik niqimik nirigit!’
6kinguningani, takulirivunga uumajualuit ilangannik lipartitut+ tauttuqaqtumik, qimiqlungmigut sitamanik isaruqaqpuq tingmiap isarungititut; sitamaniglu niaquqaqluni, angajuqqaaqjuangunirngmiglu tunisivigijauvuq aulatsiqullugu.
7suli, unnuami takutitaullunga takugivunga uumajualuit sitamangannik, kappianaqtuulluni sivuuranaqtuq sanngijuqjuangullunilu, kigutiqaqpuq savirajangnik angijualungnik; qaqquaqpuq nirillunilu saalagijaminik, tulliraqᐰllu amiakkuni. uumajuqjuanguqatiminit sivullirngnit atjigijaunngilaq, qulinit nagjuqaqtuq. 
8nagjunginnik isumaksaqsiurutiqaqtillunga, nagjuk mikijuq nuivuq nagjuit akunningattigut, nagjuit sivulliit pingasut manngungitigut taatsuma piiqtipᐰt, nagjuk taanna ijiqaqpuq inuup ijingiktitut qaniqaqlunilu nilliajumik piujurinirngminik.”
9“takunnaaqtillunga, iksivautaqjuit ininginnut ilijauvut, ᑍmangatuqaqlu inuunginnaqtuq iksivautaqjuaminut ingippuq, annuraangit aputitut qakuqtigivut; nujangillu siipiup miqqungititut qakuqtigivut, iksivautaqjuanga ikualavuq, aksaluangit ikumaullutik. 
10ikumajuq kuukpuq taatsuma saanganit: tausatit tausatillu ungataaniittut pijitsiqput taatsuminga; 10,000-t 10,000-iqtuqlugu unuqtigijut saangani nangiqput, iqqaqtuiniq pigiarngmat, makpiqtuqqallu makpiqtauvut.
11takunnaqtillunga, tusaalauqpunga nagjuup mikijuup nillialluni piujurininganik: takunnaqtillungalu uumajualuk tuqutauvuq timingalu tuqungalirngmat igitauvuq ikumamut ikualajumut. 
12uumajualuilli asingit angajuqqauningit piiqtauvut, inuutitaukkannilauqpulli nalliunnirngnik.
13takutitautillunga unnuami takuvunga inuup irngningata atjinganik nuvujaniittumik, ᑍmangatuqaqlu inuujuq upakpaa, najuganganuaqtitaullunilu. 
14taanna angajuqqaunirngmik tunisivviuvuq, inuuqannirngnirngmiglu angajuqqaunirngmiglu; inulimaallu, inuuqatigiigjuillu nakituinnaq pisimajut qanutuinnaqlu uqausiliit tuksiaqvigivaat: angajuqqauvinga isuqangittumut angajuqqauniuvuq isulinniaranilu, angajuqqaajuanguvinga ᑍmanngat saalaunianngilaq.”
15“uvanga taaniali, anirngnikut isumajaalauqpunga, takutitauniq isumannut tikisimajuq pitjutigillugu. 
16tavvani nangiqtut ilangat upaklugu, tamatuma takujama tukinganik apirivara, uqautivaangalu qaujitilluninga tamakkua tukinginnik. 
17‘uumajualuit sitamat takujatit sitamauvut angajuqqauviit, nunami angajuqqauniujumaaqtut. 
18qutsingniqpaangujuulli itjurngᓁttuqutingit angajuqqauvingmik tunisijaujumaaqput, pisiᒤnnaliqlugulu, isuqangittumut, ilaak isuqangittumit isuqangittumut.’
19tukisijumalaurivara uumajualuit takujama sitamangata tukinga, taanna atjigijaungittuq uumajualungnit asinginnit, kappianarngniqpaangullunilu, kigutiqaqtuq savirajangnik kukiqaqlunilu qakuqlirngnik, taanna qaqquaqpuq nirillunilu saalagijaminik, tulliraqlunilu amiakkuminik. 
20tukisijumalaurivakkalu niaqungani nagjungit qulit, ilangallu akunningitigut piruqtuq, taatsumalu sivuniagut nagjuit pingasut piiqtut, taanna takusauniqsaujaaqtuq asiminit, ijiqaqlunilu qanirngminullu nilliajuq piujurinirngminik.
21takunnaaqtillunga, nagjuk taanna unataqatiqaqpuq itjurngᓁttunik, saalagiliqlugillu. 
22ᑍmanngatuqarngnit inuujuq ᕾlaunginningani, iqqaqtuinirngmiglu saqqititsilluni qutsingniqpaap itjurngᓁttuqutingit saputiᕔt, nalliutillunilu angajuqqauniq taakkunangat pisimajauliqviksangat.
23ilaak tukinganik uqautivaanga: ‘uumajualuit sitamangat taannauvuq nunami angajuqqauviit sitamangat nunami saqqitsumaaqtuq. taanna angajuqqaunirngnit atjigijaujumaanngilaq nunaqjuamiglu nunguutsijumaaqpuq, tulliraqlugu siquttiqlugulu. 
24nagjuit qulit taakkuanguvut angajuqqaaqjuat qulit tavvanngat angajuqqauvingmit pisimajut: taakkua kinguningattigut angajuqqaaqjuaq asingat saqqitsumaaqpuq, taakkunangat sivullirngnit atjigijaungittuq; taanna saalaqarumaaqpuq angajuqqaaqjuanik pingasunik. 
25taanna nilliajumaaqpuq qutsingniqpaangujuq akiraqtuqlugu uquᒤksaqtillugillu qutsingniqpaangujup itjurngᓁttuqutingit, aaqqiksuinasuarumaaqlunilu piqujanik nalliuniqsiuvingniglu asitjiinasuarumaaqluni. qutsingniqpaallu itjurngᓁttuqutingit sialaariᑬnnarumaaqᐰt, nalliunnirngnik pingasunik avvarngmiglu. 
26iqqaqtuiniqli nalliutijumaaqpuq, angajuqqauningatalu pijunnarngninganik aqsaaqtaujumaaqpuq sunaujunniiqtitaulunilu isuqangittumut. 
27angajuqqauniq, pijunnarngniqlu, angijuuniqlu ataniuvingmit pijut qilaup ataaniittulimaat tunijaujumaaqput qutsingniqpaap itjurngᓁttuqutinginnut, taatsuma ataniuvinga, isuqangittumut angajuqqauniujumaaqpuq, angajuqqaaqjualimaallu pijitsirumaaqpaat naalaglugulu.’
28taakkua tavva takutitauniit isuat, uvanga taaniali isumajaarutigilauqpakka, kiinaralu auqarunniilauqpuq, kinamulluunniit uqalaunngilanga uummammiutarituinnalauqpakkali.”
