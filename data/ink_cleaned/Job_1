1angutitaqalauqpuq juupimik atilingmik, nunami ujmi atilingmi, angullu taanna pasijaksauniqalaunngilaq makitatsiaqlunilu, guutimullu tuksiaqviqaqattaqluni, piungittulinirngmiglu atuqᑍlimalluni. 
2irngniqalauqpuq 7-nik pingasuniglu paniqaqluni. 
3siipiqutiqalauqpullu 7,000-nik, kaamiliqutiqaqlunilu+ 3,000-nik, 1,000-niglu immuksiugaqutiqaqluni, 500-niglu siutiqquqtujuqutiqaqluni arngnallungnik, unuqtuniglu pijiqaqluni; ajuqsanginniqpaangulauqpuqlu siqiniup nuiviata nalaaniittulimaanit.
4juupiullu irngningit nalliutijaraangamik atunit nallikkillutik nirivigjuaqtitsiqattalauqput; ilalimaangillu upakpakkillutik, ᑍmanngalimaaqlu najatik pingasut ilautippaksugit niriqatigijumallugit imiqatigijumallugillu. 
5ullaatamaallu nirivigjuarngniup kinguningagut, juupi ullaaraaqjukkut tupakpalauqpuq tunirrusirumalluni tuqutaksamik qiturngani atunit pitjutigillugit ajuqtulinirngmut pasijaksaujuqaqunagu. ᑍᒤliunginnaqpalauqpuqlu isumaqaqluni qiturngangita nalliannik guutimut pijaaqqutaungittumik akiraqtuqtuqatuinnariaqarasugillunigit.
6ulluqli nalliutingmat qilangmiuᑍt ataniup saanganuuqviksangat, saataanasittauq akiraqtuqti taakkununga ilagijaulaurivuq. 
7ataniulli saataanasi apirivaa, “qanuisimaliqpiit?”
8ataniullu apirivaa, “pijiga juupi ikpigisimaviuk? nunaqjualimaami taatsutunaq suqusijuittuutigijumik pitaqanngilaq inutsiavautigijuqaranilu, taatsuma tuksiaqvigiqattaqpaanga kamatsiarasuaqlunilu piungittumik qanutuinnatsiaq atuqᑍlilluni.”
9saataanasilu kiuvuq, “juupiup suli tuksiaqvigiqattarajaqpaatiit ilingnut pitsiaqviujunᓁraluaruni? 
10ᑍmanngat sapummiᔧnnaraviuk ilagijalimaangillu piqutilimaangillu kamagitsiaqlugit, qanuiliurngnilimaangagullu ᓮmmaqtiqattaqsimagaviuk, immuksiuganiglu unuqtualungnik tunisimagaviuk nunalilimaamik naasisimalluaqtunik. 
11maannali piqutilimaanginnik nungurutigajaruviuk ilingnut tuqqallarigluni narrulirajaqpuq!”
12tavva ataniq saataanasimut uqaqpuq, “takugit, piqutilimaangit pijunnarngnirngnuaqpakka, juupili nangminiq aanniqᑍligu.” ᑍᒤmmat saataanasi tavvanngat qimaruutivuq.
13ulluilli ilanganni juupiup qiturngangit nirivigjuaqtillugit irngningata angajuksiqpaap iglungani; 
14tusaqtitsiji ullagluni juupimuaqpuq uqaqlunilu, “nunaliritilluta piruqsiivingmi uumajunut, siutiqquqtujullu qanigijattinniillutik nirinasuktillugit. 
15tikittuqalauqpuq sapiamiunik tamarngmiglu tiglilauqᐰt, pijilimaatillu tuqullunigit uvangali amiakkutuuvunga qimaksilaurama tusaqtitsumallutit.”
16suli taanna uqallaktillugu, pijingatta ilangat ᕾgivuq uqaqlunilu, “kalliup qaummallangninganut siipilimaat tuqutauvut siipilirijilimaallu, uvangali amiakkutuuvunga qimaaqqaugama uqautijumallutit.”
17sulili uqariilauqtinnagu, pijingatta ilangat ᕾgivuq uqaqlunilu, “pingasuingullutik kaultiamiut qimmiqjuakkuuqtut uvattinnut unatariarngmata kaamiliqutilimaavut taakkununga pijauvut pijilimaatillu tuqutaullutik, uvangali amiakkutuuvunga qimaaqqaugama uqautijumallutit.”
18sulili uqariilauqtinnagu, pijingatta ilangat ᕾgivuq uqaqlunilu, “qiturngatit nirivigjuaqtillugit irngniqpit angajuksiqpaap iglungani, 
19anuriqjuarngmut tikitaukallaqqauvut nunaqaqviuvangittumit pijumut. iglungalu suraktauvuq anurimut tamarngmiglu tuqutaullutik uvangali amiakkutuuvunga qimaaqqaugama uqautijumallutit.”
20juupilu nikuvinnami annuraani alikᐰt qiksaangnirngmut, niaqunilu nuᔧjaqpaa, maniqqamullu paammakluni tuksiaqpuq. 
21uqaqlunilu, “irngniangulauqpunga sunaqarngnanga, tuquniarivunga sunaqangillunga. ataniup tunilauqᐰt maannalu ataniup tigugiᕔt. ataniup atinga niqtuqtauli!”
22tamakkuali ᑍᒤkkaluarngmata, juupi pasiksinginnami guutimik tamatumunga ajuqtulilaunngilaq.
