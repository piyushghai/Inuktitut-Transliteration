1aguripalu paulusimut uqaqpuq, “maannali piviksaqaqputit nangminiq uqausirilutit.”
2“angajuqqaaqjuaq aguripa, angijualungmi quviasuutigivara ullumi saangni nangirama, uvannik uqausirijunnaqlunga juutit akiraqturngningit uvannik pillugit, 
3piluaqtumik juutit iliqqusingit qaujimatsiaravigit isumagijangillu; ᑍᒤmmat uqaqtillunga utaqqitsiaqlutit naalaktaujumagaluaqpunga.
4juutilimaat qaujimangmata surusiuninnit ᑍkanngat iliqqusirijannik, inuusilimaanniglu nunagijattinni, juruusalamiinninniluttauq. 
5akunialuk qaujimalirngmata uvannik uqatsiarunnaqlutiglu uqarumagutik; paarasinut ilagijaulaurama ᑍkkununga maligiaqaqtamingnik aturasukkauniqpaangujunut. 
6maannali iqqaqtuqtautjutiqaqpunga niriungniqarngninnut guutiup angirutigilauqtanganik sivulivinittinnut, 
7tamanna tavva angirngniq niriugijaulauqtuq kinguvaanguqatigiinut 12-nut, ᑍmanngat tuksiarngnirngmingnut ulluutillugu unnuamilu, angajuqqaaqjuaq, tamanna tavva niriungniq pitjutigillugu juutit akiraqturasuaqpaanga. 
8sungmalli? ilitsi uvaniittusi ukpirijunnanngilasiuk? guutiup tuqungajunik uummaqtitsijunnarngninga?
9uvangattauq isumaqalauqpunga jiisusi naasariitimiuq akiraqturumallugu ajunngitalimaannut. 
10ᑍmaaglu pinasualauqpunga juruusalami; tunirrusiqtitsijiit angajuqqaanginnut pijunnarngniqaqtitaullunga unuqtut ukpiqtut tigujausimavingmuuqtilauqpakka, tuqutaksaruqtitaujaraangatalu naammaksaqattalauqpunga. 
11unuqtuiqsuqlungalu sugiaqtautiqattalauqpakka juutit ukpirngnirngmut katimavinginni, jiisusimiglu ukpirijaqarunniiqullugit uqaqtinnasuqattalauqpakka; angijumiglu ninngautisimagakkit akiraqturngnirngmut aglaat nunaliit asinginnut ungasiktunut qiniqattalauqpakka.”
12“tamanna pitjutigillugu tamaasikuusimualauqpunga pijunnarngniqaqtitaullunga piqujaullungalu tunirrusiqtitsijiit angajuqqaanginnut. 
13angajuqqaaqjuaq, qaumajualungmik takulauqpunga aturiami ulluup qitirarngningani, siqinirngmit qaumaniqsammarialungmik, qilangmit qaummaktitaujumik uvannut ingirraqatinnullu. 
14tamatta nunamut urrugatta, tusalauqpunga nipimik iipruutitut uqaqtumik, ‘saulusii, saulusii, sungmat akiraqtuqpinga? ilingnik aanniqsituinnaqputit tukkarasuktutitut, angusalluup tukkarasungningatuq inuata anautanganik kapuutilingmik.’ 
15apirivaralu, ‘ataniiq kinauviit?’ ataniullu uqautivaanga, ‘jiisusiuvunga akiraqtuqᑍt. 
16maannali nikuvilirit; ilingnut saqqitjutiqaqpunga tilijumagakkit, uvannik uqausiqaqullutit inungnut takusimajarngnik takutinniaqtanniglu suli ilingnut, 
17saputiniaqpagillu juutiuqatingnit, juutiungittunillu, taakkununga tiligakkit. 
18ijingit uititauqullugit, taaqtumillu saagiaqullugit qaumajumut, saataanasiullu pijunnarngninganit guutimut, ukpirngnirngmigullu uvannut ajurngnirngmingnit isumagijunᓁqviuqullugit, iniqaliqullugillu guutiup itjurngᓁtisimajanginni ukpirngnikkut.’”
19“ᑍmaagli, angajuqqaaqjuaq aguripaa, takutitaunira malitsialauqpara qilangmit pijuq. 
20pinasualauqpungali tamaasikuusimit pigiaqlunga, juruusalamilu, juutiamiittulimaanilu, juutiungittuniluttauq ajuriqtuiqattalauqpunga ajurngnirngmingnit qaqialiqullugit guutimullu saagiaqullugit, qaqialirngnirngmingniglu naluᓁqsiqullugit piniarngnirngmiktigut. 
21tamanna tavva pitjutigillugu juutit tigulauqpaanga tuksiaqvigjuarngmiitillunga tuqunnasualiqlungalu. 
22guutiulli ikajuinnaqpaanga ullumimut tikillugu, maannalu nangiqpunga naluᓁqsijunnaqlunga atjigiiktumik inungnut atjigiingittunut, uqausiqaqpungalu guutiup pijuqalaaqtumik uqaqtiviningita, muusisiullu nalliutiniarngniraqsimajangita asiaguungittunik. 
23taanna ᙭stuusi aanniaqtitaujariaqalaurngmat sivulliqpaangullunilu tuqumit makilluni; piulijauniup qaumᒤninganik uqausiqaqluni inuuqatiminut juutiungittunullu.”
24paulusili pasijaksaunginnirngminik ᑍmaak naluᓁqsitillugu, visitasiup ᕾgalaaqvigivaa, “paulusi, isuᒤrutiliqtutit; ilisimanialungnut tukiqarunniiqtitauvutit.”
25paulusili kiuvuq, “isuᒤrutinngilanga, angajuqqaaq visitasii, uqausirijakkali sulitsiaqput tukiqatsiaqlutiglu. 
26angajuqqaaqjuaq aguripa tamakkuninga qaujimatsiarngmat sivuurangillungalu uqautitsiarunnaqpara; qaujimagama tamakkuninga qaujimatsiarngmat, tamanna ijiqsimaluni pinasuaqtaungimmat. 
27angajuqqaaqjuaq aguripaa, guutiup pijuqalaaqtumik uqaqtivininginnik ukpirusukpiit? qaujimavunga ukpirigavigit.”
28aguripalu paulusimut uqaqpuq, “ᑍmaak qilammiutigijumiik? sangutitsunnarasugivinga ᙭stuusimiutaunirngmut?”
29paulusiup kiuvaa, “qilammiugaluaqpat, akuniugaluaqpalluunniit, guuti tuksiaqvigivara ivvituangungittuq naalaktullitauq ukua uvattut ᑍᒤliqugaluaqpatsi, qilaksuqtausimangillutigli ukutitunaq.”
30angajuqqaaqjuaq nikuvippuq, ruumamiunullu aulatsijiutitaujuq pirᓁsilu, iksivaqatilimaangillu nikuviqatauvut. 
31tavvanngallu anigamik, uqaqatigiiliqput, “taanna angut tuqutautjutiksamik tigujautjutiksamigluunniit pinasuaqsimangittuq.” 
32aguripaalu visitasimut uqaqpuq, “taanna angut tigujausimavingmit anititaksaulauqtuugaluaq siisarimut iqqaqtuqtaujumalaungippat.”
