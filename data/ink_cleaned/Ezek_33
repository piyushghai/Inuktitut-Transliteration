1ataniup uqausingata tikippaanga uqaqluni: 
2“inuup irngninga, inuuqatitit uqaqvigikkit uqaqlutit, unatarngnirngmik tikititsiguma tamaunga nunamut, inuit tamaani nunaliit ilamingnik tilisigajaqput, qaujisaqtiginiaqtamingnik. 
3taanna nunaminut unatariaqtunik tikiliqtunik takuguni qaujititsigiarutimik tittulaummik nilliqtitsigajaqpuq inuit qaujikkarasuaqlugit. 
4tusaqtuugaluaqli kamangippat tittulautiup nipinganik qaujititsigiarutimik, savigjualijaqtunut tikitauluni tuqutaukpat, tuqutaunirngminut saataksatuugajaqpuq. 
5tittulaummik tusalauqtuugaluaq, qaujititsigiarutimik kamalaunginnami; tuqutaunirngminut asiminik saataksaqanngilaq. qaujititsigiarutimigli naalalauruni, annagunnarajalauraluaqpuq. 
6qaujisaqtili takugaluaqluni akirarngmingnik ᕾjunik tittulaummik nilliqtitsingippat, inuuqatingit qaujititaungippata, akiramingnut tikitaulutik, tuqutaujuqaqpat; tuqutaujuq ajuqtulinirngminiitillugu, taatsuma tuqutauninganut qaujisaqti saataksaungaarajaqpuq. 
7ᑍᒤmmat, inuup irngninga, qaujisaqtinnguqtippagit iisaᕅliut kinguvaanginnut; uqausirngnik qaninnit pijunik tusatuaruvit, uqausiriqattarngniaqpatit qaujititsigiarutigijannik taakkununga. 
8uqaruma piungittulijumut, piungittulijiugavit tuquniallarikputit, taanna uqautingikkuviuk qaujititsitjutigijannik taatsuma saagiariaqarngninganik piungittulinirngminit, tavva piungittulijuq ajuqtulinirngminiilluni tuquniaqpuq, taatsumali tuquninganut saataksauniaqputit. 
9qaujititsilauraluaqtillutilli piungittulijuup saagiariaqarngninganik, piungittulinirngminit saagiangippat; piungittulinirngmiilluni tuqujumaaqpuq, nangminiqli inuusiit saputiniaqpat.”
10“ivvilli, inuup irngninga, iisaᕅliup kinguvaangit uqatikkit, imaak uqaqsimagatsi: ‘uquᒤksaqpugut tammarutigisimajattinni ajuqtulinittinniglu, tamakkunungalu ajuliqtitauliqluta; qanuqli inuunialiqpitaa?’ 
11uqautikkit, inuugama, uqaqpuq ataniq guuti, piungittulijuup tuquninganik quviagijaqanngilanga, piungittulijuqli saagiaqluni inuungaaquvara; utiliritsi, utiliritsi piungittulinitsinnit; sungmat tuqujuksauvisii, iisaᕅliup kinguvaangit? 
12ivvilli inuup irngninga, inuuqatitit uqautikkit, inuk isuaqtuq ajuqtulikpat isuaqtuliningata saputijumaanngilaa; ajuqtulijuq ajuqtulinirngmi inuusiqarasugunᓁqpat, ajuqtulinini akiniaqviutjutigijumaanngilaa; isuaqtulijuq isuaqtulinirngminut inuujunnarumaanngilaq ajuqtuliguni. 
13uqaqsimagaluaqpunga isuaqtuup inuuniarngninganik, isuaqtuqli isuaqtumiinginnaniarasugiluni piungittulikpat, isuaqtulinirilauqtanga iqqaumajaujumaanngilaq; piungittulinirngminulli tuqujumaaqpuq. 
14uqaqsimagaluarngmijunga piungittulijunut, ‘tuquniallariliqputit,’ ajuqtulinirngminigli qiᒤluni isuaqtumik naammanaaqlunilu pinasualiqpat, 
15ajuqtulijuq atuqtuaqsimajavinirngminik utiqtitsikpat, tigliksimajavininilu utiqtippagit, inuutsialiqpallu, piungittulijunniiqluni; taanna inuunialiqpuq, tuquniarunniiqluni. 
16ajuqtulinirilauqtangit saanngajaujutigilugit iqqaumajauniarunᓁqput; isuaqtumik naammanaaqlunilu pinasualiqpat, taanna inuunialiqpuq. 
17inuuqatitit uqaqpangmingmata, ‘ataniup piniaqtauqujangit naammanaanngilat;’ nangminiq piniarngningit naammanaaqsimatinnagit. 
18isuaqtuq isuaqtulinirngminik qiᒤluni, piungittulinirngmik pinasualiqpat, tuqutjutigijumaaqpaa. 
19piungittulijuqlu piungittulinirngminik qiᒤkpat, isuaqtumiglu naammanaaqlunilu pinasualiqpat, inuutjutigijumaaqpaa. 
20uqaqattarngmigatsi, ‘ataniup piniaqtauqujangit naammanaanngilat.’ iisaᕅlimut kinguvaangujusi, piniarngnisi maliglugit atunit iqqaqturumaaqpatsi.”
21aullarutjausimanitta arraagungita 12-giliqtanganni, taqqiit 10-nganni, ullungita tallimanganni, angummut juruusalamit annaktuvinirngmut upaktaullunga uqautjauvunga, “iglugaᓮt saalauvut.” 
22angutiup ᕾviginiaqtangata sivuningani, unnukkut ataniup pijunnarngninganut najuqtaulauqpunga; angut ullaannguqtillugu uvannut ᕾngmat ataniup qanira matuiqpaa; tavva qanira matuilauqpuq uqarunᓁllisimajunniiqlungalu.
23ataniup uqausingata tikippaanga uqaqluni: 
24“inuup irngninga, inuit iglugasagjuavinirngni nunaqaqtut iisaᕅlimi uᕾnnalirngmata, ‘ᐂvvaraHaam atausiulluni nunamik tunisiviulauqpuq; unuqtuugattali; nunamik tunisiviujariaqarngniqsauvugut.’ 
25ᑍᒤmmat uqautikkit, ataniq guuti imaak uqaqpuq, niqimik niriqattaqpusi aulingnik, guutinnguanullu tuksiaqviqaqpaglusi, inuaqpaglusilu; ᑍᒤttuulusi nunamik tunisiviujariaqaqpisii? 
26savigjuasinnik pijunnautiqarasugivusi, narrunaqtuniglu pinasuaqattaqlusi, asitsilu nulianginnik asinniarngnimut narrunaqsititsiqattaqlusi; ᑍᒤttuulusi nunamik tunisiviujariaqaqpisii? 
27makuninga uqautikkit, ataniq guuti imaak uqaqpuq: inuugama, qularngnanngilaq ukua inuit iglugasagjuavinirngni nunaqaqtut savigjuamut tuqutaujumaaqput; nunatuinnamilu nunaqaqtut uumajunut iqsinaqtunut nirijautitsumaaqpakka; sapuulutalingniittullu ᕾrusungnilu qanimanaqtunut tuqurarumaaqput. 
28nunanga suᓁrutititsumaaqpara nunaqaqvivinituinnauliqlunilu; pijunnarasuginirngmut piujuriningat isulititsumaaqpara; iisaᕅliullu qaqqangit sunaqanngilualirngninginnut aqqusaaqtaujunᓁllijumaaqput. 
29tavva qaujilirumaaqput uvangaugama ataniq, nunangat suᓁrutitillugu nunaqaqvivinituinnauliqpat narrunaqtumik pinasuaqattarngnirilauqtalimaangit pillugit.”
30“ivvilli inuup irngninga, inungnut uqausiuqattaqputit katijaraangamik avaluqjuat saniani iglumiluunniit silataani, immingnut qatanngutimingnut uqaqattaqput, ‘tusarialauqta qanuq ataniq uqaqsimalirngmangaat.’ 
31inuqutikka ilingnut ᕾvakput asingititut ᕾvaktutitut, uqausirngniglu tusariaqtuqlutik iksivaaqattaqput, tusaraluaramigli maligunnanngilat uqausirijarngnik; nagligusuktualuujaaqlutik uqallaqattaqput, uummatingilli pivallirutiksamingnik kisiani pijumavut. 
32takugillu, tusarngnijaarutituinnaqtitut ᑍᒤpputit taakkununga, ingiluktaarutiqaqtutitut nagligusungnirngmik nipitsiariktunut kukittapaaqsitiujutitullu, ilingnik tusaaqattaraluaqput, maligumanngilalli uqausirijarngnik. 
33uqausiriqattalauqtatit suliningit saqqiliqpata; suliningillu saqqitsumaaqlutik; tavva qaujilirumaaqput guutiup pijuqalaaqtumik uqaqtinganut najuqtaviniunirngminik.”
