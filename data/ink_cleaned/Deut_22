1“inuuqativit immuksiugaqutinganik siipiqutinganigluunniit tammaqtumik takuguvit, takunnatuinnaqᑍliguk; inunganulli utiqtitaksarivat. 
2piqutiqaqtuqli ungasiktumiippat uvvalu kinamut pigijaungmangaat naluguviuk, tavva angirrautijaksarivat, piqutiqaqtuqli qiniriaqpat, tavva tunijaksarivat taatsumunga. 
3ᑍmaatᓮnnaqtauq pijuksauvutit inuuqativit siutiqquqtujuqutinganik; annuraanganigluunniit, sunatuinnarngmigluunniit asiujijausimajumik nanisiguvit; ijiqsisimanasuaqtuksaunngilatit.
4inuuqativit siutiqquqtujuqutinga immuksiugaqutingaluunniit urrusimajuq aqqutimi takutuinnaqtaksarinngilat, ikajuqtaksarivalli nikuvitinnasuaqlugu.
5arngnaq angutisiutinik annuraanik atuqtuksaunngilaq, angullu arngnaqsiutinik annuraaqsimajuksaunngilaq; ataniup guutitsi ᑍᒤliuqtut quviagingimmagit.
6tingmiamut ivavingmik takuguvit, napaaqtumi uvvalu natirngnami arngnaviamik ivajumik uvvalu piaraqaqtumik, tavva anaananga piarangillu pinasuaqtaksarinngilatit. 
7piaranginnigli pijunnaraluaqputit anaananga pijaksarinngilat, qanuingitsiaqulluti, akunilu nunami inuujunnaqullutit.
8nutaamik igluliuruvit, qulaangata sinaagut ijukkariikkusiqtaksarivat, inungmik igluup qulaanit ijukkaqtuqaqluni tuqujuqaqpat pasijaksaugajanngilatit.
9ᕔniksanut piruqsiiviqutingni tavvungatᓮnnaq atjiginngitanginnik piruqsiaksanik kanngaqsuijuksaunngilatit; ᑍᒤliuruvit, tavvani piruqtitatit atuqtuksaujunniiqunagit ᕔniksaliuqviillu narrunaqtitauqunagu.
10piruqsiiviqutingni nunamik makpiqtirijuksaunngilatit uniaqtautillugu atautsikkut immuksiugarngmut siutiqquqtujumullu.
11annuraaqsimajuksaunngilatit ilaaqtuqsimajumik nuviqsaaksanik qallunaaqtatsiavangniglu.
12uligjuat sitamanik tiriqqungitigut nivinngataaliuqtaksarivat atuqattaqᑍt.”
13“angut nulianikpat, innangaqatigisimaliqlugu, kinguningagut nuliarijumajunniiqpagu, 
14sulingittumiglu kanngunaqtumik pasijaksauniraqpagu, piunngitinnasugluniuglu uqausiriliqpagu, nuliaqtaariliqtilluniuk angummut aktuqtaulauqsimajuviniuniraqlugu.
15ᑍᒤttuqaqpat, tavva arngnaup ataatangata anaanangatalu paningata angummut aktuqtaulauqsimanginningata sulininganik naluᓁqsitjutigilugu katititaurataaqtillugik allinivininga aumitiqsimajuq naksaqtaksarivaak iglugasangni angajuqqaanut qaujinasuaqvingmut. 
16tavva arngnaup ataatanga uqaqtuksauvuq angajuqqaanut, ‘paniga angummut uumunga tunilauqpara katititauqullugu, maannali taatsuma nuliarijumajunniiqpaa; 
17takugillu, sulingittumik pasijaksaunirarasukpaa piunngitinnasukluniuk uqausirisimavaa angummut aktuqtausimatillugu nuliaqtaarilaurngniraqluniuk. una tavva paningma angummut aktuqtaulauqsimanginningata sulininganik naluᓁqsitjutiksauvuq.’ tavva katititaurataaqtillugik allinivininga isivitaksarivaa iglugasangni angajuqqaat saanganut. 
18tavva iglugasangni angajuqqaanut angut ᑍᒤliulauqtuq tiigaqtuqtaujuksauvuq. 
19akiliititaujuksauvuqtauq siulvirinik 100-nik, taakkualu tunijaulutik arngnaup ataatanganut, angut iisaᕅlimiutarngmik arngnamik kanngunaqtumiititsininganut; arngnaqlu suli taatsumunga angummut nuliarijaujariaqaqpuq; angutiullu avitsariaqanngilaa inuusilimaamini.
20kisianili pasijaksautitaujuq sulikpat, naluᓁqsijunnaqtuqangippallu arngnaup angummut aktuqtaulauqsimanani ᐂppaqtaaqtuviniuninganik. 
21tavva taakkunanngat tavvanngat annisijauluni ataatangata iglungata itiqtaqvinganuarutjaujuksauvuq, taatsumalu arngnaup nunangata iglugasagjuarngmiut angutingita milluqlugu tuqutaksarivaat, taanna arngnaq kanngunaqtumik iisaᕅlimiunut tikititsingmat innangaqatiqaqsimanirngminut uinilauqqaarani, suli ataatangata iglungani angirraqaqtillugu. tavva ᑍᒤliuqlusi tamanna piungittuliniq nuqqaqtikkajaqpasi.
22angulli angujaukpat nuliarijaujumik innangaqatiqaqtillugu, taakkuak tavva tamarngmik tuqutaujuksauvuuk, tavva ᑍᒤliuqlusi tamanna piungittuliniq iisaᕅlimiuni nuqqaqtikkajaqpasi.
23angulli angujaukpat nunalingni innangaqatiqaqtillugu arngnamik asianik uiksalingmik. 
24tavva taakkuak nunaliit silataanuarutilugik milluqtaulutik tuqutaujuksauvuuk. arngnaq tuqutaujariaqaqpuq ikajuqtaujumaluni nillialaunginninga pillugu, tavvani nunalingniikkaluaqluni, nillituaqpat tusaqtaujunnarajalauraluarngmat. anguttauq tuqutaujariaqarivuq arngnamik innangaqatiqarngmat asianut nuliaksarijaujumik. tavva ᑍᒤliuqlusi tamanna piungittuliniq nuqqaqtikkajaqpasi.
25angulli iglugaᓮt silataani arngnamik qunujurngniaqpat asianut nuliaksarijaujumik. tavva angut taannatuaq tuqutaujariaqaqpuq; 
26arngnaqli qanuilijaujariaqanngilaq, tuqutautjutiksaujumik ajuqtulingimmat. tamanna atjiqarivuq angut angutauqatiminik upagutiluni tuqutsijumik. 
27angut iglugaᓮt silataani arngnamik qunujurngniaqpat, arngnaq ikajuqtaujumaluni nilliagaluaqluni, nalliannigluunniit ikajuqtiksaqangimmat.
28angulli arngnamik uiksaqangittumik qunujurngniaqtillugu angujaukpat. 
29tavva angut arngnaup ataatanganut akiliijuksauvuq nuliaksaminik akiliiutigijausuutitut 50-nik siulvirinik, arngnaqlu taanna nuliaqtaariluniuk, pijumatinnagu innangaqatigisimangmagu. angutiullu avitaksarinngilaa inuunilimaamini pijumatinnagu piliriaringmagu; avitaksarinngilaalu inuusilimaamini.
30anguttauq ataataminik kanngunaqsititsijuksaunngilaq nuliangita ilangannik innangaqatiqarngnirngmingut.”
