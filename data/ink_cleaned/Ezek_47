1tavva utirutivaanga tuksiaqvigjuap itiqtaqvinganut; takugillu, itiqtaqviup ataagut kuuktaqaqpuq siqiniup nuiviata nalaanut kuuktumik tuksiaqvigjuap saanngajanganut; kuuktuqlu pigiaqsimavuq tuksiaqvigjuap ataanit ullulluap nalaanit, tunirrusiqviup ullulluangata nalaanit. 
2tavva aniqatigivaanga itiqtaqvikkut unnualluap nalaaniittukkut, itiqtaqvingmuarutivaangalu siqiniup nuiviata nalaanut saanngajumut; kuuktuqlu ullulluap nalaanit kuukpuq. 
3angutiup uukturautiminut qiratajumut uukturaqluniuk 560-nik uuktuutinik ullulluap nalaanut, kuup kuungninga maliglugu uukturarataaqtaminut iparaaquvaanga; iparaarama imaup itininga singirngninnut tikiutisimavuq. 
4amma uukturakkannirivuq 560-nik uuktuutinik, imaanut uukturarataaqtaminuaqtimmanga; kanaannut tikiutivuq. amma 560-kannirngnik uukturamigami imaanut uukturarataaqtanganuaqtimmanga; sivviannut tikiutivuq. 
5amma 560-kannirngnik uukturarngmingmat, kuungungmat iparaksatuinnarunᓁllivara, itilualirngmat puitjaqluni kisiani ingirraviksauliqpuq, pisugviksaujunniirngmat. 
6uqautivaangalu, “inuup irngninga tamakkualimaat takutsiaqpigiit?”
7kuup sinaanut utirama, takuliqpunga kuup sinaani napaaqtugasagjuanik igluktut akiliriinik. 
8uqautivaangalu, “tamanna kuukpuq siqiniup nuiviata nalaanut arapaup naqsanganut; tasiqjuarngmut tuqungajumut tikiusimavuq, tasiqjuamut tikinnami tariungujunniiqtitsilluni imitsiavaruqtitsivuq. 
9kuup tamatuma kuugvigijangit uumajulimaanik uummaqtitsijumaaqput, iqalugasagjuaqalirumaaqpuq; kuuk tamanna kuukpuq, tasiqjuarngmik tariungujunᓁqtitsiqullugu; kuugvigijalimaangit uummaqtuinnauqullugit. 
10iqaluksiuqtunik tasiup sinaa naasimajumaaqpuq; in-gitimit pigiaqluni in-igᓔm imanga tikillugu nuluamingnik paniqsiijunik; atjigiingittuniglu iqaluqarumaaqpuq, tariuqjuami mitituriiniap iqalungititut unuqtigijunik. 
11tasiqjualli silataaniittut imaaqsuit tasiqluillu imatsianngurumaanngilat; tariurijauqullugit. 
12kuullu siina, atjigiingittunik napaaqtuqarumaaqpuq akiliriinik, niqiksaqaqviujumaaqtunik. uqaujangit tuqulijuittuujumaaqput piruqtuirutijunnangillutiglu, taqqitamaalli nutaanik paurngaqtaaqattarumaaqput, imaqaqtitaugamik tuksiaqvigjuarngmit kuuktumut. piruqtungit niqiksaujumaaqput, uqaujangillu inuulisautiujumaaqput aaqqiktaunaqtuulutik.”
13ataniq guuti imaak uqaqpuq: “ukua tavva nunaup aviktuqsimanirijarialingit kingurngutijaulutik aviktuqtautitsarialitit kinguvaanguqatigiinut 12-nut iisaᕅlimiunut. juusipiulli kinguvaangit marruiliqqangajumik nunaqutitaaqtuksauvut. 
14aviktuqtaksarivasi ᑍᒤlluaqtumik nunaqutitaaqtillugit; uqaviksimagama sivulivinitsinnut nunamik tamatuminga tunisiniarngniraqlunga, tamanna nuna tuniniarngniraqlugu ilitsinnut kingurngutijauqullugu.
15nunaup aviksimaninga imaak kigliqaqtuksauvuq: unnualluap nalaaniittuq, tariuqjuamit mititiriiniamit pigiaqluni siqiniup nuiviata nalaanuangaluni Hisalaup iglugasangit aqqusaaqlugit Hamaasiup aqqutinganut tikillugu, jitaatimiut iglugasanginnut tikillugu. 
16piruusamut, sipᕅmmullu tikillugu tamaasikuusiup Hamaatiullu nunangatta kiglinganiittumut, Hᐂja-Hatikanmiut iglugasangit tikillugit, Hauran nunangata kiglinganiittumut. 
17ᑍᒤmmat nunaup aviksimaningata kiglinga unnualluap nalaaniittuq anginiqariaqaqpuq tariuqjuarngmit mititiriiniamit pigiaqlugu Haja-inanmut tikillugu, tamaasikuusiup tarranganiittumut nunangata kiglinganut, Hamaatiullu tarrangata nunangata kiglinganut. tamanna tavva unnualluap nalaaniittuq ᑍᒤlingajuksauvuq.
18nunaup aviksimaninga siqiniup nuiviata nalaaniittuq, pigiaqsimajuksauvuq Hajarinamit tamaasikuusiup Hauranlu akunninganit; juartaniup kuunga ilaqqullugu giliatiup iisaᕅliullu nunangata akunninganit; siqiniup nuiviata nalaaniittuq tamaar tikillugu tasiqjuap tariuraluup ilanganiittuq. tamanna tavva siqiniup nuiviata nalaaniittuq ᑍᒤlingajuksauvuq.
19nunaup aviktuqsimaningata kiglinga ullulluap nalaaniittuq, pigiaqsimajuksauvuq taamari ilanganit miripa-katisiup imanga tikillugu, unnualluap nalaanuangalluni itjiptiup nunanganiittuq kuup kiglinga tikillugu tariuraalungmut mititiriinimuangalluni. tamanna tavva ullulluap nalaaniittuq ᑍᒤlingajuksauvuq.
20nunaup aviksimaninga siqiniup nipiviata nalaaniittuq, mititiriiniamit tariuraalungmit pigiaqsimajuksauvuq unnualluap nalaanuangaluni Hamaatiup akianut tikilluni. tamanna tavva siqiniup nipivianiittuq ᑍᒤlingajuksauvuq.
21ᑍmaak tavva nuna aviktuqtaksarivasi iisaᕅlimiut kinguvaangit maliglugit. 
22tamanna nangminiqtaarilugu nunaqutitaarijaksarivasi kingurngutiliqlugu nunaqatituqarinngitasilu nunatsinni qiturngiuqsimajut nunamik aviktuilirutsi piqatautitaujuksauvut. iisaᕅlimiutallariktitut isumagijaujuksauvut; nunataarunnaqtitaujuksauvullu iisaᕅlimiut kinguvaanguqatigiit nunaqutiksamingnik pinasualiqpata ilagijautsiaqlutik. 
23inuuqatituqarinngitasi atunit najuqtamingni kinguvaariingujuni piqataujuksauvut inuuqatigiliqtamingnut kingurngutjiqatauliqlutik, ataniq guuti uqaqpuq.”
