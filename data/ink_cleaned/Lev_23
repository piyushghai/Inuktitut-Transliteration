1ataniup muusisi imaak uqautivaa, 
2“iisaᕅlimiut uqautikkit; maliᒊt ukua atuqtaujariaqaqput ukpirngnirngmi nalliunniqsiurngniit pillugit, iisaᕅlimiut kativvigivaktanginni tuksiaqatigiingnirngmut. 
3ullunik 6-nik pinasuaqviksaqaqpusi, ulluilli 7-ngat sapatiuvuq taᕾqsiqvik, ulluq taanna tuksiarngnirngmut katimaviksauvuq. sunamigluunniit sanajuksaunngilatit; nanituinnaq nunaqaraluaruvit, ataniup sapatigingmagu. 
4ukua tavva ataniup nalliunniqsiurviuqujangit, tuksiaqatigiingnirngmut katimavviuqullugit uqausirijariaqaqpasi nalliutijaraangata.”
5qaangiqtauvik, pigiasuunguvuq ullaakkut qaummaliqtillugu ulluit 14-ngani taqqiillu sivulliqpaangani. 
6ulluit 15-ngani taqqimi tavvani ataniup nalliunniqsiuqviutitanga puvallaqsautiqangittumi niaquujaqtuqvik pigiarngniqaqpuq; ullunik 7-nik niaquujaqtuqattariaqaqpusi puvallaqsautiqangittunik. 
7taakkua ulluit sivulliqpaanganik tuksiaqatigiingnirngmut katimajariaqaqpusi, qautamaaqsiutitsinniglu pinasuariaqanngilasi. 
8ulluniglu 7-nik taakkunani qautamaat ikualatsinikkut tunirrusiqatariaqaqpusi atanirngmut. ulluillu 7-ngani katimajariaqaqpusi tuksiaqatigiiklusi, qautamaat pinasuagarivaktatsinnit nuqqangalusi.
9ataniup muusisi uqautivaa, 
10“iisaᕅlimiut uqautikkit, ‘nunamut ilitsinnut angirutigisimajannut tikisimalirutsi piruqsianiglu niqiksanik katiqsuiliraangatsi, katiqsuqtasi qilaksimajuit sivulliqpaat tunijaksarivasi tunirrusiqtitsijimut. 
11tunirrusiqtitsijiup tunirrutigijariaqaqpaa atanirngmut, ilaliuqtauqullugu pitjutigillutit. tunirrusiqtitsijiup tunirrutigijaksarivaa ullumi sapatiup kingunitsiangani. 
12ullumi tavvani piruqtunik tunirrutiqavitsinni, tunirrusiriaqaqpusi uutaksamik atanirngmut siipiup nurranganik arraaguqaqtumik atausirngmik qanuinniqangitsiaqtumik. 
13ilalugu niaquujamik uquᒤnniqaqtumik 2-kiluguraammik paurᖎt uqsunganik ilalugu, taakkua tunijaujariaqaqpuq ikualatsinikkut, tipinga ataniup mamaringmagu. ilaqariaqarivuq imigaksamik tunirrutimik ᕔnimik 1-liitamik anginiqaqtumik. 
14niaquujamik qanuittutuinnarngmik nirijariaqanngilasi, igaup iluagut uusimajumigluunniit, nutaamigluunniit piruriiqtumik, ullumi kisiani tavvani guutimut tunirrusiqvigijatsinni nirijunnaqsiqattarngniaqpusi. taanna maligaq atuqtaunginnaqattarialik ᑍmanngalimaaq kinguvaatsinnut, nanituinnaq nunaqaraluarutsi.’”
15“ullumik atausirngmit sapatiup kinguningani, tunirrusilauqtillusi piruqtunik niqiksanik, pinasuarusirngnik 7-luatsianik naasaijuksauvusi. 
16ulluit 50-ngannik, taakkua pinasuarusiit 7-t kinguningani sapatiup sivulliqpaap qautuinnangani, tunirrusiqtuksauvusi atanirngmut piruqtunik niaquujaksanik nutaanik. 
17nanituinnaq nunaqaraluaruvit, marruungnik niaquujangnik uusimajuungnik tunirrusiriaqaqpusi atanirngmut tunirrusirngniup saniagut. uusimajuuk taakkuak sanasimajariaqaqpuuk niaquujamit uquᒤnniqaqtumik 2-kiluguraammik puvallaqsautiqaqlunilu tunirrutigijaujariaqaqpuuk piruqtut niqikᓮt sivuulliqpaat tunirrutauninginni atanirngmut. 
18taakkua niaquujat tunirrutaujut ilaqariaqaqput siipiup nurranginnik angutinik 7-nik, atunit arraaguqaqlutik atausirngmik qanuinniqangitsiaqlutik, ilaqarngmilutik immuksiugaup pangninganik atausirngmik innammariungittumik, siipiullu angusallungingnik marruungnik. taakkua atanirngmut ikualatsinikkut tunirrutigijaujariaqaqput, niaquujat ᕔniillu tunirrutauqasiutilutik, ikuallaglugit, taakkua tipingit ataniup mamaringmagit. 
19suli tunirrusikkanniriaqarivusi guutsimik angusallurngmik atausirngmik, ajurngniit pitjutigillugit, marruungniglu siipiup nurrangingnik atausirngmik arraaguqaqtuungnik ilagijautsiarngniq pitjutigillugu. 
20tunirrusiqtitsiji tunirrusiqtitsijariaqaqpuq siipiup nurrangingnik marruungnik, ilaqaqlutik niaquujamik niqikᓮt piruqtut sivulliqpaanginnik. taakkua atanirngmut tunirrutiit itjurngᓁttuuvut. 
21ullumi tavvani ᑍᒤliuqvigijatsinni katimajariaqaqpusi tuksiaqatigiiklusi qautamaaqsiutinik pinasuagarngnit nuqqangalusi. tamanna maligaq ilinganiarngmat ᑍmanngalimaamut, nanituinnaq nunaqaraluarutsi.
22piruqtunik niqiksanik katiqsuiliraangatsi, piruqsiivitsi sinaaniittut katiqsurngniarasigit, katiqsuilusilu nakanngitasi utiqviginiarasigik. tamakkua ajuqsaqtunut nunatuqaqangittunullu amiakkugijariaqaqpasi. uvanga ataniugama ilitsi guutisi.”
23ataniup muusisi uqautivaa, 
24“iisaᕅlimiut uqautikkit: ulluit sivuliqpangani taqqiit 7-nganni taᕾqsiviqariaqaqpusi, katimajariaqaqpusilu tuksiaqatigiingnirngmut, tittulautiit nilliqpata. 
25qautamaaqsiutitsinnik pinasuagarngnik nuqqangajuksauvusi, tunirrutiksaniglu ikualatitaksanik tunirrusiqtuksauvusi atanirngmut.”
26ataniup muusisi uqautivaa, 
27“ulluit qulingani tavvani taqqiit 7-nganni arraagutamaaqsiut ajurngnirngnit isumagijunᓁqtauvik nalliutivuq, katimalusi tuksiaqatigiigitsi niritᑍlilusilu, atanirngmullu tunirrusiqlusi ikualatsinikkut. 
28ullumi tavvani pinasuariaqanngilasi qautamaat pinasuaqpaktatsinnik, taanna ulluq ajurngnirngnit isumagijunᓁqtauviungmat, ajurngnisi isumagijunᓁqtaungmata ataniup guutisi saangani. 
29nalliat nirijuq ullumi tavvani inuuqatigijaunirngmit avitaujariaqaqpuq. 
30uvangalu asiruiniaqpunga inuuqatigiinit tavvanngat nalliannik sanajuqaqpat ullumi tavvani. 
31tavvani sanajuksaunngilasi sunamigluunniit. tamanna maligaq ᑍmanngalimaaq aturngniaqpuq kinguvaatsinnullu, nanituinnaq nunaqaraluarutsi. 
32ulluq taanna sapatiungmat taᕾqsivik ilitsi pillusi. tavvani nirijariaqanngilasi. ulluit 9-nganit unnuktumit pigiaqlugu taanna ulluq unnunganut isuqaqlugu, sapati taanna kamagisiaqtaksarivasi.”
33ataniup muusisi uqautivaa, 
34“iisaᕅlimiut uqautikkit, taqqiit 7-nganni ullungata 15-nganni ataniup nalliunniqsiuqvinga tupiqsimanirngmut nalliutivuq, nalliutisimavagluni ullunik 7-nik. 
35taakkua ulluit sivulliqpaanganni katimajariaqaqpusi tuksiakatigiiklusi; sunamigluunniit sanajuksaunngilasi. 
36ullunik taakkunani 7-nik ikuallaglugit tunirrusiqataqtuksauvusi atanirngmut, ulluit 8-ngani katimajuksauvusi tuksiaqatigiiklusi tunirrusiqlusilu ikuallalugit atanirngmut. taanna tavva nuqqautisi sunamigluunniit sanajuksaunngilasi.
37(taakkua tavva ataniup nalliunniqsiuviuqattaqujangit, taakkunani katiqatariaqaqpusi tuksiaqatigiiklusi, niqiksaniglu ikualatitaksanik tunirrusiqattariaqaqpusi atanirngmut, niaquujaksaniglu, ᕔnimiglu. taakkunani qautamaat tunijaujarialingnik tunirrusiqattariaqaqpusi. 
38taakkua tunirrusirngniit ataniup sapatingita asiagut tunirrusirngniuvut, amma suli tunirrusiriaqarngnitsi pijariaqaqtut qaakkanniaguurivut angirutiqarumanirngmulluunniit, tunirrusirumanirngmulluunniit).
39piruqsianik niqiksanik katiqsuijariirutsi, taakkua nalliunniqsiurngniit atuqattariaqaqpasi, taqqiit 7-ngata ullungata 15-ngani pigiaqlugu ullunik 7-nik; taakkua ulluit sivulliqpaangat qikaqviujariaqaqpuq, ulluillu taakkua 8-ngat qikaqviujariaqarivuq. 
40taakkua ulluit sivulliqpaangani napaaqtuit paurngangita piuniqpaanginnik pijariaqaqpusi, napaaqtullu paaminik atiliit avalangajunginnik napaaqtullu uqaujaqquqtujuit avalangajunginnik pijariaqarivusi, quviasuglusi ataniup guutitsi saangani nalliunniqsiuriaqaqpusi ullunik 7-nik. 
41nalliunniqsiurngniq tamanna quviasuutigisiuk ullunik 7-nik arraagu tamaat. tamanna maligaq kamagijautsiariaqaqpuq ᑍmanngalimaaq kinguvaarijumaaqtatsinnit; nalliunniqsiuqattariaqaqpasi taqqiit 7-ngani. 
42tupirngmiitsariaqaqpusi ullunik 7-nik; tamarngmik iisaᕅlimiut tupirngmiitsariaqaqput. 
43kinguvaasi qaujimaqullugit uvanga iisaᕅlimiut tupirngmiutautilaurakkit itjiptimit ᑍtsumani aullaqtinnakkit. uvanga ataniugama guutisi.”
44ᑍᒤmat muusisiup iisaᕅlimiut ataniup nalliunniqsiuqviuqujanginnik naluᓁqsivigiᕔt.
