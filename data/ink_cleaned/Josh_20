1ataniup jaasua uqautivaa uqaqluni, 
2“uqautjigit iisaᕅlimiut inunginnik, ‘iglugasangnik nirualiritsi qimaaviksanik, tamanna uqausirilaurakku ilitsinnut muusisikut. 
3nalliat inuuqatiminik tuqutsiguni pijaaringilluni tuqutsigasuangilluniluunniit qimaaviksaqaqullugu iglugasangnut; taakkua iglugaᓮt qimaaviksauqullugit akiniarasuaqtunit. 
4inuk qimaajunnaqullugu taakkununga iglugasangnut nalliannutuinnaq, iglugaᓮt itiqtaqvinganiittunut angajuqqaanut unikkaarunnaqullugu piusirilauqtaminik; tavva taakkua itiqtitaksarivaat iglugasangnut, ilataarilugu angirraksanganiglu tunisivigilugu, tavvani iniqatsiaqullugu. 
5akinasuaqtumulli qiniriaqtaukpat maliktauluni, iglugasangniittut inunginnit qiniriaqtumut tunijaujuksaunngilaq; saputijaksarivaat pijaarinani tuqutsilaurngninga pitjutigilugu, kisianili taatsuminga inuuqatiminik sivuningagut ninngaumaviqalauqtuviniujuksaunngilaq. 
6tavvani iglugasangniittuksauvuq inuit saangani iqqaqtuqtaulaunginnirngmini, uvvalu tunirrusiqtitsijiit angajuqqaanga tavvaniittuq tuqulaunginningani: kingurngagut taanna angut tuqutsisimajuq utiqtuksauvuq iglugasangnut nunaminut igluminullu angirraqluni, nunamut qimalauqtaminut.’”
7ᑍᒤmmat kitis galiliamiittuq saniqvaktauvuq qaqqaniittuq napatalimi, sikimlu ivuᕅtiup qaqqanginniittuq; kiriat-arapalu taanna Hiparan, juutaup qaqqanginniittuq. 
8juartaniup kuungata akianiittuq jirikuup siqiningata nuivianiittuq, tikkuaqsivut pijaarmik inuqangittumi maniᕅnnarngmiittumik, ruupiniup nunanganiittumik, raamatlu giliatimiittuq, gaat kinguvaangita nunanganiittuq, guulanlu paasanimiittuq, maanasiup kinguvaangita nunanganiittuq. 
9iglugaᓮt taakkua niruaqtauvut qimaaviksaullutik inulimaanut iisaᕅlitinut, inuuqatiksajarinngitanginnullu nunaqaqtunut iisaᕅlimi, nalliat tuqutsijuq pijaaringilluni qimaaviksaqaqullugu iglugasangnut taakkununga, akiniarasuaqtunut tuqutauqunagu, inuit saangani iqqaqtuqtaulauqqaangilluni.
