1muusisiup iisaᕅlimiut kinguvaanguqatigiingita sivuliqtingit uqaqvigiᕔt, iisaᕅlimiut pitjutigillugit, uqaqluni, “imaak ataniq piqujivuq: 
2angut atanirngmut angirutiqaqpat, asitjiriaqanngitaminik, uqausirijani siqumitsariaqanngilaa; uqausirijalimaangit qaninganit anijut maligiaqaqᐰt.
3arngnaqluunniit atanirngmut angirutiqaqpat, asitjiriaqanngitaminik ataatami iglungani iniqaqluni inuusuktuuluni, 
4ataatangata arngnaup angirutinga tusaqluniuk asitjiriaqanngitaminik angirutiqaqtillugu, ataatanga nillingippat, angirutigit tavva kajusijariaqaliqput, angiqatigiigutigijalimaani maligiaqaliqᐰt. 
5ataatangatali angirutingit tusaqlugit kajusiqungippagit, tavva angiqatigiigutilimaangit kajusijunnarngnianngilat; ataniullu angirutinginnik maligiaqarunᓁqtinniaqpaa ataatangata saalagingmagu.
6uitaaqpat, angirutiminik kajusititsijariaqaqluni angirutimigluunniit maligiaqaqtaminik uqaqsimaluni asitjiriaqanngitaminik, 
7uingata nuliami angirutinga tusaqluniuk, nilliutigingillugulu ullumi tusaqvingmini, angirutinga kajusijariaqaqpuq, angiqatigiigutinga asitjiriaqanngitanga kajusijariaqarngniaqpuq. 
8uingatali nuliami angiqatigiingninga tusaqluniuk ullumi tavvani tusaqvingmini kajusiqungippagu, angirutinga tavva siquminniaqpaa angiqatigiiguti uqausirilauqtanga, maligiaqallariglugu, tavva ataniup maligiaqarunniiqtinniaqpaa.
9uiggarngniullu angirutaa arngnaulluunnii avitausimajuup angirutaa, asitjiriaqarngnagu angirutiliarisimajanga, kajusijariaqaqpuq.
10uimi iglunganiilluni angirutiliuqpat, asitjiriaqanngitaminut imminik ajuliqtippat, taanna angirutinga kajusijariaqaqpuq, 
11uingata angirutinga tusaqluniuk, nilliutigingillugulu ullumi tusaqvingmini, uingata saalaginasuangippagu, angirutinga kajusijariaqaqpuq, angiqatigiigutilimaangit asitjiriaqanngitangit kajusijariaqarngniaqput. 
12uingatali angiqatigiingninga tusaqluniuk ullumi tavvani tusaqvingmini kajusiqungimmarikpagu, tavva uqausirisimajalimaangit siquminniaqᐰt, asitjiriaqarngnagit uqausirisimajaraluangit, kajusinianngilat; uingata aturunᓁqtimmagit, tavva ataniup maligiaqarunᓁqtinniaqpaa. 
13angiqatigiigutigisimajalimaangit, asitjiriaqarngnagillu angirutiviningit imminut, uingata kajusititsunnaqᐰt, uvvaluunniit aturunᓁqtitsunnaqᐰt. 
14uingali tamakkuninga nillirutiqangippat qauvakkaluaqtillugu, tavva angiqatigiigutinginnik asitjiriaqanngitaminik kajusititsiniaqpuq; angiqatigiᕔt nillirutigilaungimmagit ullumit sivulliqpaamit tusaraluaramigit. 
15aturunᓁqtippagilli tusalaurngnimita kinguniagut, pasijaksauninganik pisimalirngniaqpuq.”
16tamakkua tavva piquᔧt ataniup atuqtauqulauqtangit muusisikkut, angutiup nuliaminut piniagaksangit, ataataullu paningminut inuusuktuunirngmini ataatami iglunganiinnirngmini piniagaksangit.
