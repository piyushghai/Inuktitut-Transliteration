1guutiulli iqqaumalauqᐰt nuakkut uumajullu uumajuqutiillu umiaqjuarngmiiqatingit. guutilu anuraaliqtitsivuq nunaqjuarngmi, imaqlu tinippalliasilluni. 
2imaullu aniavingit nunaqjuap ataanit qilaullu kuugvingit matujaulauqput, silaluglu qilangmit nuqqaqtitaulluni. 
3imaqlu tinippallianginnalilauqpuq. ulluit 150-t naangmata imaq nunguppallialiqpuq. 
4taqqiit 7-nganni, ullungita 17-nganni, umiaqjuaq iktuqpuq araraat qaqqanginnut nuqqaqluni. 
5imaq ᑍmanngat tinippallianginnalirami taqqiit 10-ngat tikillugu; taqqiit 10-nganni, ullungani sivulliqpaami, qaqqaaluit qaangit saqqipput.
6ulluit 40-t aniguqtillugit, nuaq igalaamik matuiqsivuq sanasimajaminik. 
7tulugarngmiglu tingititsivuq; taanna qangatakatatuinnalauqpuq namutuinnaaqatakluni imaup salualaunginnilimaangani nunami. 
8amma nuaq tuuvimik tingititsigivuq tavvanngat, qaujitjutigijumallugu imaq salualirngmangaat nunami. 
9sulili mivviksaqsinginnami, umiaqjuamut utiqpuq. nuallu pilluniuk itiqtikkivaa, suli imaup nuna uliksimalaurngmagu. 
10ulluniglu 7-nik utaqqilauqluni, suli tuuvik tingitikkivaa umiaqjuamit; 
11tuuvilu utiqpuq unnuktillugu, kingmiaqluni napaaqtuup uqsuksalingnik piruqtuliup uqaujarnganik piirataaqsimajumik; nuaqlu nalujunniiqpuq imaup tinippallialirngninganik nunamit. 
12suli ullunik 7-nik nuaq utaqqikkannilauqluni, amma tuuvik tingitikkivaa; tamatumani taatsumunga utikkannirunniiqpuq.
13nuaq 601-nik arraaguqaliqtillugu, taqqiup sivulliqpaangani, ullungatalu sivulliqpaanganni, imaq saluatsialauqpuq nunami; nuallu umiaqjuap qulinga matuiqlugu takunasuarami, takugit maniraq saluaqtuq takuliqpaa. 
14taqqiullu ᐂppangani, ullungita 27-nganni, nuna panilauqpuq.
15guutilu nuarngmut uqaqpuq, 
16“nuliallu umiaqjuarngmit anilirittik, irngnitillu irngnivillu nuliangit ilagilugit. 
17uumajulimaallu anitiqasiutilugit naksaqsimajatit timiqaqtut tingmiallu, niqjutillu paarnguqtullu nunami tamarngmik unuqtunik qiturngiuqpallialiqullugit nunami, unuqsijuqjuanguliqullugit nunaqjualimaami.” 
18tavva nuaq nuliangalu umiaqjuarngmit anivut, irngnini irngningitalu nuliangit ilagillugit. 
19uumajulimaalluttauq, paarnguqtullu tamarngmik, tingmialimaallu, nunamilu uumajut atunit ilagiiksajaunitik maliglugit anigivut umiaqjuarngmit.
20tavva nuaq tunirrusiqviniuqpuq atanirngmut, uumajullu tamarngmik salumaniraqtaujut pivvigillugit tingmianillu salumaniraqtaujunik, tunirrusiqpuq ikualatitsilluni tunirrusiqvingmi. 
21ataniullu ᓁgamigit tunirrutiit tipitsiariktut, uummatimigut isumaliqpuq, “nunaqjuaq narrunaqtisitilauqsimaniarunniiqpara inuk pitjutigilugu, inuup uummatimigut isumaliurutingit inuusungnirngminit pigiaqlugit piungittualuugaluarngmata; asiruilauqsimaniarunniiqpunga uumajulimaanik ᑍmaak asiruilaurngnittut. 
22nunaqjuaqarngnilimaangani, piruqsiinnarngniaqpuq katitsiviqaqlunilu, niglasukpagluni uqquuvaglunilu, aujaqaqluni ukiuqaqlunilu, ulluqaqluni unnuaqaqlunilu, tamakkua nuqqarngnianngilat.”
