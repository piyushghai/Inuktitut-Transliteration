1uumajualungmiglu takuvunga imavingmit qakijumik, qulinik nagjuqaqtumik 7-niglu niaquqaqluni, nagjungillu atunit angajuqqaaqjuaqsiutinik niaquutiqaqput, niaqunginnilu titiraqsimajuqaqpuq guutimik uqarngniqluutiqaqtunik. 
2uumajualuglu takujara liupartitut tauttuqaqpuq, itigaqaqlunilu nanuqtitut, qaniqaqlunilu laajatitut. turaaguuniullu uumajualuk pijunnarngnirngminik tunisivigivaa angajuqqauvingminiglu ataniuniqjuaminiglu. 
3uumajualuullu niaqungatta ilangat tuqutjutiksaujaqtumik ikiliqtausimavuq, ikiliqtausimaningali mamippuq, nunaqjuarngmiulimaallu kamanirngmut maliliqput uumajualungmik. 
4inuillu turaaguuni tuksiaqvigivaat, pijunnarngnilimaaminik tunisilaurngmat uumajualungmut, uumajualuktauq tuksiaqviuqattarivuq inungnut uqaqlutik, “uumajualuk kinamut atjigijaujunnaqpa, kinalu unatarunnaqpaa taatsuminga?”
5uumajualuglu piujurinirngmik uqarngniqlugunnarngnirngmiglu uqarunnaqtitauvuq, ᑍᒤliurunnaqtitauvuqlu taqqinik 42-nik; 
6guutimiglu uqarngniqluutiqaliqpuq, atinganik iningijanganiglu, qilangmiulimaaniglu. 
7itjurngᓁttuniglu unatarunnaqtitauvuq saalaqarunnaqtitaullunilu. pijunnarngniqaqtitauvuqlu kinguvaariilimaanut inulimaanullu uqausiqaqatigiingittunullu inuukatigiigjuanullu. 
8inuuqatigiigjualimaallu nunaqjuamiittut taatsuminga tuksiaqviqarumaaqput, atingit titiraqtausimangittulimaat silaqjuap pinnguqtitauninganit makpiqtuqani inuusiqarngnaqtuni nurraujaup tuqutaulauqtuup atikkuvinginni.
9“siutiqaqtuq nalliat, tusaqli! 
10nalliat tigujauniarngniruni, tigujauluni kisianiuniaqpuq; nalliallu savigjuamut tuqutauniarngniruni tuqutauluni kisianiuniarivuq. tavvani itjurngᓁttut qinuisaaqujauvut ukpirngnikkut kajusiniqaqlutik.”
11takukkannirivunga uumajualungmik asianik nunaqjuarngmit saqqittumik; marruungnik nagjulingmik nurraujaqtut turaaguunitullu uqallausiqaqpuq. 
12uumajualuullu sivulliup pijunnaqtitaunilimaanganik pijunnautiqaqpuq najuqtamini, nunaqjuarngmiullu tuksiaqtipᐰt uumajualungmut sivullirngmut, ikiqalauqtuugaluamut mamilauqtumut. 
13uumajualuglu kingulliq kamanaqtuqjuanik pinasuarunnaqpuq, aglaat qilangmit ikumamik nunaqjuarngmut kataktitsijunnaqpuq inuit takkuani. 
14kamanaqtulijunnarngnirngminullu nunaqjuarngmiittut uivirriᕔt kamanaqtulinirngnik piniarunnaqtitaugami uumajualuup sivulliup pijunnarngningagut, uumajualuglu sanaqujivuq uumajualuup atjinganik upigusuutigijaujuksamik taatsuminga ikiliqtaulauraluaqluni tuqulaungimmat; 
15uumajualuullu sivulliup atjinnguanga aniqsaaqvigivaa sanasimajuqlu uqarunnaqsivuq, tuqutautitsijunnaqsillunilu tuksiaqviqarumangittulimaanik taatsuminga. 
16inulimaallu, saalauniqpaat pijunnaqtullu, aksuittut aksujullu, pijiit pijiungittullu, naluᓁkkutaqtaaqtipᐰt aggangita taliqpingitigut qaungitigulluunniit, 
17nalliallu niuvirunnanngilaq niurrutiqarunnaraniluunniit naluᓁkkutaqangikkuni uumajualuup atinganik naasautinganigluunniit.
18silatunirngmit una pijariaqaqpuq: tukisijunnaqtuup uumajualuup naasautinga qaujijunnaniaqpaa, taanna naasaut inuup naasautigingmagu, naasautingalu 666-uvuq.
