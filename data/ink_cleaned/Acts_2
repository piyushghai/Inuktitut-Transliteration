1pintikuustiullu ullunga nalliutitillugu, ukpiqtut atangiqlutik katimalauqput atausirngmi. 
2tavᕔnnaqlu tusaqsaujuqaliqpuq qilangmit suuqlu anuriqjuarngmik tikittualungmik, iglulu najuqtangat tatatauvuq tamatumunga. 
3taakkunungalu saqqittuqaqpuq ikumatitut immikkuaqtiqtunik uqaqtitut ᑍᒤttunik, taakkualu atunit najuqtauliqput tamakkununga. 
4tamarngmiglu ilummiqtauvut anirngnirngmit itjurngᓁttumit, uqausirngnullu uqausirinngitamingnut uqallaliqput, ᑍmaak anirngniup itjurngᓁttuup uqarunnaqsitimmagit.
5juutitaqalauqpuqlu juruusalami nunaqaqtunik, ukpirasuatsiaqtunik nunalingnit nakituinnaq pisimajunik. 
6suluksuqjuamiglu tamatuminga tusaramik inugiaktuqjuat kativut, uimmaksimallutiglu, atunit tusaaliramik uqausillaringmiktitut uqallaktunik. 
7quaqsaaramik kamaniaqlutiglu uqaliqput, “ukua inuit uqallaktut galiliamiungunngilaat? 
8qanualugli atunit uqausituqattinnik uqallaktillugit tusaaliqpita? 
9ukunani nunaqaqtugut paartiami mitiamilu, ilaᒤtimi misupuᑍmiamilu, juutiami kapatuusiamilu, paantasimi ᐂsiamilu, 
10puurgiami pampiliamilu, itjiptimi lipiallu ilangani ᓮriniup qanigijanganit, ilangillu ruumaminngaaqsimajut, 
11juutit juutinullu ilagijauliqsimajut, kriitamiullu aᕅpiamillu, tamatta tusaavugut uqausituqattinnik atuqlutik uqausiqaqtillugit guutiup piniarngninginnik kamanaqtunik.” 
12kamaniarngnirngmullu naluliqsimallutik apiqsuqattautiliqput, “qanuq tamanna tukiqaqpaa?” 
13ilangilli mitautiqaqlutik uqaqput, “ukua aangajaaqtut.”
14piitturuusili nikuvilluni 11-it aapuusitaliit ilagillugit, nipiqquqtulluni uqaqpuq, “juutiamiutajusi juruusalamiutaujusilu, tusaalauritsi uvannik, qanuq tamanna tukiqarngmangaat. 
15ukua aangajaarasugijasi aangajaanngilat, maanna 9-muaᑍnnarngmat ullaangulluni. 
16guutiulli pijuqalaaqtumik uqaqtingata juiliup tamanna uqausirisimavaa uqalaurngmat:
17‘ulluit kingullinginni imaak pinasuarumaaqpunga, guuti uqaqpuq,
18ulluni taakkunani pijinnut angutinut arngnanullu
19kamanaqtumiglu saqqititsijumaaqpunga qilangmi
20siqiniqlu qaumajunniirumaaqpuq,
21iᒤtsumaaqpuqlu ataniup atinganut tuksiaqtuq piulijaujumaaqpuq.’
22iisaᕅlimiungujusi, ukua uqausiit naalaksigik: jiisusi naasariitimiuq, pijunnarngniqaqtitaulluni guutimit nalunangittumik takuksaulauqtuq ilitsinut kamanaqtuliniqtigut naluᓁkkutaqtigullu, guuti pinasualaurngmat taatsumuuna, qaujimagatsi tamatuminga. 
23taanna jiisusi, guutiup piqujisimaninga parngnaksimallaringningalu maliglugu ilitsinnut tigujautitaulauqpuq, taanna kikiaktuqtautilauqpasi tuqutautillugulu inungnut ajuqtulijunut. 
24guutiulli makitilauqpaa tuqumit, tuquup aannirngnarngninganit qilarutjaaqluniuk, ajurngnalaurngma taanna tuquᖎnnariaksaq. 
25ᑍvitiup taanna uqausirisimangmagu,
26ᑍᒤmmat uummatiga quviasuliqpuq, qaniralu niqtuiliqpuq;
27tuqungajut ininganut tarngnira qimangnianginnaviuk,
28takutipparngmalu aqqummik inuusirngmu saanngajumik;
29inuuqatikka, qulangillunga sivulirilauqtattinnik ᑍvitimik uqautijunnaqpatsi, ᑍnna tuqulauqpuq iluviqtaullunilu, maannalu ullumi iluvinga maaniippuq. 
30ᑍviti guutiup pijuqalaaqtumik uqaqtigilaurngmagu, qaujimalauqpuqlu guutiup angimmarikvigilaurngmagu; kinguvaangata ilangannik angajuqqaaqjuannguqtitsiniarngniraqluni ᑍvititut. 
31qaujilauqpuqlu guuti qanuiliulaarngmangaat, ᙭stuusiup makilaarngninganik uqarami,
32taanna jiisusi guutiup makitilauqpaa tuqumit, uvagullu tamatta tamatuminga qaujisimavugut. 
33taanna qummuaktitaugami guutiup taliqpianiippuq, ataataup angirutigisimajanganik tunisiviulluni anirngnirngmik itjurngᓁttumik, taatsuminga tavva kuvisilauqpuq, maanna takujasinnik tusaqtatsinniglu. 
34ᑍvitili qilalialaunngilaq uqalauqpuqli,
35akiraqtuqtingnik itigangnut ikurraliutjiqqaaqtinnanga.’
36ilitsi iisaᕅlimiungujusi tamatsi, qaujimatsialiritsi jiisusi kikiaktulauqtasi, taanna guutiup ataninnguqtilauqpaa ᙭stuusinnguqtillugulu.”
37inuilli tamatuminga tusaramik uummatimigut killiktauvut, piitturuusimullu aapuusitalingnullu uqaliqlutik, “inuuqativut qanuqli pinialiqpitaa?”
38piitturuusiullu uqautiᕔt, “qaqialiritsi, paaptitaulusilu tamatsi jiisusi ᙭stuusiup atingani, ajurngnirngmit isumagijunᓁqviuqullusi; anirngniullu itjurngᓁttuup tunirrutaanik piniaqpusi tavva. 
39tamanna ilitsinnut angirutausimavuq qiturngatsinnullu ungasiktumiittunullu taᒤnnut, ataniup guutitta imminut ᕾqujalimaanginnut.”
40piitturuusiullu uqaqvigiᕔt uqausirngnik unuqtunik atuqluni inaksuqᐰllu uqautillugit, “piulijauliritsi ukua inuqatigiigjuat piungittulijut asiruqtauniksanginnit.” 
41tavva unuqtut uqausinginnik ukpiliqtut paaptitauvut, ullumilu tavvani ukpiqtunut ilaliutijut 3,000-t qanigijaaniilauqput. 
42taakkualu ilinniaqattalilauqput aapuusitalingnit ilagiitsiaqlutiglu, niriqatigiilutik tuksiaqatigiiqattaqlutiglu.
43inulimaallu kappiasulilauqput; aapuusitaliktigut kamanaqtut naluᓁkkuᑍllu unuqtut pinasuaqtaulaurngmata. 
44ukpiqtulimaallu katimatsialauqput piqutimingniglu katutjitsiaqlutik; 
45piqutitik nunaqutitiglu niutrutigilauqᐰt akingillu ukpiqtulimaanut tuniuqqautigillugit, pijariaqarngningit maliglugit. 
46qautamaallu katimaqattalauqput tuksiaqvigjuami atautsikkut, niaquujamiglu aviktuivaklutik angirramingni, quviasuglutiglu niriqatigiiqattalauqput uummatimiktigut annirutjiniqaratik, 
47guutimik niqtuiqattalauqput, inulimaanullu quviagijaullutik. qautamaallu ataniup piulijauvalliajunik ilataaqtippallialauqᐰt.
