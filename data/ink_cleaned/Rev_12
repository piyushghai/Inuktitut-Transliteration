1qilangmilu takulimanangillariktumik saqqittuqaqpuq, arngnamik annuraaqsimajumik siqinirngmik, itigangillu atimiutaqaqput taqqirngmik, niaquutiqaqlunilu ullurianik 12-nik. 
2taannalu nutaraksaqarami irngnisuliqpuq, irngnisungnirngmullu aanniamut nipaavuq, aksualuglu aanniavuq irngnilirami.
3suli saqqittuqarivuq takulimanangittumik qilangmi; takugillu aupaqtumik turaaguunimik angijuqjuarngmik saqqittuqaqpuq, niaquqaqtumik 7-nik quliniglu nagjuqaqtumik, angajuqqaaqsiutiniglu niaqulimaangit niaquusiqsimallutik. 
4ulluriallu pingasuilillugit pingajungit pamiurngminut tiigaqᐰt qilangmi, nunaqjuarngmullu kataktillugit. turaaguunilu arngnaup irngnisuktuup saanganiiliqpuq, irngniarijanganik nirijumalluni anituaqpat; 
5arngnaqlu irngniqtaaqpuq, inuqatigiigjualimaanik aulatsijuksamik ajauppiaqaqluni savirajangmik, nutarakulugli arngnaup qitungaqtaanga ᐂjauvuq qummuaktitaulluni guutimut iksivautaqjuanganullu, 
6arngnaqlu qimaavuq inuqajuittumut, iniqaliqpuqlu guutiup atuinnaruqsimajangani, tavvani kamagijaunialiqluni ullunit 1,260-nik.
7tavva qilangmi unataqtuqaliqpuq, ᒤkul ᐂngiliqutingillu unataliqput turaaguunimut; turaaguunilu ᐂngiliqutingillu unataliqput; 
8turaaguunili saalagijauvuq qilangmilu iniksaqarunniiqtitaullutik. 
9turaaguunilu angijuqjuaq ammut igitauvuq, taanna quglugiatuqaq, piungittumik saataanasimiglu ᑍjaujuq, silaqjuarngmiulimaanik uiviriksiji; nunaqjuarngmut igitauvuq, ᐂngiliqutingillu ilagillugit igitauqatauvut.
10qilangmillu nipiqjuarngmik tusaqpunga, uqaqtumik, “maanna guutiup piuliksininga pijunnarngningalu guutittalu ataniuvinga ᙭stuusingatalu pijunnaqtitauninga tikipput, qatanngutittinnik akiraqtuqti igitausimangmat, ᑍmanngat akiraqtuqpalauqtuq ullukkut unnuakkullu guutitta saangani. 
11qatanngutitta saalagilauqpaat nurraujaup aungagut sulitsiarngnirngmiglu uqausiqarngnirngmigut; inuusiqtik annirinagu tuqulaurngmata. 
12ᑍᒤmmat qilangmiutaujusi quviasuliritsi, tavvanilu iniqaqtusi! kappiannamiigli, nunaqjuarngmiutaujusi imaqvingmiutaujusilu, saataanasiup tikivvigingmasi ninngaumajuqjuangulluni, qaujimagami piviksakittuulirngnirngminik!”
13turaaguunilu qaujilirami igitausimanirngminik nunaqjuarngmut, arngnaq qiniliqpaa taanna irngniqtaalauqtuq. 
14arngnaqli tunisiviuvuq nakturaligjuap isarungingnik tingiluni qimaajunnaqullugu inuqajuittumut, tavvani kamagijauqullugu piviksanga naalaunginningani, arraagunik pingasunik napparngmiglu. 
15tavva turaaguuni qanirngmigut imarngmik anititsivuq kuuktutitut, arngnaq imarngmut saqvauqullugu. 
16arngnaqli nunaqjuarngmut ikajuqtauvuq, nunaqjuap qanini ᐂttaqlugu imaaqjuaq turaaguuniup qaninganinngaaqtuq imiqpaa. 
17turaaguunilu ninngakpuq arngnamut, arngnaullu kinguvaangita amiakkunginnik unatariaqpuq, taᒤnnik guutiup piqujanginnik naalaktunik sulinirngmiglu jiisusiup saqqitilauqtanganik maliktunik.
