1tavva ulajujarngmit ataniq uqaqpuq juupimut, uqaqlunilu:
2“qanuittuuva taanna ilisimaniungittumik uqausilik?
3angutillariktitut tatsirusilirit,
4naniilauqpiit nunaqjuarngmik tunngaviliuliqtillunga?
5kina nunaqjuap anginiksanganik qaujimalauqpa?
6sunamulli nunaqjuap tunngavingit napatitauvat?
7ᑍtsumani ulluup qaulirngningani ulluriat inngiqatigiilaurngmata,
8kialu imaqviup ukkuaqjuanga matusimavauk?
9imaqjuaq nuvujanik annuraaqtilauqpara,
10imaqjuallu aviksimatjutiksangit naluᓁlauqpakka,
11uqautillugulu, ‘tikitsariaqaqtavit ungataanuuriaqanngilatit,
12ᑍmanngat inuuliravit ullaakkut qauliqullugu tilisilauqsimaviit,
13qauvallialiqpat nunaqjuaq isuagut tigujauqullugu,
14tavva asitjiqtaugajaqpuq marratitut uutaullutik taqsaqtaaqtutitut,
15ulluup qaumaninga qaumaluarngmat piungittulijunut,
16imaqviup iluani nunamit kuvijunualauqsimaviit?
17tuquup itiqtaqvinganik takutitaulauqsimaviit?
18qaujimagalakpiuk nunaqjuaq qanuq anginiqarngmangaat?
19qaumajuup iningata aqqutinga qaujimaviuk?
20taakkua inigijanganuarutjijunnaqpiit?
21qaujimajutit, ᑍtsumani inuusimalilauravit,
22qannikᓮt aputit ininginnut itilauqsimaviit,
23tavvaniitippakka akaungittuqtaqaliqtumut qumiutigillugit,
24qaumajuup pigiarngningata aqqutinganuariamik qaujimaviit?
25kina itiqsaliulauqpa silaluup kuviviksanganik?
26silaluktitsilluni nunamut inuqangittumut,
27imiqtitsijumalluni nunamik paniqtumik imiruktumiglu,
28silaluk ataataqaqpaa?
29kinamut siku irngniarijausimavaa?
30imiq ujaraktitut sititigiliqattaqpuq,
31sakiattiat uiguliriinguningit qilaksurunnaqpigiit?
32ulluriat saqqititsunnaqpigiit nalliunningit nalliutijaraangata,
33qilaup aaqqiksimanirijariaqaqtanginnik qaujimaviit?
34nuvujanut ᕾgalaaqlutit tilisijunnaqpiit?
35qaummallangnik tilisijunnaqpiit namut kalliqujilutit,
36kina silatunirngmik nuvujanut pititsiva?
37kina silatunirngminut nuvujanik naaᓮjunnaqpaa?
38nuna silalungmut qausiqtitaujaraangami sitiktititauvakpaa
39laajat niqiksanginnik uumajuqsiurunnaqpiit?
40sitimingni ijiqsimalutik aqupitillugit,
41kina tuluᒊt niqiksanginnik tunisivakpa?
