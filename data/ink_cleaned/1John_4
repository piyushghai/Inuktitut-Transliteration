1nagligijakka, anirngnilimaat ukpiriniarasigik, anirngniilli uuktuqsigik guutimit pingmangaata; unuqtut sulinatik pijuqalaaqtumik uqaqtiuniraqtut namutuinnaq ᐂsimangmata silaqjuarngmut. 
2imaak qaujimajunnarngniaqpasi anirngniq guutimit pisimangmangaat: anirngnilimaat naluᓁqsijut jiisusi ᙭stuusimik timitaaqsimajumik taakkua guutiminngaaqsimavut. 
3anirngnilimaallu jiisusimik timitaaqsimajumik naluᓁqsingittut guutiminngaaqsimanngilat. taannalu anirngniq ᙭stuusimik akiraqtuqtumit pisimavuq, tusaqsimajasi tikilaaqtillugu, maannalu tamaaniiliriiqpuq silaqjuarngmi.
4qiturngaapikka, guutimut pigijauvusi, taakkuningalu saalaqaqpusi; taanna ilutsinniittuq pijunnarngniqsaungmat silaqjuarngmittumit. 
5taakkua silaqjuarngmiutauvut, ᑍᒤmmat silaqjuap pinginnik uqaqattaqput, silaqjuarngmiullu naalakᐰt. 
6uvagulli guutiup pigivaatigut. guutimik qaujimajunut naalaktauvugut, guutimillu pingittuup naalanngilaatigut. tamatumunga qaujimajunnaqpugut anirngniit sulijut anirngniillu tammaqtitsijut nalliangungmangaata.
7nagligijakka, nagliktigiilauqta; naglingniq guutimit pingmat, nagligusuktuqlu guutimit irngniangusimavuq guutimiglu qaujimalluni. 
8nagligusungittuqli guutimik qaujimanngilaq; guuti naglingniungmat. 
9guutiup naglingnini akunnattinnut saqqitilauqpaa, guutiup irngnituani tililaurngmagu silaqjuarngmut, uvagut taatsumuuna inuuqulluta. 
10tamanna tavva naglingniq, guuti nagligisimagattiguungittuq taatsumali nagligingmatigut irngninilu tililaurngmagu ajurngnivut taatsumuuna isumagijunᓁqtauqullugit.
11nagligijakka, ᑍmaak guutiup nagligitigikpaatigut, uvaguttauq tavva naglitigiiktuksauvugut. 
12guutimik takujuqalauqsimanngilaq; nagligiqattautiguttali, guuti iluttinniippuq naglingningalu iluttinni naammaksivuq.
13tamatumuuna qaujitjutiqaqpugut taatsumaniinnatta taannalu iluttinniimmat, nangminiq anirngnirngminik tunisivigilaurngmaatigut. 
14takusimavugut naluᓁqsivugullu ataataup irngnini tililaurngmagu silaqjuarngmiunut piulijiuqullugu. 
15nalliat jiisusi guutimut irngniuninganik naluᓁqsijuq, guuti taatsumaniippuq, taannalu guutimiilluni. 
16guutiullu naglingninga uvattinnut nangminiq qaujimallugu ukpirivavut.
17tamatumuuna naglingniq naammaksititautsiaqpuq uvattinnut, qulangitjutiksaqaqulluta iqqaqtuivik nalliutikpat, taanna ᑍᒤttuungmat uvaguttauq ᑍᒤttuugivugut. 
18naglingniq sivuuraniqtaqanngilaq, naglingniup naammaksitsiaqtuup sivuuraniq anitippaa. sivuuraniq sugiaqtaunirngmik pitjutiqarngmat, sivuurajuullu naglingniq naammaksitisimanngilaa.
19naglingniqaqpugut, taatsuma nagligiqqaalaurngmaatigut. 
20nalliat, guutimik nagligusungniraqpat, qatanngutiminiglu uumisugluni, taanna saglutujuuvuq; qatanngutini takujunnaqtani nagligijunnangikkuniuk, guuti takulauqsimanngitani nagligijunnangilaa.+ 
21taatsuma tunisivigivaatigut piqujamik, imaak nalliat guutimik nagligusukkuni inuuqatiminiktauq nagligusuktuksauvuq.
