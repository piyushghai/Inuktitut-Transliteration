1ᑕᖅᑮᑦ 10-ᖓᑦᑕ ᐅᓪᓗᖏᑕ 10-ᖓᓐᓂ ᐊᕐᕌᒍᐃᑦ 9-ᒋᓕᖅᑕᖓᓂ ᔨᑎᑬᐊᐅᑉ ᐊᖓᔪᖅᑳᖅᔪᐊᖑᕕᒋᔭᖏᓐᓂ, ᓂᐱᑯᓁᓴ ᐅᓇᑕᖅᑎᖁᑎᓕᒫᒥᓂᒃ ᐃᓚᖃᖅᓗᓂ ᐅᓇᑕᕆᐊᖅᐳᖅ ᔪᕉᓴᓚᒧᑦ, ᐃᒡᓗᒐᓴᒡᔪᐊᑦ ᐃᓗᒪᓪᓗᒋᑦ ᑕᖕᒫᖅᑎᖅᐳᑦ ᓴᐴᓗᑕᓕᐅᖅᓗᑎᒡᓗ ᐃᒡᓗᒐᓴᒡᔪᐊᑦ ᑬᕙᓪᓚᓯᒪᓪᓗᒋᑦ ᔨᑎᑬᐊ ᐊᑭᕋᖅᑐᓕᓚᐅᕐᖕᒪᑦ ᓂᐱᑯᓁᓴᒥᒃ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᓐᓂᒃ. 
2ᐃᒡᓗᒐᓴᒡᔪᐊᒥᐅᓪᓗ ᑍᒤᓕᖓᓪᓗᒋᑦ ᓱᕖᕈᑎᓯᒪᕔᑦ ᔨᑎᑬᐊᐅᑉ ᐊᖓᔪᖅᑳᖅᔪᐊᖑᓂᖏᑦᑕ ᐊᕐᕌᒍᐃᑦ 11-ᖓᓄᑦ ᑎᑭᓪᓗᒍ. 
3ᑕᖅᑮᑦ ᓯᑕᒪᖓᑦᑕ ᐅᓪᓗᖏᑕ 9-ᒋᓕᖅᑕᖓᓂ ᐊᕐᕌᒍᒥ ᑕᕝᕙᓂᑦᓮᓐᓇᖅ, ᑳᖕᓇᖅᑐᖅᔪᐊᖃᓕᖅᐳᖅ ᐃᓄᐃᑦ ᓂᕆᔭᒃᓴᖃᕈᓐᓁᖅᓗᑎᒃ. 
4ᐃᒡᓗᒐᓴᒡᔪᐊᑦ ᐊᕙᓗᖅᔪᐊᖓ ᓯᖁᑦᑎᖅᓗᒍ ᐊᖕᒪᖅᐹᑦ, ᑲᐅᓪᑎᐊᒥᐅᓄᑦ ᐃᒡᓗᒐᓴᒡᔪᐊᑦ ᐃᓗᒪᔭᐅᒐᓗᐊᖅᑎᓪᓗᒋᑦ, ᐅᓇᑕᖅᑎᓕᒫᑦ ᐅᓐᓄᐊᒃᑯᑦ ᐊᓂᐅᖅᑲᖅᐳᑦ ᐊᖓᔪᖅᑳᖅᔪᐊᒧᑦ ᐱᕈᖅᓰᕕᖁᑕᐅᓂᕋᖅᑕᐅᔪᖅ ᐊᖅᑯᑎᒋᓪᓗᒍ. ᐊᕙᓗᖅᔪᐊᑉ ᒪᕐᕉᓕᖅᑲᖓᓂᖓᑕ ᐊᑯᓐᓂᖓᒎᖅᓗᑎᒃ, ᔪᐊᕐᑕᓂᐅᑦ ᓇᖅᓴᖓ ᑐᕌᖅᓗᒍ ᕿᒫᕗᑦ. 
5ᑲᐅᓪᑎᐊᒥᐅᓪᓕ ᐅᓇᑕᕐᑎᖁᑎᖏᓐᓄᑦ ᐊᖓᔪᖅᑳᖅᔪᐊᖅ ᔨᑎᑬᐊ ᐅᓇᑕᖅᑎᖁᑎᖏᓪᓗ ᒪᓕᒃᑕᐅᒐᒥᒃ ᐊᖑᔭᐅᓪᓗᑎᒃ ᑎᒍᔭᐅᕗᑦ ᔨᕆᑰᑉ ᓴᓂᐊᓂ; ᐅᓇᑕᖅᑎᖁᑎᖏᓪᓗ ᓇᒧᑐᐃᓐᓇᖅ ᐊᑦᑎᖅᐳᑦ. 
6ᔨᑎᑬᐊ ᐋᑕᐅᕗᖅ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᓄᑦ ᓂᐱᑯᓁᓴᒧᑦ, ᑖᓐᓇ ᐃᒡᓗᒐᓴᖕᓃᑉᐳᖅ ᕆᑉᓚᒥᒃ ᐊᑎᖃᖅᑐᓂ, ᑕᕝᕙᓂ ᓂᐱᑯᓁᓴᐅᑉ ᐃᖅᑲᖅᑐᖅᐹ ᓱᒋᐊᕋᒃᓴᕈᖅᑎᓪᓗᒍ. 
7ᔨᑎᑬᐊ ᑕᑯᓐᓇᖅᑎᓪᓗᒍ ᐃᕐᖕᓂᖏᑦ ᑐᖁᕋᖅᑕᐅᕗᑦ, ᓂᐱᑯᓁᓴᐅᓪᓗ ᔨᑎᑬᐊᐅᑉ ᐃᔨᖏᒃ ᖄᖅᑕᐅᑎᑉᐰᒃ, ᐊᖅᓵᖅᑑᔭᓄᓪᓗ ᐊᑦᑐᖏᖅᓱᖅᓗᒍ, ᐹᐱᓘᓂᒧᑦ ᐊᐅᓪᓚᕈᑎᕚ.
8ᑕᖅᑮᑦ ᑕᓪᓕᒪᖓᑦᑕ ᐅᓪᓗᖏᑕ 7-ᖓᓐᓂ ᐊᕐᕌᒍᐃᑦ 19-ᒋᓕᖅᑕᖓᓐᓂ ᓂᐱᑯᓁᓴᐅᑉ ᐊᖓᔪᖅᑳᖅᔪᐊᖑᕕᒋᔭᖏᓐᓂ ᐹᐱᓘᓂᒥᐅᓄᑦ, ᓂᐳᔭᕋᑕᓐ ᐅᓇᑕᖅᑎᖁᑎᖏᑕ ᐊᖓᔪᖅᑳᖓᑦ ᔪᕉᓴᓚᒧᐊᖅᐳᖅ. 
9ᐊᑕᓂᐅᑉ ᐃᒡᓗᖓ ᐃᑯᐊᓪᓚᒃᐹ, ᐊᖓᔪᖅᑳᖅᔪᐊᓪᓗ ᐃᒡᓗᖓ, ᐃᒡᓗᓕᒫᓪᓗ ᔪᕉᓴᓚᒦᑦᑐᑦ; ᐱᒻᒪᕆᓕᒫᓪᓗ ᐃᒡᓗᖏᑦ ᐃᑯᐊᓪᓚᒃᑕᐅᕗᑦ. 
10ᑲᐅᓪᑎᐊᒥᐅᑦ ᐅᓇᑕᖅᑎᖁᑎᓕᒫᖏᓪᓗ, ᐅᓇᑕᖅᑐᒃᓮᑦ ᐊᖓᔪᖅᑳᖓᓐᓂᒃ ᓴᐳᓐᓂᐊᖅᑏᑦ, ᔪᕉᓴᓚᐅᑉ ᐊᕙᓗᖅᔪᐊᖓᓂᒃ ᓯᖁᑦᑎᕆᕗᑦ. 
11ᑕᕝᕙ ᓂᐳᔭᕋᑕᓐ ᓴᐳᓐᓂᐊᖅᑎᓄᑦ ᐊᖓᔪᖅᑳᖑᔫᑉ ᐃᓄᐃᑦ ᐃᒡᓗᒐᓴᖕᓂ ᐊᒥᐊᒃᑰᓯᒪᔪᑦ ᑎᒍᓪᓗᒋᑦ ᐹᐱᓘᓂᒧᑦ ᐊᐅᓚᕈᑎᕔᑦ, ᓴᓇᔪᓐᓇᖅᑐᑦ ᐊᒥᐊᒃᑯᕕᓂᖏᑦ ᐹᐱᓘᓂᒥᐅᓄᓪᓗ ᐃᓚᒋᓕᐅᑎᓂᑰᓕᖅᑐᑦ. 
12ᐃᓄᐃᓪᓕ ᐊᔪᖅᓴᕐᖕᓂᖅᐹᖑᔪᑦ ᐃᓚᖏᓐᓂᒃ ᓄᓇᖁᑎᖃᖏᓐᓂᖏᓪᓗ ᕿᒪᒃᑕᐅᑎᑉᐰᑦ ᔫᑕᒥ, ᐸᐅᕐᖓᓂᒃ ᐱᕈᖅᓰᕕᖕᓂᓗ ᐱᕈᖅᓯᖅᕕᓕᕆᔨᓐᖑᖅᑎᓪᓗᒋᑦ.
13ᑲᐅᓪᑎᐊᒥᐅᑦ ᓱᑳᓗᖕᓂᒃ ᑲᓐᓄᔭᓂᒃ ᐊᑕᓂᐅᑉ ᐃᒡᓗᖓᓃᑦᑐᓂᒃ, ᑬᓪᓗᐊᒐᓂᒡᓗ ᓯᖁᑦᑎᕆᕗᑦ, ᐃᒪᖃᐅᑎᖅᔪᐊᖅ ᑲᓐᓄᔭᖅ ᐱᖃᓯᐅᑎᓪᓗᒍ ᐊᑕᓂᐅᑉ ᐃᒡᓗᖓᓃᑦᑐᖅ, ᐊᓯᖏᓪᓗ ᑲᓐᓄᔧᑦ ᐹᐱᓘᓂᒧᑦ ᐊᐅᓪᓚᕈᑎᕔᑦ. 
14ᑎᒍᓯᓚᐅᕆᕗᑦ ᐳᐊᕐᕆᑎᐅᔭᓂᒃ, ᐊᖅᔭᒃᑯᕕᖕᓂᒃ ᑐᓂᕐᕈᓯᖅᕕᐅᑉ ᐊᖅᔭᓕᓃᔭᖅᕕᖏᓐᓂᒃ ᖃᐅᒻᒪᖁᑏᓪᓗ ᓇᐸᕕᖏᓐᓂᒃ, ᐴᒍᑕᕐᖕᓂᒡᓗ ᐊᐅᒥᒃ ᑲᑎᖅᓱᐃᑦᔪᑎᐅᕙᒃᑐᓂᒃ, ᑎᐱᑦᓯᐊᕆᒃᑐᒥᒡᓗ ᐳᔫᖅᑎᑦᓯᕕᐅᖃᑦᑕᖅᑐᑦ, ᐅᓄᖅᑐᓪᓗ ᑲᓐᓄᔭᒥᑦ ᓴᓇᓯᒪᔪᓕᒫᑦ ᑐᒃᓯᐊᖅᕕᒡᔪᐊᕐᖕᒦᑦᑐᑦ ᐊᐅᓪᓚᕈᑎᕔᑦ. 
15ᓱᓇᑐᐃᓐᓁᑦ ᒎᓘᐃᑦ ᓯᐅᓪᕕᕇᓪᓗ, ᐴᒍᑍᑦ+ ᓵᑦᑐᔮᓪᓗ ᐊᐅᒫᓗᖕᓂᒃ ᐆᓇᖅᑐᓂᒃ ᐊᒡᔭᖅᓯᑦᔪᑕᐅᕙᒃᑐᑦ. 
16ᒪᕐᕉᒡᓗ ᓱᑳᒃ, ᑬᓪᓗᐊᒊᓪᓗ, ᐃᒪᖃᐅᑎᖅᔪᐊᖅᓗ ᑲᓐᓄᔭᓕᒫᑦ ᐊᖓᔪᖅᑳᖅᔪᐊᑉ ᓲᓗᒨᓂᐅᑉ ᓴᓇᔭᐅᑎᓯᒪᔭᕕᓂᖏᑦ ᑐᒃᓯᐊᖅᕕᒡᔪᐊᕐᖕᒥ ᐊᑐᖅᑕᐅᔪᒃᓴᐅᖁᓪᓗᒋᑦ, ᐅᖁᒤᓐᓂᓂᐊᖅᑕᐅᒋᐊᒥᒃ ᐅᖁᒤᓗᐊᖅᑐᓪᓘᓐᓃᑦ. 
17ᑖᒃᑯᐊᒃ ᓱᑲᐅᔮᒃ ᒪᕐᕉᒃ ᐊᑦᔨᒌᑦᓯᐊᓚᐅᖅᐴᒃ ᐊᖏᓂᖏᒃ, ᑕᒪᕐᖕᒥᒃ ᐳᖅᑐᓂᖃᖅᐴᒃ 27-ᓂᒃ ᐃᑎᒐᖕᓂᒃ; ᖄᖓᒍᑦ ᓴᓇᓐᖑᐊᖅᕕᒋᓯᒪᓪᓗᑎᒃ ᑲᓐᓄᔧᓐᓇᕐᖕᒥᒃ ᐳᖅᑐᓂᖃᕐᖕᒥᔫᖕᓂᒃ ᐃᑎᒊᑦ ᓯᑕᒪᑦ ᕿᑎᖅᑲᒥᒡᓗ, ᑲᓐᓄᔭᐅᓂᖏᒃ ᓴᓇᓐᖑᐊᖅᕕᒋᓯᒪᓪᓗᑎᒃ ᑕᖅᓯᖅᓱᖅᓯᒪᔪᑦ ᑕᑯᒥᓇᖅᓯᓕᖅᓯᒪᔪᓂᒃ.
18ᓂᐳᓴᕌᑖᓐᓗ ᐅᓇᑕᖅᑎᓄᑦ ᐊᖓᔪᖅᑳᖅ, ᑎᒍᓯᓚᐅᕆᕗᖅ ᓯᕅᐊᒥᒃ ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑳᒥᒃ, ᑐᖓᓕᖓᓂᒡᓗ ᔨᐸᓁᐊᒥᒃ, ᐊᓯᖏᓐᓂᒡᓗ ᑐᒃᓯᐊᖅᕕᒡᔪᐊᕐᖕᒥ ᐊᖓᔪᖅᑳᖑᖃᑕᐅᔪᓂᒃ ᐱᖓᓱᓂᒃ. 
19ᐃᒡᓗᒐᓴᒡᔪᐊᓂᑦ ᑎᒍᓯᒋᓪᓗᓂ ᐅᓇᑕᖅᑎᓄᑦ ᐊᖓᔪᖅᑳᖑᖃᑦᑕᖅᓯᒪᔪᒥᒃ, ᑕᓪᓕᒪᓂᒡᓗ ᐊᖓᔪᖅᑳᖅᔪᐊᑉ ᐃᓱᒪᓯᐅᒐᖏᓐᓂᒃ ᐃᒡᓗᒐᓴᒡᔪᐊᓂᑦ ᓅᓚᐅᕐᖕᓂᖏᑦᑐᓂᒃ; ᐅᓇᑕᖅᑏᓪᓗ ᐊᖓᔪᖅᑳᒻᒪᕆᖓᑕ ᑐᖓᓕᖓᓂᒃ, ᐅᓇᑕᖅᑏᑦ ᐊᒡᓚᖁᑎᖏᓐᓂᒃ ᑲᒪᔨᒥᒃ; 60-ᒋᐊᓪᓚᓂᒡᓗ ᐊᖑᑎᓂᒃ ᐱᒻᒪᕆᐅᖕᒥᔪᓂᒃ. 
20ᓂᐳᔭᕋᑕᐅᑉ ᑖᒃᑯᐊᓕᒫᑦ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᐋᓚᐅᖅᐰᑦ ᐃᒡᓗᒐᓴᖕᓂ ᕆᑉᓚᒦᑦᑐᒧᑦ. 
21ᓄᓇᒥ ᕆᑉᓚᒥ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑕ ᐋᓐᓂᖅᓯᖅᑕᐅᑎᓚᐅᖅᓗᓂᒋᑦ ᑐᖁᕋᖅᑕᐅᑎᑉᐰᑦ ᕼᐊᒫᑎᒥ ᓄᓇᒥ.
22ᓂᐱᑯᓁᓴᐅᑉ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑦᑕ ᒋᑕᓔᐊ, ᐊᕼᐂᑲᒥᐅᑉ ᐃᕐᖕᓂᖓ ᓴᕙᓂᐅᑉ ᐃᕐᖑᑕᖓ ᐊᐅᓚᑦᓯᔨᓐᖑᖅᑎᑉᐹ ᔫᑕᒥᐅᓄᑦ, ᐊᐅᓪᓚᕈᑦᔭᐅᓚᐅᖏᑦᑐᓄᑦ. 
23ᔫᑕᒥᐅᑦ ᐅᓇᑕᖅᑎᖁᑎᖏᑕ ᐊᖓᔪᖅᑳᖏᑦ ᑐᓴᕋᒥᒃ ᒋᑕᓔᐊᐅᑉ ᐹᐱᓘᓂᐅᑉ ᐊᖓᔪᖅᑳᖅᔪᐊᖓᑕ ᐊᐅᓚᑦᓯᔨᓐᖑᖅᑎᒻᒪᒍ ᐂᕕᒋᕚᑦ, ᒥᔅᐸᒦᑦᑐᖅ, ᐅᑯᐊᖑᓪᓗᑎᒃ, ᐃᓯᒥᐅᓕ ᓂᑕᓁᐊᐅᑉ ᐃᕐᖕᓂᖓ, ᔪᕼᐋᓇᓐ ᑲᕆᐊᑉ ᐃᕐᖕᓂᖓ, ᓯᕅᐊᓗ ᑖᓐᕼᐅᒥᑎᐅᑉ ᐃᕐᖕᓂᖓ ᓂᑐᐸᕼᐊᒥᐅᖅ, ᔭ-ᐊᔭᓁᐊᓗ ᒫᑲᑍᑎᒥᐅᑕᐅᑉ ᐃᕐᖕᓂᖓ. 
24ᒋᑕᓔᐊᐅᑉ ᐅᖃᐅᑎᕔᑦ, “ᐅᖃᐅᓯᒃᑲ ᓱᓕᔪᕆᓯᐅᒃ, ᓯᕘᕋᔭᕆᐊᖃᓐᖏᓚᓯ ᑲᐅᓪᑎᐊᒥᐅᑦ ᐊᖓᔪᖅᑳᖏᓐᓂᒃ; ᑕᒫᓂ ᓄᓇᑖᕈᓐᓇᖅᐳᓯ, ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑦ ᑭᒡᒐᖅᑐᑦᓯᐊᖅᓗᒍ ᐱᒍᑦᓯ, ᑕᕝᕙ ᖃᓄᐃᖏᑦᓯᐊᕐᖕᓂᐊᖅᐳᓯ.” 
25ᑕᖅᑮᑦ 7-ᖓᓐᓂ ᐊᕐᕌᒍᒥ ᑕᕝᕙᓂ, ᐃᓯᒥᐅᓕ ᓂᑕᓁᐊᐅᑉ ᐃᕐᖕᓂᖓ, ᐃᓔᓴᒪᐅᑉ ᐃᕐᖑᑕᖓ, ᐊᖓᔪᖅᑳᖅᔪᐊᓂᒃ ᓇᖕᒥᓂᖅ ᐃᓚᖃᖅᑐᖅ, ᒥᔅᐸᒧᐊᖅᐳᖅ ᐊᖑᑎᓂᒃ ᖁᓕᓂᒃ ᐃᓚᖃᖅᓗᓂ ᒋᑕᓔᐊ ᑲᑐᑎᓪᓗᒍ ᑐᖁᑉᐹᑦ, ᐄᓴᕅᓕᒥᐅᑦ ᑲᐅᓪᑎᐊᒥᐅᓪᓗ ᑕᕝᕙᓃᖃᑎᒋᔭᖏᑦ ᑐᖁᕋᖅᑕᐅᑎᒃᑭᕔᑦ. 
26ᐄᓴᕅᓕᒥᐅᓕᒫᑦ ᐊᒃᓗᔪᑦ ᐊᒃᓗᐃᑦᑐᓪᓗ, ᐅᓇᑕᖅᑏᓪᓗ ᐊᖓᔪᖅᑳᖏᑦ ᓄᓇᒥᖕᓂᑦ ᐊᐅᓪᓚᖅᐳᑦ ᐃᑦᔨᑉᑎᒧᑦ ᐊᐅᓪᓛᖅᓗᑎᒃ, ᑲᐅᓪᑎᐊᒥᐅᓂᒃ ᓯᕘᕋᓕᕋᒥᒃ.
27ᐊᕐᕌᒍᒥ ᐊᐅᓪᓚᕈᑦᔭᐅᓯᒪᓂᖏᑕ 37-ᒋᓕᖅᑕᖓᓐᓂ ᔨᕼᐅᐃᐊᑭᓐ ᔫᑕᐅᑉ ᐊᖓᔪᖅᑳᖅᔪᐊᖓ, ᑕᖅᑮᑦ 12-ᖓᑦᑕ ᐅᓪᓗᖏᑕ 27-ᖓᓐᓂ, ᐃᕗᓪᒥᕈᑖᒃ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑦ, ᐊᖓᔪᖅᑳᖅᔪᐊᓐᖑᕋᒥ ᔨᕼᐅᐃᐊᑭᓐ ᔫᑕᒥᐅᑦ ᐊᖓᔪᖅᑳᖅᔪᐊᖓᑦ ᐱᑦᓯᐊᖅᕕᒋᓚᐅᖅᐹ ᑎᒍᔭᐅᓯᒪᕕᖕᒥᓪᓗ ᐊᓂᑎᓪᓗᓂᐅᒃ. 
28ᐃᕗᓪᒧᕈᑖᒃ ᔨᕼᐅᐃᐊᑭᓐ ᐱᑦᓯᐊᖅᕕᒋᒐᒥᐅᒃ ᐃᓂᑖᖅᑎᑉᐹ ᐹᐱᓘᓂᒥ ᐊᖓᔪᖅᑳᖅᔪᖄᖁᑎᖏᑕ ᐃᓂᖏᓐᓂᑦ ᐱᓪᓚᕆᐅᓂᖅᓴᒥ. 
29ᔨᕼᐅᐃᐊᑭᓐ ᐊᓐᓄᕌᓂ ᑎᒍᔭᐅᓯᒪᔪᖅᓯᐅᑏᑦ ᐲᕈᓐᓇᖅᓯᓚᐅᖅᐰᑦ. ᖃᐅᑕᒫᓪᓗ ᐊᖓᔪᖅᑳᖅᔪᐊᑉ ᓂᕆᕕᒋᕙᒃᑕᖓᓂ ᓂᕆᖃᑕᐅᖏᓐᓇᖅᐸᓕᓚᐅᖅᐳᖅ ᐃᓅᓂᓕᒫᒥᓂ; 
30ᐱᓇᓱᐊᕐᖕᓂᕐᖕᒥᓄᓪᓗ ᐊᑭᓕᖅᑕᐅᖃᑦᑕᓕᓚᐅᖅᐳᖅ, ᑲᔪᓯᑦᓯᐊᖏᓐᓇᖅᑐᒥᒃ ᑐᓂᔭᐅᖃᑦᑕᓕᓚᐅᖅᐳᖅ ᐊᖓᔪᖅᑳᖅᔪᐊᕐᖕᒧᑦ, ᖃᐅᑕᒫᑦ ᐊᑭᓕᖅᑕᐅᒍᑎᒋᔭᒥᓂᒃ, ᐃᓅᓂᓕᒫᒥᓂ.
