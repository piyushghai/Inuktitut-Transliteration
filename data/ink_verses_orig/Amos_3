1ᑐᓴᖅᓯᐅᒃ ᐊᑕᓂᐅᑉ ᐅᖃᐅᓯᖓ ᐃᓕᑦᓯᓐᓂᒃ ᐅᖃᐅᑦᔨᔪᖅ, ᐄᓴᕅᓕᒥᐅᑦ ᐃᓄᖏᓐᓂᒃ, ᐅᖃᐅᑦᔨᔪᑦ ᐃᓚᒌᓕᒫᓂᒃ ᐃᑦᔨᑉᑎᐅᑉ ᓄᓇᖓᓂᑦ ᐊᐅᓪᓚᖅᑎᓚᐅᖅᑕᓐᓂᒃ, ᐅᖃᖅᓗᖓ: 
2“ᐃᓚᒌᒃᑐᓕᒫᓂᑦ ᓄᓇᖅᔪᐊᒥ ᖃᓂᒋᔭᑐᐊᕆᓯᒪᕙᑦᓯ; ᑍᒤᒻᒪᑦ ᐊᔪᖅᑐᓕᓂᓯ ᒪᓕᒡᓗᒋᑦ ᓱᒋᐊᕐᖕᓂᐊᖅᐸᑦᓯ.”
3“ᒪᕐᕉᒃ ᐃᖏᕐᕋᖃᑎᒌᒃᐸᓐᖏᓛᒃ ᐊᖏᖃᑎᒌᒃᓯᒪᒍᑎᒃ ᑭᓯᐊᓃ?
4ᓛᔭ ᓂᐱᖅᑯᖅᑐᓗᓂ ᓂᓪᓕᐊᕙᒃᐹ ᓇᐹᖅᑐᐃᑦ ᐊᑯᕐᖓᓐᓂ ᓂᕆᔭᒃᓴᖃᕈᓐᓃᕈᓂ?
5ᑎᖕᒥᐊᖅ ᓂᒐᖅᑎᑕᐅᔪᓐᓇᖅᐹᑦ ᓄᓇᒥ ᓂᒐᖅᑕᖃᖏᑦᑐᒥ?
6ᐃᒡᓗᒐᓴᖕᓂ ᑎᑦᑐᓚᐅᑦ ᓂᓪᓕᖅᐸᑦ ᐃᓄᖏᑦ ᑲᑉᐱᐊᓱᒐᔭᓐᖏᓛᑦ?
7ᓱᓕᓪᓚᕆᒃᐳᖅ ᐊᑕᓂᖅ ᐱᓂᐊᓲᖑᖏᒻᒪᑦ ᓇᓗᓇᖅᑐᒥᒃ, ᓇᓗᓁᖅᓯᓚᐅᖅᑳᕋᓂ ᐱᔨᓄᑦ ᐅᖃᖅᑎᖁᑎᒥᓄᑦ?
8ᓛᔭ ᓂᓪᓕᐊᓗᓂ ᐃᖅᓯᓵᖅᐸᑦ! ᑭᓈ ᓯᕘᕋᒐᔭᓐᖏᓛᖅ?
9ᐅᖃᕆᐊᖅᑐᕆᑦ ᕿᒫᕕᖕᓄᑦ ᐋᔅᑖᑦᒧᑦ, ᐃᑦᔨᑉᑎᐅᓪᓗ ᕿᒫᕕᖏᓐᓄᑦ, ᐃᒫᒃ ᐅᖃᖅᓗᑎᑦ, “ᑲᑎᓕᕆᑦᓯ ᓴᒥᐊᕆᐊᑉ ᖃᖅᑲᖓᓄᑦ; ᑕᑯᓕᕆᑦᓯᓗ ᑕᕝᕙᓂ ᐅᐃᒪᔮᖅᑐᓂᒃ, ᐱᑦᓯᐊᖅᑕᐅᖏᑦᑐᓂᒡᓗ ᐃᓄᖕᓂᒃ.
10ᐱᓂᐊᕐᖕᓂᕐᖕᒥᒃ ᐃᓱᐊᖅᑐᒥᒃ ᖃᐅᔨᒪᖏᒻᒪᑕ.” ᐊᑕᓂᖅ ᐅᖃᖅᐳᖅ, “ᑖᒃᑯᐊ ᑲᑉᐱᐊᓱᒃᑎᑦᓯᓂᒃᑯᑦ ᑎᒡᓕᒐᕐᖕᓂᒃᑯᓪᓗ ᐱᓯᒪᔭᒥᖕᓂᒃ ᑐᖅᑯᖅᑎᕆᓯᒪᕗᑦ ᕿᒫᕕᖕᒥᖕᓂ.” 
11ᑕᒪᓐᓇ ᐱᓪᓗᒍ ᐊᑕᓂᖅ ᒎᑎ ᐅᖃᖅᐳᖅ: “ᐊᑭᕋᖅᑐᖅᑎᖏᑦ ᓄᓇᒥ ᓇᓂᑐᐃᓐᓈᓕᕐᖕᓂᐊᖅᐳᑦ, ᓴᐳᓐᓂᐊᕈᑎᖏᓪᓗ ᓯᖁᒥᓐᓂᐊᖅᐰᑦ, ᕿᒫᕕᖏᓪᓗ ᑎᒡᓕᒐᖅᕕᒋᓗᒋᑦ.”
12ᐊᑕᓂᖅ ᐃᒫᒃ ᐅᖃᖅᐳᖅ, “ᓰᐱᓕᕆᔨ ᐊᖅᓵᖅᓯᕙᖕᒪᑦ ᓛᔭᒥᒃ ᓂᐅᖕᓂᒃ ᒪᕐᕈᐃᓐᓈᖕᓂᒃ ᓯᐅᑎᐅᓪᓗ ᐃᓔᓐᓇᖓᓂᒃ; ᑍᒫᒃᑕᐅᖅ ᐄᓴᕅᓕᐅᑉ ᐃᓄᖏᑦ ᐃᓔᓐᓇᖏᑦ ᓴᐳᑎᔭᐅᓂᐊᖅᐳᑦ ᓄᓇᖃᖅᑐᑦ ᓴᒥᐊᕆᐊᒥ; ᐊᔪᖅᓴᖏᑦᑐᖅᓯᐅᑎᓂ ᐃᒡᓕᕐᖕᓂ ᓇᓚᕈᖅᑐᑦ, ᐃᒃᓯᕙᐅᑖᓗᖕᓂᓗ ᐃᒃᓯᕙᔪᑦ. 
13ᓈᓚᒋᑦᓯ ᐊᑭᕋᖅᑐᖅᓗᓯᓗ ᔧᑰᑉ ᑭᖑᕚᖏᓐᓄᑦ,” ᐊᑕᓂᖅ ᒎᑎ ᐅᖃᖅᐳᖅ, ᕿᓚᖕᒥᐅᒐᓴᒡᔪᐊᑦ ᒎᑎᖓᑦ. 
14“ᐅᓪᓗᒥ ᑍᑲᓂ ᐄᓴᕅᓕᑎᑦ ᓱᒋᐊᕈᒃᑭᑦ ᐊᔪᕐᖕᓂᖏᑦ ᐱᓪᓗᒋᑦ, ᐱᑎᓕᐅᓪᓗ ᑐᓂᕐᕈᓯᖅᕕᖏᑦ ᓯᑯᒥᖃᓯᐅᑎᓂᐊᖅᐸᒃᑲ; ᑐᓂᕐᕈᓯᖅᕕᖏᑕᓗ ᓇᒡᔪᖏᒃ ᓇᑲᑦᓱᒫᖅᐳᒃ ᒪᓂᖅᑲᒧᓪᓗ ᑲᑕᒡᓗᑎᒃ. 
15ᐃᒡᓗᐃᓪᓗ ᐅᑭᐅᖅᓯᐅᑎᑦ ᐊᐅᔭᖅᓯᐅᑎᓪᓗ ᐊᓇᐅᓂᐊᖅᐸᒃᑲ, ᑑᒑᓪᓗ ᐃᒡᓗᐃᑦ ᓯᑯᒥᓐᓂᐊᖅᐳᑦ, ᐃᒡᓗᑦᓯᐊᕚᓗᐃᓪᓗ ᓄᖑᓪᓗᑎᒃ,” ᐊᑕᓂᖅ ᐅᖃᖅᐳᖅ.
