1ᑍᕉᓯ ᐊᖓᔪᖅᑳᖅᔪᐊᖑᓕᖅᑎᓪᓗᒍ ᐊᕐᕌᒎᖕᓂᒃ ᒪᕐᕉᖕᓂᒃ, ᑕᖅᑭᓂᒡᓗ ᓯᑕᒪᐅᔪᖅᑐᓂᒃ, ᐊᑕᓂᖅ ᐅᖃᖅᐳᖅ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᒍᑦ ᔭᑲᕅᐊᒃᑯᑦ ᐱᕆᑬᐊᐅᑉ ᐃᕐᖕᓂᖓᒍᑦ, ᐃᑑᑉ ᐃᕐᖑᑕᖓᒍᑦ, ᐅᖃᖅᓗᓂ, 
2ᐊᑕᓂᖅ ᓯᕗᓕᕕᓂᑦᓯᓐᓄᑦ ᓂᓐᖓᐅᒪᕕᒡᔪᐊᓚᐅᖅᐳᖅ. 
3ᑕᒪᓐᓇ ᐱᓪᓗᒍ ᐃᓄᐃᑦ ᐅᖃᐅᑎᒃᑭᑦ ᐃᒫᒃ: “ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ; ᐅᕙᓐᓄᑦ ᐅᑎᓕᕆᑦᓯ, ᑕᕝᕙ ᐃᓕᑦᓯᓐᓄᑦ ᐅᑎᕐᖕᓂᐊᕆᕗᖓ.” ᑍᒫᒃ ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ, 
4“ᓯᕗᓕᕕᓂᑦᓯᑐᑦ ᐱᖁᓐᖏᓚᑦᓯ, ᑍᒃᑯᐊ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᓐᓄᑦ ᐅᖃᖅᕕᐅᕙᓚᐅᖅᐳᑦ ᐃᒫᒃ, ‘ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ, ᐊᑐᕐᖕᓂᖅᓗᒃᑕᑦᓯᓐᓂᑦ ᖃᕿᐊᓕᕆᑦᓯ ᐱᐅᖏᑦᑐᓕᓂᕆᕙᒃᑕᑦᓯᓐᓂᓪᓗ.’ ᑍᒫᒃ ᑐᓴᕋᓗᐊᕋᒥᒃ ᓈᓚᓚᐅᓐᖏᓚᑦ ᒪᓕᒍᒪᓚᐅᓐᖏᓚᓪᓘᓐᓃᑦ. 
5ᓇᐅᒡᓕ ᑍᒪ ᓯᕗᓕᕕᓂᖅᓯ? ᓇᐅᒡᓗ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᕕᓂᖏ? ᑍᒃᑯᐊ ᐃᓱᖃᖏᑦᑐᒧᑦ ᐃᓅᕚᑦ? 
6ᐱᔨᒋᔭᒃᑯᑦ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᑎᒍᑦ, ᐅᖃᐅᑎᕙᓚᐅᖅᐸᒃᑲ, ᒪᓕᒐᒃᓴᓂᒃ ᐃᓂᖅᑎᕆᑦᔪᑎᓂᒡᓗ, ᑭᓯᐊᓂᓕ ᓈᓚᒍᒪᓚᐅᓐᖏᓚᑦ ᑍᒤᒻᒪᑦ ᐊᒃᓱᕈᕐᖕᓇᖅᑐᒧᑦ ᑎᑭᖃᑦᑕᓚᐅᖅᐳᑦ, ᑭᖑᓂᖓᒍᓪᓕ ᖃᕿᐊᓕᓚᐅᖅᐳᑦ ᐅᖃᓕᖅᓗᑎᒡᓗ ᐃᒫᒃ: ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑦᑕ ᓱᒋᐊᓚᐅᖅᐹᑎᒍᑦ ᓱᒋᐊᖅᑕᐅᔭᕆᐊᖃᕐᖕᓂᕗᑦ ᒪᓕᒡᓗᒋᑦ, ᑍᒫᒃ ᐱᓂᐊᕐᖕᓂᕋᖅᓗᓂ ᐅᖃᖅᓯᒪᒐᒥ.”
7ᑍᕉᓯᐅᑉ ᐊᖓᔪᖅᑳᖅᔪᐊᖑᓂᖓᑕ ᐊᕐᕌᒍᖓᑕ ᐂᑉᐸᖓᓂ, ᑕᕿᖓᑕᓗ 11-ᖓᓂ, (ᑕᖅᑭᖅ ᓯᐹᑎᒥᒃ ᑍᔭᐅᔪᖅ) ᐅᓪᓗᖓᑕᓗ 24-ᖓᓂ, ᐊᑕᓂᖅ ᐅᖃᖅᐳᖅ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᒍᑦ ᔭᑲᕅᐊᒃᑯᑦ, ᐱᕆᑬᐊᐅᑉ ᐃᕐᖕᓂᖓᒍᑦ ᐃᑑᓪᓗ ᐃᕐᖑᑕᖓᒍᑦ. 
8ᐅᓐᓄᐊᒃᑯᑦ ᑕᑯᑎᑕᐅᓪᓗᖓ, ᑕᑯᕗᖓ ᐂᖏᓕᒥᒃ ᕿᒻᒥᖅᔪᐊᒥ ᐊᐅᐸᖅᑐᒥ ᐃᑭᒪᔪᒥᒃ, ᓄᖅᑲᖓᓪᓗᓂᓗ ᓇᐹᖅᑐᐃᑦ ᒨᕐᑐᓂᒃ ᐊᑎᖃᖅᑐᑦ ᓇᖅᓴᒦᑐᑦ ᐊᑯᓐᓂᖓᓐᓂ, ᑐᓄᐊᓃᑦᑐᖃᕆᕗᖅ ᕿᒻᒥᖅᔪᐊᓂᒃ ᐊᓯᖏᓐᓂᒃ, ᕿᒻᒥᖅᔪᐊᓂᒃ ᐊᐅᐸᖅᑐᓂᒃ, ᕿᒻᒥᖅᔪᐊᓂᒡᓗ ᖁᑦᔪᕐᖕᓂᒃ, ᕿᒻᒥᖅᔪᐊᓂᒡᓗ ᐅᑭᓕᕆᐊᓂᒃ. 
9ᐊᐱᕆᕗᖓᓗ, “ᐊᑕᓃᖅ, ᓱᓁᓄᑯᐊ?”
10ᐊᖑᓪᓗ ᓇᐹᖅᑐᑦ ᒨᕐᑐᐃᑦ ᐊᑯᓐᓂᖓᓃᑦᑐᖅ ᐃᒫᒃ ᓇᓗᓁᖅᓯᕗᖅ “ᐅᑯᐊ ᐊᑕᓂᐅᑉ ᓄᓇᖅᔪᐊᓕᒫᒧᑦ ᑎᓕᓯᒪᔭᖏᑦ ᖃᐅᔨᓴᕆᐊᖅᑐᖁᓪᓗᒋᑦ.”
11ᑖᒃᑯᐊᓗ ᕿᒻᒥᖅᔪᐊᒦᑦᑐᑦ ᐅᓂᒃᑳᖅᐳᑦ ᐊᑕᓂᐅᑉ ᐂᖏᓕᖓᓄᑦ, ᓇᐹᖅᑐᑦ ᒨᕐᑐᓂᒃ ᑍᔭᐅᔪᑦ ᐊᑯᓐᓂᖓᓃᑦᑐᒧᑦ, ᐅᖃᖅᓗᑎᒃ, “ᓄᓇᖅᔪᐊᕐᖕᒥᒃ ᓈᔧᔭᕇᖅᐳᒍᑦ, ᖃᐅᔨᓪᓗᑕᓗ ᓄᓇᖅᔪᐊᕐᖕᒥᐅᑦ ᓄᖅᑲᖓᖕᒪᑕ ᓮᓕᑦᓯᐊᕐᖕᒪᑕᓗ.”
12ᐊᑕᓂᐅᑉ ᐂᖏᓕᖓ ᐅᖃᖅᐳᖅ, “ᐊᔪᒐᖃᖏᑦᑐᑎᑦ ᐊᑕᓃᖅ, ᖃᓄᖅ ᐊᑯᓂᐅᑎᒋᔪᒥᒃ? ᓂᑲᒍᓱᖕᓂᐊᓐᖏᓚᑎ ᔪᕉᓴᓚᒻᒥᒃ, ᔫᑕᒥᓗ ᓄᓇᖃᖅᑐᓂᒃ, ᑖᒃᑯᐊ ᐊᕐᕌᒍᓂᒃ 70-ᓂᒃ ᓂᓐᖓᒡᕕᒋᓯᒪᒐᕕᒋᑦ.”
13ᑍᒤᒻᒪᑦ ᐊᑕᓂᖅ ᐅᖃᖅᐳᖅ ᐂᖏᓕᒧᑦ ᐅᖃᖃᑎᒋᔭᓐᓄᑦ, ᐱᑦᓯᐊᖅᑐᓂᒃ ᓮᒪᓇᖅᑐᓂᒡᓗ ᐅᖃᐅᓯᖃᖅᓗᓂ. 
14ᐂᖏᓕᓗ ᐅᕙᓐᓂᒃ ᐅᖃᖃᑎᖃᖅᑐᖅ ᐃᒫᒃ ᐅᖃᖅᐳᖅ, “ᐃᒫᒃ ᓂᓪᓕᐊᑦᔪᑎᖃᕆᑦ: ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ, ‘ᔪᕉᓴᓚᒻ ᓮᐅᓂᓗ ᐊᒃᓱᐊᓗᒃ ᓯᖕᓇᒋᕚᒃᑲᒃ. 
15ᐊᒃᓱᒻᒪᕆᐊᓗᒃ ᓂᓐᖓᐅᒪᕕᖃᖅᐳᖓ ᐃᓅᖃᑎᒌᒡᔪᐊᓂᒃ ᓄᓇᓂ ᓮᓕᓇᖅᑐᒦᑦᑐᓂᒃ. ᓂᓐᖓᐅᒪᓗᐊᓚᐅᓐᖏᒃᑲᓗᐊᖅᐳᖓ ᐃᓄᖁᑎᓐᓄᑦ, ᔫᑎᐅᖏᑦᑐᓪᓕ ᐅᖁᒤᒃᓴᖅᑎᑦᓯᕙᓪᓕᐊᓚᐅᖅᐳᑦ ᑖᒃᑯᓂᖓ. 
16ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ, ᑍᒤᒻᒪᑦ ᔪᕉᓴᓚᒧᑦ ᐅᑎᓕᖅᐳᖓ ᑕᕝᕙᓂ ᓄᓇᖃᖅᑐᑦ ᓂᑲᒍᓱᖕᓂᓐᓂᒃ ᑕᑯᖁᓪᓗᒋᑦ, ᑐᒃᓯᐊᖅᕕᒡᔪᐊᖁᑎᒐ ᓴᓇᔭᐅᒃᑲᓐᓂᕐᖕᓂᐊᖅᐳᖅ ᐃᒡᓗᒐᓴᒡᔪᐊᓪᓗ ᓴᓇᔭᐅᖕᒥᓗᑎᒃ.
17ᐂᖏᓕᐅᓪᓗ ᑖᑦᓱᒪ ᐅᖃᐅᑎᕚᖓ ᐅᖃᖁᓪᓗᖓ ᐃᒫᒃ: ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ, ᐊᑕᓂᐅᑉ ᐃᒡᓗᒐᓴᒡᔪᐊᖁᑎᖓ ᐊᔪᖅᓴᕈᓐᓁᕈᒫᕆᕗᖅ ᐊᑕᓂᐅᓪᓗ ᓮᐅᓂ ᓮᒻᒪᖅᑎᓕᕈᒫᕆᕚ ᔪᕉᓴᓚᒻᓗ ᓇᖕᒥᓂᕆᓂᕋᓕᖅᓗᓂᒋᑦ.’”
18ᖁᒻᒧᑦ ᑕᑯᓴᕋᒪ ᑕᑯᕗᖓ ᓇᒡᔪᖕᓂᒃ ᓯᑕᒪᓂᒃ. 
19ᐊᐱᕆᕗᖓᓗ ᐂᖏᓕᒧᑦ ᐅᖃᓪᓚᒡᕕᒋᔨᓐᓄᑦ, “ᐅᑯᐊ ᓇᒡᔪᐃᑦ ᓱᓇᒥᒃ ᑐᑭᖃᖅᐸᑦ?”
20ᐊᒻᒪ ᓱᓕ ᐊᑕᓂᐅᑉ ᑕᑯᑎᒃᑭᕚᖓ ᓯᑕᒪᓂᒃ ᐃᒡᓗᓕᐅᖅᑎᓂᒃ. 
21ᐊᐱᕆᕗᖓᓗ, “ᐊᖑᑎᑦ ᐅᑯᐊ ᓱᓇᒥ ᑕᒪᐅᖓ ᓴᓇᔭᖅᑐᖅᓯᒪᕙᑦ?”
