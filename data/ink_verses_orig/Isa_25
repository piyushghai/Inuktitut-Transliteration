1ᐊᑕᓃᖅ ᒎᑎᒋᕙᒋᑦ, ᐊᖏᔪᕈᖅᑎᑦᓱᒪᕙᒋᑦ ᐊᑏᓪᓗ ᓂᖅᑐᕈᒪᕙᕋ; ᐱᓇᓱᐊᖅᓯᒪᒐᕕᑦ ᑲᒪᓇᖅᑐᓂᒃ;
2ᐃᒡᓗᒐᓴᒡᔪᐊᑦ ᓱᓇᐅᔪᓐᓃᖅᑎᖃᑦᑕᖅᓯᒪᒐᕕᒋᑦ,
3ᑍᒤᒻᒪᑦ ᐃᓅᖃᑎᒌᒡᔪᐊᑦ ᐱᔪᓐᓇᕐᖕᓂᖅᔪᐊᖃᖅᑐᑦ ᓂᖅᑐᕈᒫᖅᐹᑎᑦ;
4ᐊᒃᓱᔪᑦ ᕿᒫᕕᒋᕚᑎᑦ,
5ᓄᓇᑐᑦ ᐃᒤᕈᓯᒪᔪᑎᑐᑦ ᐸᓂᖅᓯᒪᓕᖅᑐᑎᑐᑦ,
6ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑦᑕ ᖃᖅᑲᖁᑎᖓᓂ ᐃᓅᖃᑎᒌᒡᔪᐊᓄᑦ ᓇᑭᑐᐃᓐᓇᖅ ᐱᓯᒪᔪᓄᑦ ᓂᕆᕕᒡᔪᐊᖅᑕᐅᔪᒃᓴᒥᒃ ᐋᖅᑭᒃᓱᐃᔪᒫᖅᐳᖅ ᓂᕆᕕᒡᔪᐊᖅᑕᐅᕙᒃᑐᓂᑦ ᓂᕿᑦᓯᐊᕙᐅᓂᖅᐹᓂᒃ ᓂᕆᔭᒃᓴᖃᖅᑐᒥᒃ ᕔᓂᑦᓯᐊᕙᐅᓂᖅᐹᓂᒡᓗ ᐃᒥᒐᒃᓴᖃᖅᑐᒥᒃ. 
7ᑕᕝᕙ ᖁᕕᐊᓇᖏᑦᑐᖅ ᓄᕗᔭᑎᑐᑦ ᑕᕐᕋᓕᓂᕐᖕᒦᑎᑦᓯᓚᐅᖅᑐᖅ ᐃᓅᖃᑎᒌᒡᔪᐊᓂᒃ ᐲᖅᑎᑦᓱᒫᖅᐹ. 
8ᑐᖁ ᐊᑐᕈᓐᓃᖅᑎᑦᓱᒫᖅᐹ ᐃᓱᖃᖏᑦᑐᒧᑦ! ᐊᑕᓂᐅᓪᓗ ᒎᑎᐅᑉ ᖁᕝᕕᐅᖅᑐᓕᒫᑦ ᐃᔨᖏᑦ ᐊᓪᓚᖅᑎᕈᒫᖅᐰᑦ, ᐃᓄᖁᑎᖏᑕ ᓇᓂᓕᒫᖅᑐᑦ ᑲᓐᖑᓲᑎᒋᓪᓗᒋᑦ ᐊᒃᓱᕈᕈᑎᒋᓚᐅᖅᑕᖏᑦ ᐲᔭᕈᒫᖅᐰᑦ ᓄᓇᒥᑦ; ᐊᑕᓂᖅ ᑍᒫᒃ ᐅᖃᖅᐳᖅ. 
9ᐅᓪᓗᖅ ᑕᒪᓐᓇ ᓇᓪᓕᐅᑎᒃᐸᑦ, ᐅᖃᖅᑐᖃᕈᒫᖅᐳᖅ, “ᑕᑯᒋᑦ ᑕᕝᕙ ᒎᑎᕗᑦ; ᑖᓐᓇ ᐅᑕᖅᑭᔭᕗᑦ, ᓴᐳᑎᓂᐊᕐᖕᒪᑎᒍᑦ, ᐃᓛᒃ ᑖᓐᓇ ᑕᕝᕙ ᐊᑕᓂᖅ, ᐅᑕᖅᑭᓚᐅᖅᑕᕗᑦ; ᖁᕕᐊᓱᓕᖅᑕ ᓯᕆᓗᑕᓗ ᐱᐅᓕᔨᐅᓂᖓ ᐱᓪᓗᒍ.”
10ᐊᑕᓂᐅᑉ ᐱᔪᓐᓇᕐᖕᓂᖓ ᐃᓂᖃᕈᒫᕐᖕᒪᑦ ᖃᖅᑲᒥ ᑕᕝᕙᓂ, ᒧᐊᐱᒥᐅᓪᓕ ᑐᓪᓕᕋᖅᑕᐅᔪᒫᖅᐳᑦ ᐃᓂᒥᖕᓂ, ᐃᕕᒃᑎᑐᑦ ᑐᓪᓕᕋᖅᑕᐅᓗᑎᒃ, ᐊᓇᕐᖕᓂᒃ ᐊᓂᑦᑎᕕᖕᒧᑦ ᐊᓂᑕᐅᔪᑎᑐᑦ ᖃᓕᕇᓕᓗᑎᒃ. 
11ᑕᓕᕐᖕᒥᖕᓂᒃ ᐃᓵᖓᑎᑦᓯᔪᒫᖅᐳᑦ ᐳᐃᑦᔪᕋᓱᐊᖅᑐᑎᑐᑦ, ᐊᑕᓂᐅᓪᓕ ᓱᖁᑎᒋᔪᒫᓐᖏᓔᑦ ᐃᓵᖓᒐᓗᐊᖅᓗᑎᒃ ᑭᕕᑐᐃᓐᓇᖅᑐᑎᑐᑦ ᑍᒤᑦᓱᒫᖅᐳᑦ. 
12ᒧᐊᐱᒥᐅᑦ ᐊᕙᓗᖅᔪᐊᖏᑦ ᐱᔭᐅᑦᔧᖅᓯᒪᓂᕐᖕᒧᑦ ᐳᖅᑐᔪᖅᔪᐊᖑᒐᓗᐊᑦ ᐊᑕᓂᐅᑉ ᓱᕋᒃᑕᐅᑎᑦᓱᒫᖅᐰᑦ ᐅᕐᕉᕋᖅᓗᑎᒡᓗ ᓴᓂᑐᐃᓐᓇᐅᓕᕈᒫᖅᐳᑦ.
