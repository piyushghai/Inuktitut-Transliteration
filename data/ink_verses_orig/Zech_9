1ᐊᑕᓂᐅᑉ ᐅᖃᐅᓯᖓᑕ ᕼᐊᑦᕌᒃᒥ ᓄᓇᖃᖅᑐᑦ ᐊᑭᕋᖅᑐᖅᐰᑦ ᑕᒫᓯᑰᓯᒥᓗ ᓄᓇᖃᖅᑐᑦ ᐊᑭᕋᖅᑐᕐᖕᓂᖓᑕ ᓵᓐᖓᔪᒫᖅᐰᑦ: ᐃᓄᐃᑦ ᐄᓴᕅᓕᒥᐅᓕᒫᓪᓗ ᐊᑕᓂᐅᑉ ᑕᑯᓐᓈᕐᖕᒪᒋᑦ. 
2ᕼᐊᒫᑎᒥᐅᓪᓗ ᐊᑭᕋᖅᑐᕈᒫᕆᕔᑦ ᓯᓚᑖᓂᑦᑐᓪᓗ ᑍᕆ ᓮᑐᓂᓗ, ᐃᓄᖏᑦ ᓯᓚᑐᔫᒐᓗᐊᖅᑎᓪᓗᒋᑦ. 
3ᑍᕆᒥ ᓄᓇᖃᖅᑐᑦ ᐊᕙᓗᓕᐅᕈᑎᓯᒪᔫᒐᓗᐊᑦ ᓴᓐᖏᔪᒥᒃ, ᓯᐅᓪᕕᕆᒥ ᑲᑎᖅᓯᓯᒪᔫᒐᓗᐊᑦ ᐳᔪᖅᓗᒃᑎᑐᑦ ᐊᖏᑎᒋᔪᒥᒃ, ᒎᓗᖁᑎᖃᖅᓗᑎᒡᓗ ᐱᐅᑦᓯᐊᖅᑐᒥᒃ ᒪᕐᕋᖅᑎᑐᑦ ᐊᖅᑯᑎᒦᑦᑐᑎᑐᑦ. 
4ᐊᑕᓂᐅᓪᓕ ᐱᖁᑎᖏᓐᓂᒃ ᐊᖅᓵᕈᒫᖅᐰᑦ, ᐱᔪᓐᓇᕐᖕᓂᖓᓪᓗ ᐃᒋᓪᓗᒍ ᐃᒫᓄᑦ; ᐃᑯᒪᒧᓪᓗ ᓄᖑᑕᐅᔪᒫᖅᐳᑦ.
5ᐊᓯᑭᓗᓂᒥ ᓄᓇᖃᖅᑐᑦ ᑕᑯᓗᑎᒃ ᑲᑉᐱᐊᓱᒍᒫᖅᐳᑦ; ᒑᔭᒥᐅᑦᑕᐅᖅ ᑕᑯᔪᒫᕆᕗᑦ ᑐᖁᔨᐊᖃᖅᑐᑐᓪᓗ ᕿᒃᓵᒍᒫᖅᐳᑦ, ᐃᑯᕋᓂᒥᓗ ᓄᓇᖃᖅᑐᑦ ᕿᒃᓵᒍᒫᕆᕗᑦ; ᓂᕆᐅᒋᔭᒃᓴᖃᕈᓐᓁᕈᒫᕐᖕᒪᑕ; ᒑᓴᒥᐅᑦ ᐊᖓᔪᖅᑳᖅᔪᐊᖓ ᑐᖁᔪᒫᖅᐳᖅ, ᐋᔅᑭᓛᓂ ᐃᓄᖃᕈᓁᕈᒫᖅᐳᖅ. 
6ᐃᓅᖃᑎᒌᒃᓴᔭᐅᖏᑦᑐᓂᒃ ᐊᑖᑕᖃᖅᑐᑦ ᐊᓈᓇᖃᖅᑐᓪᓗ ᓄᓇᖃᕈᒫᖅᐳᑦ ᐋᔅᑖᑦᒥ, ᐱᓕᔅᑍᓂᒥᐅᓪᓗ ᐱᐅᔪᕆᓂᖓᑦ ᑭᐱᔪᒫᖅᐸᕋ. 
7ᐊᐅᓕᖕᒥᒃ ᓂᕆᖃᑦᑕᕐᖕᓂᖓᑦ ᐲᕈᒫᖅᐸᕋ ᖃᓂᖏᓐᓂᑦ, ᐱᖁᔭᐅᖏᑦᑐᓂᒡᓗ ᓂᕆᖃᑦᑕᕐᖕᓂᖏᑦ. ᐊᒥᐊᒃᑰᔪᓪᓕ ᒎᑎᐅᑉ ᐱᒋᓕᕈᒫᖅᐰᑦ ᔫᑕᒥᐅᑎᑐᑦ, ᐃᑯᕋᓂᒥ ᓄᓇᖃᖅᑐᑦ ᐃᓄᖁᑎᑦᑐᑦ ᔨᐳᓮᑎᑐᑦ ᑍᒤᓕᕈᒫᖅᐳᑦ. 
8ᐃᒡᓗᒐ ᓴᐳᑎᓯᒪᔪᒫᖅᐸᕋ ᐅᓇᑕᖅᑐᒃᓴᓂᑦ ᓵᓚᖃᕈᒪᔪᓂᑦ, ᑕᕝᕘᓇ ᐊᖅᑯᓵᖅᐸᒃᑐᓂᑦ ᑖᕗᖓ ᐅᑎᒧᓪᓗ; ᐊᑭᕋᖅᑐᖅᑐᑦ ᓵᓚᖃᕈᒪᔪᑦ ᑕᕝᕘᓇ ᐊᖅᑯᓵᖃᑦᑕᕈᓐᓁᕈᒫᖅᐳᑦ: ᒫᓐᓇᒥᑦ ᖃᐅᔨᓴᖅᑎᐅᔪᒪᕗᖓ.
9ᖁᕕᐊᓱᕕᒡᔪᐊᕆᑦᓯ, ᓮᐅᓂᐅᑉ ᐸᓂᐊ!
10ᐅᓇᑕᐅᑏᑦ ᐊᒃᓴᓗᐊᓖᑦ ᐱᑕᖃᕈᓐᓁᖅᑎᑦᓱᒪᕙᒃᑲ ᐃᕗᕅᒥᑦ,
11ᐃᓕᑦᓯᓕ, ᐊᐅᒃᑯᑦ ᐊᖏᖃᑎᒌᖕᓂᒃᑯᑦ ᑎᒍᔭᐅᓯᒪᔪᖁᑎᓯ
12ᐅᑎᓕᕆᑦᓯ ᐊᕙᓗᖃᖅᑐᒧᑦ ᓴᓐᖏᔪᒥᒃ ᓴᐳᑦᔭᐅᕕᖕᒧᑦ, ᓂᕆᐅᒋᔭᒃᓴᖃᓕᖅᑐᓯ:
13ᔫᑕ ᓂᐅᖓᒃᑎᑦᓱᒪᕙᕋ ᐱᑎᒃᓯᑐᑦ, ᐃᕗᕅᒥ ᖃᖅᔪᑎᑐᑦ ᑕᕝᕗᖓ ᐃᓕᔪᒪᕙᕋ,
14ᐊᑕᓂᖅ ᑖᒃᑯᐊ ᖁᓛᓂ ᓴᖅᑭᕈᒫᖅᐳᖅ,
15ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑦᑕ ᐃᓄᖁᑎᓂ ᓴᐳᑎᔪᒫᖅᐰᑦ;
16ᐊᑕᓂᐅᑉ ᒎᑎᖓᑦᑕ ᓴᐳᑎᔪᒫᖅᐰᑦ ᑕᒪᓐᓇ ᐅᓪᓗᖅ ᓇᓪᓕᐅᑎᒃᐸᑦ,
17ᑖᒃᑯᐊ ᐱᐅᔪᒻᒪᕆᐊᓘᔪᒫᖅᐳᑦ ᑕᑯᒥᓇᖅᑐᒻᒪᕆᐊᓘᓗᑎᒡᓗ!
