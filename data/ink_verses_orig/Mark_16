1ᓴᐸᑎᓗ ᐊᓂᒍᕐᖕᒪᑦ, ᒥᐊᕆ ᒫᒃᑕᓖᓂ, ᒥᐊᕆᓗ ᔧᒥᓯᐅᑉ ᐊᓈᓇᖓ, ᓴᓗᒥᓗ ᓂᐅᕕᖅᐳᑦ ᑎᐱᑦᓯᐊᕆᒃᓴᐅᑎᓂᒃ, ᔩᓱᓯᐅᑉ ᑎᒥᖓᓄᑦ ᒥᖑᐊᕈᑎᒋᔪᒪᔭᒥᖕᓂᒃ. 
2ᐅᓪᓛᒻᒪᕆᒃᑯᓪᓗ ᐱᓇᓱᐊᕈᓯᐅᑉ ᐅᓪᓗᖏᑕ ᓯᕗᓪᓕᖅᐹᖓᓂ, ᓯᕿᓂᖅ ᓄᐃᓕᖅᑎᓪᓗᒍ ᐃᓗᕕᕐᖕᒧᐊᖅᐳᑦ. 
3ᐃᒻᒥᖕᓄᓪᓗ ᐅᖃᖃᑎᒌᒃᐳᑦ, “ᑭᐊᓕ ᐅᔭᕋᒡᔪᐊᖅ ᐊᒃᓴᑳᑎᓐᓂᐊᕐᖕᒪᒍ ᐃᓗᕕᐅᑉ ᐹᖓᓂᑦ?” 
4ᑕᑯᓴᕋᒥᒡᓗ, ᑕᑯᕗᑦ ᐅᔭᕋᒡᔪᐊᖅ ᐊᒃᓴᑳᑎᑕᐅᔭᕇᖅᑐᕕᓂᖅ ᐃᓗᕕᕐᖕᒥᑦ; ᑖᓐᓇ ᐅᔭᕋᒡᔪᐊᖅ ᐊᖏᔪᒻᒪᕆᐊᓘᖕᒪᑦ. 
5ᐃᓗᕕᕐᖕᒧᓪᓗ ᐃᑎᕋᒥᒃ, ᑕᑯᕗᑦ ᐊᖑᒻᒥᒃ ᐃᓅᓱᒃᑐᒥᒃ ᐃᓗᕕᐅᑉ ᑕᓕᖅᐱᐊᓂ ᐃᒃᓯᕙᔪᒥᒃ, ᐊᓐᓄᕌᖅᓯᒪᔪᒥᒃ ᖃᑯᖅᑕᒥᒃ; ᑖᒃᑯᐊᓗ ᖁᐊᖅᓵᖅᐳᑦ.
6ᑖᑦᓱᒪᓗ ᐅᖃᐅᑎᕔᑦ, “ᖁᐊᖅᓵᕋᓯ; ᔩᓱᓯ ᓈᓴᕇᑎᒥᐅᖅ ᑭᑭᐊᒃᑐᖅᑕᐅᓚᐅᖅᑐᖅ ᕿᓂᖅᐸᓯ. ᒪᑭᓯᒪᓕᖅᐳᖅ, ᑕᒫᓃᓐᖏᓚᖅ; ᑕᑯᓕᖅᓯᐅᒃ ᑎᒥᖓᑕ ᐃᓂᒋᓚᐅᖅᑕᖓ. 
7ᒫᓐᓇᓕ ᐃᓕᓐᓂᐊᖅᑎᖏᓐᓄᑦ ᐅᖃᕆᐊᖅᑐᓕᕆᑦᓯ ᐲᑦᑐᕉᓯᒧᓪᓗ ᓯᕗᓂᑦᓯᓐᓂ ᒐᓕᓕᐊᒧᐊᕐᖕᓂᐊᖅᐳᖅ; ᑍᑲᓂ ᑕᑯᓂᐊᖅᐸᓯ, ᑍᒫᒃ ᐅᖃᐅᑎᓚᐅᕐᖕᒪᓯ.”
8ᐊᕐᖕᓁᓪᓗ ᑕᕝᕙᓐᖓᑦ ᐊᓂᕗᑦ ᐅᓪᓚᒃᓯᓪᓗᑎᒡᓗ ᐃᓗᕕᕐᖕᒥᑦ; ᓴᔪᖕᓂᕐᖕᒧᑦ ᑲᒪᓂᐊᕐᖕᓂᕐᖕᒧᓪᓗ ᑎᑭᑕᐅᒐᒥᒃ; ᑕᒪᑐᒥᖓᓗ ᐅᖃᓚᐅᓐᖏᓚᑦ ᓇᓪᓕᐊᓐᓄᓪᓘᓐᓃᑦ, ᑲᑉᐱᐊᓱᓕᕋᒥᒃ.
9[ᔩᓱᓯᓕ ᑐᖁᖓᔪᓂᑦ ᒪᑭᓐᓇᒥ ᐱᓇᓱᐊᕈᓯᐅᑉ ᐅᓪᓗᖏᑕ ᓯᕗᓪᓕᖅᐹᖓᓂ, ᓯᕗᓪᓕᖅᐹᒥᒃ ᓴᖅᑭᓚᐅᖅᐳᖅ ᒥᐊᕆ ᒫᒃᑕᓖᓂᒧᑦ, ᑖᑦᓱᒧᖓ ᐊᓂᕐᖕᓂᖅᓗᖕᓂᒃ 7-ᓂᒃ ᐊᓂᑎᑦᓯᕕᒋᓚᐅᖅᓯᒪᔭᒥᓄᑦ. 
10ᑖᓐᓇ ᐅᖃᕆᐊᖅᑐᖅᐳᖅ ᔩᓱᓯᐅᑉ ᐃᓚᒋᖃᑦᑕᓚᐅᖅᑕᖏᓐᓄᑦ, ᕿᒃᓵᕕᒡᔪᐊᖅᑐᓄᑦ ᕿᐊᔪᓄᓪᓗ. 
11ᑖᒃᑯᐊᓕ ᑐᓴᕋᒥᒃ ᔩᓱᓯᐅᑉ ᒪᑭᓯᒪᓂᖓᓂᒃ ᑕᑯᖅᑲᐅᓂᕋᕐᖕᒪᒍᓗ, ᐅᒃᐱᓐᖏᓚᑦ.
12ᑕᒪᑐᒪᓕ ᑭᖑᓂᖓᒍᑦ ᔩᓱᓯ ᓴᖅᑭᒃᑭᕗᖅ ᐊᓯᐊᓂᒃ ᑕᐅᑦᑐᖃᖅᓗᓂ ᐃᓕᓐᓂᐊᖅᑏᖕᓄᑦ ᒪᕐᕉᖕᓄᑦ, ᑖᒃᑯᐊᒃ ᐱᓱᒃᑎᓪᓗᒋᒃ ᓄᓇᐅᑉ ᐊᓯᐊᓄᑦ ᐃᒡᓗᒐᓴᖃᖏᑦᑐᒃᑯᑦ. 
13ᑖᒃᑯᐊᒡᓗ ᐅᑎᕋᒥᒃ ᐃᓚᒥᖕᓄᑦ ᑕᒪᑐᒥᖓ ᐅᖃᐅᓯᖃᖅᐴᒃ, ᑖᒃᑯᐊᓕ ᐅᒃᐱᕈᓱᖏᓐᓂᕗᑦ.
14ᑭᖑᓂᖓᒍᑦ ᔩᓱᓯ ᓴᖅᑭᒃᑭᕗᖅ ᐃᓕᓐᓂᐊᖅᑎᒥᓄᑦ 11-ᓄᑦ ᓂᕆᖃᑎᒌᒃᑎᓪᓗᒋᑦ; ᔩᓱᓯᐅᓪᓗ ᓱᐊᒃᐰᑦ ᐅᒃᐱᖏᒻᒪᑕ ᐆᒻᒪᑎᖏᓪᓗ ᓯᑎᔫᓪᓗᑎᒃ, ᐅᒃᐱᕈᓱᓚᐅᖏᒻᒪᑕ ᔩᓱᓯ ᐆᒪᓕᖅᑎᓪᓗᒍ ᑕᑯᓚᐅᖅᑐᑦ ᐅᖃᐅᓯᖏᓐᓂᒃ. 
15ᔩᓱᓯᐅᓪᓗ ᐅᖃᐅᑎᕔᑦ, “ᐂᓕᕆᑦᓯ ᓯᓚᖅᔪᐊᓕᒫᒧᑦ ᐊᔪᕆᖅᑐᐃᓗᓯᓗ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᐃᓄᖕᓄᑦ ᖃᓄᐃᑦᑐᑐᐃᓐᓇᓕᒫᓄᑦ. 
16ᓇᓪᓕᐊᑦ ᐅᒃᐱᖅᑐᖅ ᐹᑉᑎᑕᐅᓗᓂᓗ ᑖᓐᓇ ᐱᐅᓕᔭᐅᔪᒫᖅᐳᖅ; ᓇᓪᓕᐊᓪᓕ ᐅᒃᐱᖏᑉᐸᑦ ᑖᓐᓇ ᐃᖅᑲᖅᑐᖅᑕᐅᔪᒫᖅᐳᖅ. 
17ᐅᕙᓐᓄᓪᓗ ᐅᒃᐱᖅᑐᑦ ᓇᓗᓁᒃᑯᑕᖃᕈᒫᖅᐳᑦ ᒪᑯᓂᖓ; ᐊᑎᕋ ᐊᑐᖅᓗᒍ ᐊᓂᕐᖕᓂᖅᓗᖕᓂᒃ ᐊᓂᑎᑦᓯᔪᒫᖅᐳᑦ; ᐅᖃᐅᓯᕐᖕᓄᑦ ᓄᑖᓄᑦ ᐅᖃᓪᓚᒍᒫᖅᐳᑦ; 
18ᖁᒡᓗᒋᐊᓂᒃ ᑐᖁᓐᓇᖅᑐᓕᒡᓂᒃ ᑎᒍᓯᔪᒫᖅᐳᑦ, ᑐᖁᓐᓇᖅᑐᒥᒡᓗ ᐃᒥᕋᓗᐊᕈᑎᒃ ᓱᖁᓯᕈᒫᓐᖏᓚᑦ; ᖃᓂᒪᔪᓪᓗ ᐸᑎᒻᒥᒃᐸᒋᑦ, ᖃᓂᒪᔪᑦ ᖃᓄᐃᑦᓱᓐᓃᕈᒫᖅᐳᑦ.”
19ᑕᕝᕙ ᐊᑕᓂᖅ ᔩᓱᓯ, ᑖᒃᑯᓄᖓ ᐅᖃᓪᓚᒌᕋᒥ, ᕿᓚᓕᐊᖅᑎᑕᐅᕗᖅ, ᒎᑎᐅᓪᓗ ᑕᓕᖅᐱᐊᓄᑦ ᐃᖏᑦᓴᖅᑐᖅᓗᓂ. 
20ᐃᓕᓐᓂᐊᖅᑏᓪᓕ ᐊᔪᕆᖅᑐᐃᔭᖅᑐᖅᐳᑦ ᓇᒧᑐᐃᓐᓇᓕᒫᖅ, ᐊᑕᓂᐅᓪᓗ ᐱᓇᓱᐊᖃᑎᒋᕔᑦ ᐊᔪᕆᖅᑐᐃᓂᖏᑕᓗ ᓱᓕᓂᖏᑦ ᓇᓗᓁᒃᑯᑕᖃᓚᐅᖅᐳᑦ ᑲᒪᓇᖅᑐᓕᓂᒃᑯᑦ ᐱᓇᓱᐊᖅᑕᖏᑎᒍᑦ.]+
