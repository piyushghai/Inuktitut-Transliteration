1ᐃᕐᖕᓃᒃ, ᐃᓅᖃᑎᖕᓄᑦ ᐱᑦᔪᑦᔨᓕᕈᕕᑦ,
2ᐅᖃᖅᑕᕕᓂᑎᑦ ᐊᑐᖅᓗᒋᑦ ᑭᓯᐊᓂᐅᓕᕋᔭᖅᐳᑎᑦ,
3ᐃᕐᖕᓃᒃ, ᑕᒪᑐᒪᓐᖓᑦ ᐲᕈᒪᒍᕕᑦ ᐃᒫᒃ ᐱᓇᓱᐊᓕᕆᑦ,
4ᑕᒪᑐᒧᖓ ᓯᓂᓕᖅᑍᓕᒋᑦ, ᐃᔩᒃᑭᒡᓗ ᓇᔭᖓᖅᑍᓕᓗᑎᒃ;
5ᑐᒃᑐᖓᔪᑐᑦ ᓱᒃᑲᔪᑎᑐᑦ ᐊᓐᓇᒋᐊᓕᕆᑦ ᐆᒪᔪᖅᓯᐅᖅᑑᑉ ᐱᓇᓱᐊᕐᖕᓂᖓᓂᑦ,
6ᖁᐱᕐᕈᒧᑦ ᐋᓐᑎᒧᑦ ᐃᓕᓴᖅᑎᑕᐅᓕᕆᑦ ᐃᕿᐊᓱᒃᑎᐅᔪᑎᑦ;
7ᑖᒃᑯᐊ ᐊᖓᔪᖅᑳᖃᓐᖏᓚᑦ, ᑲᒪᔨᖃᕋᑎᒡᓗ, ᐊᐅᓚᑦᓯᔨᖃᓐᖏᓚᑦ.
8ᐊᐅᔭᒃᑯᑦ ᓂᕿᒃᓴᒥᖕᓂᒃ ᑲᑎᖅᓱᐃᕙᒃᐳᑦ,
9ᖃᓄᑎᒋ ᓇᓚᕈᑐᐃᓐᓇᕐᖕᓂᐊᖅᐲᑦ, ᐃᕿᐊᓱᒃᑏ?
10ᕿᑦᑍᕈᓯᕋᓱᑐᐃᓐᓇᕐᖕᓂᕋᖅᓗᓂ ᓯᓂᒐᓛᑐᐃᓐᓇᕐᖕᓂᕋᖅᐳᖅ,
11ᐊᔪᖅᓴᕐᖕᓇᖅᑐᒧᑦ ᑎᑭᑕᐅᑲᓪᓚᒍᒫᖅᐳᑎᑦ ᑎᒡᓕᒃᑎᑎᑐᑦ,
12ᐃᓅᖃᑎᒃᓴᐅᖏᑦᑐᖅ, ᐱᐅᖏᑦᑑᓪᓗᓂᓗ,
13ᐃᔨᒥ ᐃᒡᓗᐃᓐᓇᖓᓄᑦ ᓯᑯᓐᖏᖅᑕᖅᐸᒃᑐᖅ,
14ᐆᒻᒪᑎᒥᒍᑦ ᐱᓕᕆᕗᖅ ᐅᐃᕕᕆᒃᓯᑦᔪᑎᒃᓴᒥᓂᒃ,
15ᐊᓯᕈᖅᑕᐅᓇᖅᑐᒧᑦ ᑎᑭᐅᑎᑲᓪᓚᒍᒫᖅᐳᖅ ᓂᕆᐅᕕᒋᓐᖏᑕᒥᒍᑦ,
16ᐅᑯᐊ ᐱᖓᓲᔪᖅᑐᑦ ᐊᑕᓂᐅᑉ ᐆᒥᒋᕔᑦ,
17ᐱᐅᔪᕆᓂᒃᑯᑦ ᑕᑯᓐᓇᖅᑐᖅ, ᓴᒡᓗᑐᔪᖅ,
18ᐆᒻᒪᑎᒥᒍᑦ ᐱᐅᖏᑦᑐᓕᓂᕐᖕᒥᒃ ᐃᓱᒪᒃᓴᖅᓯᐅᖅᑐᖅ,
19ᖃᐅᔨᓯᒪᓐᖑᐊᖅᓗᓂ ᓱᓕᖏᑦᑐᓂᒃ ᐅᖃᐅᓯᖃᖅᑐᖅ,
20ᐃᕐᖕᓃᒃ, ᐊᑖᑕᕕᑦ ᐱᖁᔭᖏᑦ ᒪᓕᑦᓯᐊᒃᑭᑦ,
21ᐆᒻᒪᑎᖕᓄᑦ ᕿᓚᒃᓱᖅᓯᒪᑦᓮᓐᓇᒃᑭᑦ, ᖁᖓᓯᕐᖕᓂᓗ ᐅᔭᒥᒋᓗᒋᑦ.
22ᐱᓱᓕᕈᕕᑦ ᑕᓯᐅᖅᑎᒋᓂᐊᕋᕕᒋᑦ; ᓯᓂᓕᕈᕕᓪᓗ ᑲᒪᒋᔨᒋᓂᐊᕋᕕᒋᑦ,
23ᐱᖁᔧᑦ ᓇᓂᕈᐊᖑᕗᑦ, ᐊᔪᕆᖅᑑᓰᓪᓗ ᖃᐅᒻᒪᖅᑯᑎᐅᓪᓗᑎᒃ,
24ᐊᕐᖕᓇᒥᑦ ᐊᖑᓐᓂᐊᕈᒪᔪᒥᑦ ᓴᐳᑦᔨᔨᒋᓂᐊᕋᕕᒋᑦ,
25ᐃᓂᖁᓇᕐᖕᓂᖓ ᐆᒻᒪᑎᒃᑯᑦ ᐃᒃᓯᒋᓕᖅᑍᓕᒍᒃ,
26ᐊᑭᓕᖅᑕᐅᓪᓗᓂ ᓄᓕᐊᒐᖅ ᓂᐊᖁᔮᖅᑖᕈᑎᒃᓴᒥᒃ ᐊᑭᓕᖅᑕᐅᔪᓐᓇᖅᐳᖅ,
27ᐊᖑᑦ ᑭᓂᕐᖕᒥᐊᕈᓐᓇᖅᐹ ᐃᑯᐊᓚᔪᒥᒃ ᐊᓐᓄᕌᖏᓪᓗ ᐃᑭᑕᐅᖏᓪᓗᑎᒃ?
28ᐊᐅᒪᑎᒍᑦ ᐱᓱᒃᑐᖃᕈᓐᓇᖅᐹ ᐊᓗᕐᖕᒥᒍᓪᓗ ᐆᓐᓂᖅᑖᖏᓪᓗᓂ?
29ᑍᒤᒃᑭᕗᖅ ᐃᓅᖃᑎᒥ ᓄᓕᐊᖓᓂᒃ ᐃᓐᓇᖓᖃᑎᓕᒃ,
30ᑎᒡᓕᒃᑎ ᓇᕐᕈᒋᔭᐅᓕᕋᔭᓐᖏᓛᖅ ᑳᖕᓂᕐᖕᒥᓄᑦ ᑎᒡᓕᒡᓗᓂ ᓂᕆᒃᐸᑦ?
31ᖃᐅᔨᔭᐅᒍᓂᓗ ᐅᑎᖅᑎᑦᓯᖁᔭᐅᓂᐊᖅᐳᖅ ᐱᓚᐅᖅᑕᖏᑕ 7-ᐃᖅᑐᓪᓗᐊᖅᑕᖏᓐᓂᒃ,
32ᐃᓄᒃ ᐊᓯᓐᓂᐊᖅᑐᖅ ᓯᓔᑦᑐᖅᔪᐊᖑᕗᖅ,
33ᐋᓐᓂᐊᕈᑎᒃᓴᖅᑖᕐᖕᓂᐊᖅᐳᖅ ᐅᐱᒋᔭᐅᓂᖃᕈᓐᓃᖅᓗᓂᓗ,
34ᓯᖕᓇᓂᕐᖕᒧᑦ ᐅᐃᖓ ᓂᓐᖓᐅᒪᕕᒃᔪᐊᓕᕈᓐᓇᕐᖕᒪᑦ,
35ᐊᑭᓕᖅᑕᐅᓇᓱᒃᑲᓗᐊᕈᓂ ᐱᔪᒪᓂᐊᓐᖏᓛ,
