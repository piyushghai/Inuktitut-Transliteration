1ᔩᓱᓯᐅᑉ ᐃᓕᓐᓂᐊᖅᑎᓂ 12-ᑦ ᑲᑎᖁᓪᓗᒋᑦ ᕾᖁᕔᑦ, ᐱᔪᓐᓇᕐᖕᓂᕐᖕᒥᒡᓗ ᐱᔪᓐᓇᖅᑎᑕᐅᓂᕐᖕᒥᒡᓗ ᑐᓂᓯᕕᒋᕔᑦ ᐊᓂᕐᖕᓂᖅᓗᖕᓂᒃ ᓵᑖᓇᓯᒥᓐᖔᖅᑐᓕᒫᓂᒃ ᐊᓂᑎᑦᓯᔪᓐᓇᖁᓪᓗᒋᑦ, ᐋᓐᓂᐊᔪᓂᒡᓗ ᐋᖅᑭᒃᓯᔪᓐᓇᕐᖕᓂᕐᖕᒥᒃ. 
2ᑎᓕᕔᓪᓗ ᐊᔪᕆᖅᑐᐃᖁᓪᓗᒋᑦ ᒎᑎᐅᑉ ᐊᑕᓂᐅᕕᖓᓂᒃ ᐋᓐᓂᐊᔪᓂᒡᓗ ᐋᖅᑭᒃᓯᖁᓪᓗᒋᑦ. 
3ᐅᖃᐅᑎᓪᓗᒋᓪᓗ, “ᓇᒧᓐᖓᖅᑎᓪᓗᓯ ᓱᓇᒥᒃ ᓇᒃᓴᖅᑍᓕᒋᑦᓯ, ᐊᔭᐅᑉᐱᐊᓕᔭᕋᓯ, ᐃᒃᐱᐊᖅᔪᓕᔭᕋᓯᓘᓐᓃᑦ, ᓂᕿᒃᓴᒋᕋᓯᓘᓐᓃᑦ, ᑮᓇᐅᔭᓕᔭᕋᓯᓘᓐᓃᑦ; ᐊᑎᔭᒃᓴᒃᑲᓐᓂᕐᖕᒥᒡᓗ ᐊᓐᓄᕌᒡᒋᖏᓪᓗᓯ. 
4ᓇᓪᓕᐊᓐᓄᓪᓘᓐᓃᑦ ᐃᒡᓗᒧᑦ ᐃᑎᕈᑦᓯ, ᑕᕝᕙᓃᖏᓐᓇᕆᑦᓯ, ᓄᓇᓕᖕᓂᑦ ᐊᐅᓪᓚᓚᐅᖏᓐᓂᑦᓯᓐᓂ. 
5ᑐᓐᖓᓱᒃᑎᑕᐅᖏᒃᑯᑦᓯᓕ, ᓄᓇᓕᖕᓂᑦ ᑕᕝᕙᓐᖓᑦ ᐊᐅᓪᓚᓕᕈᑦᓯ ᓵᓃᑦ ᐃᑎᒐᑦᓯᓐᓂᑦ ᑲᑕᒐᖅᑎᓯᐅᒃ ᐃᖅᑲᖅᑐᖅᑕᐅᑦᔪᑎᒃᓴᖏᓐᓄᑦ ᓇᓗᓁᒃᑯᑕᐅᖁᓪᓗᒋᑦ.”
6ᐃᓕᓐᓂᐊᖅᑎᖏᓪᓗ ᐊᐅᓪᓚᖅᐳᑦ, ᓄᓇᓕᓕᒫᓄᓪᓗ ᐊᖅᑯᓵᖃᑦᑕᖅᐳᑦ, ᐊᔪᕆᖅᑐᐃᓪᓗᑎᒃ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᖃᓂᒪᔪᓪᓗ ᐋᖅᑭᒃᐰᑦ ᓇᓂᑐᐃᓐᓈᖅᑐᑦ.
7ᐃᕉᑕᓯᓕ ᒐᓕᓕᐊᒥ ᐊᖓᔪᖅᑳᖑᔪᖅ ᑐᓴᖃᑦᑕᓕᕋᒥ ᐱᓂᐊᕐᖕᓂᕆᔭᐅᕙᓪᓕᐊᔪᓂᒃ, ᓇᓗᓕᖅᐳᖅ, ᐃᓄᐃᑦ ᐃᓚᖏᑦ ᐅᖃᖃᑦᑕᓕᕐᖕᒪᑕ ᔪᐊᓇᓯ ᐹᑉᑎᑎᕆᔨ ᑐᖁᖓᔪᓂᑦ ᒪᑭᓐᓂᕋᖅᑕᐅᓪᓗᓂ, 
8ᐃᓚᖏᓪᓗ ᐅᖃᖃᑦᑕᓕᕐᖕᒪᑕ ᐃᓔᑦᔭ ᓴᖅᑭᓐᓂᕋᖅᑕᐅᓪᓗᓂ, ᐃᓚᖏᓪᓗ ᐅᖃᖃᑦᑕᓕᕐᖕᒪᑕ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᕕᓂᖏᑕ ᐃᓚᖓᑦ ᐆᒻᒪᖅᓯᒪᓂᕋᖅᑕᐅᓪᓗᓂ. 
9ᐃᕉᑕᓯᓕ ᐅᖃᖅᐳᖅ, “ᔪᐊᓇᓯ ᓂᐊᖁᐃᖅᑕᐅᑎᓚᐅᖅᐸᕋ; ᑭᓇᓖᓐᓇ ᐊᖑᑦ ᑐᓴᖃᑦᑕᖅᐸᕋ ᑕᒪᒃᑯᓂᖓ ᐱᓇᓱᐊᖅᑐᖅ?” ᑍᒪᓐᖓᓪᓗ ᔩᓱᓯ ᑕᑯᔪᒪᓕᖅᐹ.
10ᐋᐴᓯᑕᓖᓪᓕ ᐅᑎᕋᒥᒃ ᖃᓄᐃᓕᐅᕐᖕᓂᕆᓚᐅᖅᑕᒥᖕᓂᒃ ᐅᓂᒃᑳᖅᐳᑦ ᔩᓱᓯᒧᑦ. ᔩᓱᓯᐅᓪᓗ ᐃᓚᒋᓪᓗᒋᑦ ᐊᐅᓪᓚᖅᐳᑦ ᓄᓇᓕᖕᓄᑦ ᐱᑦᓮᑕᒥᒃ ᐊᑎᓕᖕᒧᑦ. 
11ᐃᓄᒋᐊᒃᑐᓪᓕ ᖃᐅᔨᒐᒥᒃ, ᒪᓕᒃᓴᖅᐹᑦ; ᔩᓱᓯᐅᓪᓗ ᑐᓐᖓᓱᒃᑎᑉᐰᑦ ᐅᖃᓪᓚᒡᕕᒋᓪᓗᒋᓪᓗ ᒎᑎᐅᑉ ᐊᑕᓂᐅᕕᖓᓂᒃ, ᐋᖅᑭᒃᑕᐅᔭᕆᐊᓖᓪᓗ ᐋᓐᓂᐊᔪᑦ ᐋᖅᑭᒃᐰᑦ.
12ᓯᕿᓂᖅᓕ ᐊᒃᐸᓕᕐᖕᒪᑦ ᐅᓐᓄᓕᖅᑎᓪᓗᒍ; ᐃᓕᓐᓂᐊᖅᑎᖏᑦ ᔩᓱᓯᒧᐊᖅᐳᑦ ᐅᖃᐅᑎᓪᓗᒍᓗ, “ᐃᓄᐃᑦ ᐊᐅᓪᓚᖁᓕᒃᑭᑦ, ᓄᓇᓕᖕᓄᐊᖅᓗᑎᒃ ᖃᓂᒋᔭᖏᓪᓄᓪᓗ ᓯᓂᒃᑕᖅᕕᖕᓅᕐᖕᓂᐊᕐᖕᒪᑕ ᓂᕆᓂᐊᕐᖕᒪᑕᓗ; ᒫᓂ ᐃᓄᖃᖏᑦᑐᒦᒃᑲᑦᑕ.”
13ᔩᓱᓯᐅᓪᓕ ᐅᖃᐅᑎᕔᑦ, “ᐃᓕᑦᓯ ᓂᕆᑎᓚᐅᖅᓯᐅᒃ.”
14(ᑕᕝᕙᓃᑦᑐᑦ 5,000-ᑦ ᖃᓂᒋᔮᓃᓚᐅᖅᐳᑦ ᐊᖑᑎᑦ.)
15ᐃᓕᓐᓂᐊᖅᑎᖏᓪᓗ ᑍᒫᒃ ᐱᓇᓱᐊᖅᐳᑦ, ᐃᓄᓕᒫᑦ ᐃᖏᑎᓪᓗᒋᑦ. 
16ᑕᕝᕙ ᔩᓱᓯᐅᑉ ᓂᐊᖂᔧᑦ ᑕᓪᓕᒪᑦ ᐃᖃᓘᒡᓗ ᒪᕐᕉᒃ ᑎᒍᓪᓗᒋᑦ ᕿᓚᖕᒧᑦ ᐋᖅᓗᖅᐳᖅ, ᒎᑎᓗ ᖁᔭᒋᔭᕇᕋᒥᐅᒃ ᐊᕕᒃᐰᑦ, ᐃᓕᓐᓂᐊᖅᑎᒥᓄᓪᓗ ᑐᓂᕔᑦ ᐃᓄᖕᓄᑦ ᑐᓂᐅᖅᑬᖁᓪᓗᒋᑦ. 
17ᐃᓄᓕᒫᓪᓗ ᓂᕆᕗᑦ ᑳᒍᓐᓃᖅᓗᑎᒡᓗ; ᐃᓕᓐᓂᐊᖅᑎᖏᑕᓗ ᐊᒥᐊᒃᑯᑦ ᐊᕕᒃᑐᖅᓯᒪᔪᑦ ᓄᐊᑉᐰᑦ ᐃᕕᐅᔭᓄᑦ 12-ᓄᑦ.
18ᐅᓪᓗᑦ ᐃᓚᖓᓐᓂᒃ ᔩᓱᓯ ᐃᓄᑑᓪᓗᓂ ᑐᒃᓯᐊᖅᑎᓪᓗᒍ ᐃᓕᓐᓂᐊᖅᑎᖏᑕ ᐅᐸᒃᐹᑦ; ᐃᓕᓐᓂᐊᖅᑎᓂᓗ ᐊᐱᕆᕔᑦ, “ᐃᓄᖕᓂᑦ ᑭᓇᐅᓇᓱᒋᔭᐅᕗᖔ?”
19ᐃᓕᓐᓂᐊᖅᑎᖏᑦ ᑭᐅᕗᑦ, “ᔪᐊᓇᓯ ᐹᑉᑎᑎᕆᔨᐅᓇᓱᒋᔭᐅᕗᑎᑦ; ᐃᓚᖏᓂᓪᓗ ᐃᓔᑦᔭᐅᓇᓱᒋᔭᐅᓪᓗᑎᑦ, ᐃᓚᖏᑕᓗ ᐱᔪᖃᓛᖅᑐᒥᒃ ᒎᑎᐅᑉ ᐅᖃᖅᑎᕕᓂᖏᑕ ᐃᓚᖓᑦ ᐆᒻᒪᖅᑐᕕᓂᐅᓇᓱᒋᕚᑎᑦ.”
20ᔩᓱᓯᐅᓪᓗ ᐊᐱᕆᕔᑦ, “ᐃᓕᑦᓯᓕ, ᑭᓇᐅᓇᓱᒋᕕᓯᓐᖔ?”
21ᔩᓱᓯᐅᓪᓕ ᐃᓕᓐᓂᐊᖅᑎᓂ ᐃᓂᖅᑎᒻᒪᕆᒃᐰᑦ ᐅᖃᖁᓇᒋᑦ ᑕᒪᑐᒥᖓ ᑭᓇᑐᐃᓐᓇᕐᖕᒧᑦ. 
22ᐅᖃᐅᑎᓪᓗᒋᑦ, “ᐃᓅᑉ ᐃᕐᖕᓂᖓ ᐊᖏᔪᒥᒃ ᐋᓐᓂᐊᑎᑕᐅᔭᕆᐊᖃᖅᐳᖅ, ᓇᕐᕈᒋᔭᐅᓗᓂᓗ ᔫᑎᑦ ᐊᖓᔪᖅᑳᖏᓐᓂᑦ, ᑐᓂᕐᕈᓯᖅᑎᑦᓯᔩᓪᓗ ᐊᖓᔪᖅᑳᖏᓐᓂᑦ, ᐱᖁᔭᓂᒡᓗ ᐃᓕᓮᔨᓂᑦ, ᑐᖁᑕᐅᓛᖅᐳᖅᓗ, ᐅᓪᓗᓪᓗ ᐱᖓᔪᐊᓐᓂᒃ ᒪᑭᓛᕆᕗᖅ.”
23ᔩᓱᓯᐅᓪᓗ ᑕᕝᕙᓃᑦᑐᓕᒫᑦ ᐅᖃᐅᑎᕔᑦ, “ᐅᕙᓐᓂᒃ ᒪᓕᒍᒪᔪᖃᖅᐸᑦ, ᐃᓱᒪᒥᓂᒃ ᐃᓅᔪᒃᓴᐅᓐᖏᓚᖅ, ᓴᓐᓂᖓᔪᓕᒃᓴᒥᓂᒡᓗ ᖃᐅᑕᒫᑦ ᐊᒡᔭᖅᓯᔪᒃᓴᐅᕗᖅ ᒪᓕᒡᓗᖓᓗ. 
24ᓇᓪᓕᐊᑦ ᐃᓅᓯᕐᖕᒥᓂᒃ ᓴᐳᑦᔨᔪᒪᔪᖅ ᐃᓅᓯᕐᖕᒥᓂᒃ ᐊᓯᐅᔨᔪᒫᖅᐳᖅ; ᓇᓪᓕᐊᓪᓕ ᐃᓅᓯᕐᖕᒥᓂᒃ ᐊᓯᐅᔨᔪᖅ ᐱᑦᔪᑎᒋᓗᖓ, ᐃᓅᓯᓂ ᐱᐅᓕᔪᒫᖅᐹ. 
25ᐃᓄᒃ ᓱᓇᒥᒃ ᐱᕙᓪᓕᕈᑎᖃᕋᔭᖅᐹ? ᓯᓚᖅᔪᐊᓕᒫᖅ ᐱᑖᕆᒐᓗᐅᕈᓂᐅᒃ, ᓇᖕᒥᓂᖅᓕ ᐊᓯᕈᕈᓂ, ᐃᒋᑕᐅᑎᒃᑯᓂᓘᓐᓃᑦ? 
26ᐃᓅᑉ ᓇᓪᓕᐊᑦᑕ ᑲᓐᖑᓲᑎᒋᒃᐸᖓ ᐃᓄᖕᓄᑦ ᐊᔪᕆᖅᑐᐃᑦᔪᑎᒋᔭᒃᑲᓗ, ᑖᓐᓇᑦᑕᐅᖅ ᐃᓅᑉ ᐃᕐᖕᓂᖓᑕ ᑲᓐᖑᓲᑎᒋᔪᒫᕆᕚ ᓂᖅᑐᕐᖕᓇᖅᑐᖅᔪᐊᖑᓗᓂ ᑎᑭᒃᑯᓂ ᐊᑖᑕᐅᓪᓗ ᓂᖅᑐᕐᖕᓇᕐᖕᓂᖅᔪᐊᖓᓂ ᐂᖏᓖᓪᓗ ᐃᑦᔪᕐᖕᓁᑦᑐᑦ. 
27ᓱᓕᔪᒥᒃ ᐅᖃᐅᑎᕙᑦᓯ, ᒫᓐᓇ ᐅᕙᓂ ᓇᖏᖃᑎᒋᔭᓯ ᐃᓚᖏᑦ ᑐᖁᓂᐊᓐᖏᓚᑦ, ᒎᑎᐅᑉ ᐊᑕᓂᐅᕕᖓᓂᒃ ᑕᑯᓚᐅᖅᑳᕋᑎᒃ.”
28ᑕᒪᑐᒪ ᑭᖑᕐᖓᓂ ᐱᓇᓱᐊᕈᓯᖅ ᓈᓯᒪᓕᖅᑎᓪᓗᒍ ᑖᒃᑯᓂᖓ ᐅᖃᐅᓯᖃᓚᐅᖅᓗᓂ, ᖃᖅᑲᒧᑦ ᑐᒃᓯᐊᕆᐊᖅᑐᖅᐳᖅ ᐲᑦᑐᕉᓯᓗ ᔪᐊᓇᓯᓗ ᔧᒥᓯᓗ ᐃᓚᒋᓪᓗᒋᑦ. 
29ᑐᒃᓯᐊᖅᑎᓪᓗᒍᓗ, ᑮᓇᖓᑕ ᑕᐅᑦᑐᐊ ᐊᑦᔨᒋᔪᓐᓃᖅᐹ, ᐊᓐᓄᕌᖏᓪᓗ ᖃᑯᖅᓯᕗᑦ ᕿᓪᓕᖅᓯᓪᓗᑎᒃ. 
30ᑕᑯᒋᓪᓗ, ᐊᖑᑏᖕᓂᒃ ᒪᕐᕉᖕᓂᒃ ᐅᖃᖃᑎᖃᓕᖅᐳᖅ, ᒨᓯᓯᒥ ᐃᓔᑦᔭᒥᒡᓗ, 
31ᑖᒃᑯᐊᒃ ᓴᖅᑭᖅᐴᒃ ᑕᑯᒥᓇᖅᑐᐊᓗᖕᒥᒃ ᖃᐅᒪᓂᖃᖅᓗᑎᒃ ᔩᓱᓯᐅᓪᓗ ᐊᑯᓂᐅᖏᑦᑐᖅ ᐊᐅᓪᓚᕐᖕᓂᐊᓕᕐᖕᓂᖓᓂᒃ ᐅᖃᐅᓯᖃᖅᐴᒃ, ᔩᓱᓯᐅᑉ ᐊᑐᕐᖕᓂᐊᖅᑕᖓᓂᒃ ᔪᕉᓴᓚᒥ. 
32ᐲᑦᑐᕉᓯᓕ ᐃᓚᖏᓪᓗ ᐅᐃᕐᖓᕐᖕᓂᕐᖕᒧᑦ ᓯᓂᓚᐅᖅᐳᑦ, ᐃᖅᑯᒻᒪᕋᒥᒡᓕ ᔩᓱᓯᐅᑉ ᓂᖅᑐᕐᖕᓇᕐᖕᓂᖅᔪᐊᖓ ᑕᑯᕚᑦ ᐊᖑᑏᒡᓗ ᒪᕐᕉᒃ ᓇᖏᖃᑎᒋᔭᖏᒃ. 
33ᕿᒪᕉᑎᓕᕐᖕᒪᑎᒡᓗ ᔩᓱᓯᒥᑦ, ᐲᑦᑐᕉᓯ ᐅᖃᖅᐳᖅ ᔩᓱᓯᒧᑦ, “ᐊᔪᕆᖅᑐᐃᔩ, ᐅᕙᓃᓐᓂᕗᑦ ᖁᕕᐊᓇᖅᑐᐊᓘᕗᖅ; ᑐᐱᓕᐅᓚᐅᖅᑕ ᐱᖓᓱᓂᒃ, ᐃᓕᖕᓄᑦ ᒨᓯᓯᒧᓪᓗ ᐃᓔᑦᔭᒧᓪᓗ”, ᑍᒫᒡᓕ ᐅᖃᕋᓗᐊᕋᒥ ᐃᒻᒥᓂᒃ ᐃᒃᐱᒋᓚᐅᓐᖏᓚᖅ.
34ᐲᑦᑐᕉᓯ ᐅᖃᕇᑐᐊᕐᖕᒪᑦ, ᓄᕗᔭ ᓴᖅᑭᑉᐳᖅ ᑖᒃᑯᐊᓗ ᐅᓕᒃᐰᑦ; ᐃᓕᓐᓂᐊᖅᑏᓪᓕ ᑲᑉᐱᐊᓱᓕᖅᐳᑦ ᓄᕗᔭᒧᑦ ᐅᓕᒃᑕᐅᒐᒥᒃ. 
35ᓄᕗᔭᒥᓪᓗ ᓂᐱ ᑐᓴᖅᓴᐅᓕᖅᐳᖅ ᐅᖃᖅᑐᖅ, “ᐅᓇ ᑕᕝᕙ ᐃᕐᖕᓂᕋ, ᓂᕈᐊᖅᓯᒪᔭᕋ; ᑖᓐᓇ ᓈᓚᒃᓯᐅᒃ!”
36ᓂᐱᓗ ᑐᓴᖅᓴᐅᔪᓐᓃᕐᖕᒪᑦ, ᔩᓱᓯ ᑕᕝᕙᑑᓕᖅᐳᖅ. ᑖᒃᑯᐊᓗ ᑕᒪᑐᒥᖓ ᑭᓇᒧᓪᓘᓐᓃᑦ ᐅᖃᐅᓯᖃᓚᐅᓐᖏᓚᑦ, ᑍᑦᓱᒪᓂᐅᑎᓪᓗᒍ ᑕᑯᓚᐅᖅᑕᒥᖕᓂᒃ.
37ᖃᐅᑎᓪᓗᒍ, ᖃᖅᑲᒥᑦ ᐊᖅᑲᕐᖕᒪᑕ, ᐃᓄᒋᐊᒃᑐᖅᔪᐊᓂᑦ ᔩᓱᓯ ᐅᐸᒃᑕᐅᕗᖅ. 
38ᐃᓄᒋᐊᒃᑐᓂᓪᓕ ᐊᖑᑦ ᕾᒐᓛᓕᖅᐳᖅ, “ᐊᔪᕆᖅᑐᐃᔩ, ᕿᓄᕕᒋᕙᒋᑦ ᐃᕐᖕᓂᕋ ᑕᑯᓚᐅᕈᒃ, ᕿᑐᕐᖓᑐᐊᕆᒐᒃᑯ; 
39ᐊᓂᕐᖕᓂᖅᓘᑉ ᑎᑭᖃᑦᑕᕐᖕᒪᒍ, ᑎᑭᑦᓴᕅᖕᒪᒍ ᑕᕝᕔᓐᓇᖅ ᓂᓪᓕᐊᓕᖃᑦᑕᖅᐳᖅ; ᐊᐅᓚᑎᑖᓗᒋᓪᓗᓂᐅᒃ ᓱᑲᖓᔪᐊᓘᑎᖃᑦᑕᕐᖕᒪᒍ, ᖃᓂᖓᓗ ᖃᐳᐊᓕᖅᑐᐊᓘᓪᓗᓂ; ᑍᒫᒡᓗ ᐋᓐᓂᐊᑎᖃᑦᑕᖅᐹ ᕿᒪᒍᓐᓁᓪᓕᕙᒃᓗᒍᓗ. 
40ᐃᓕᓐᓂᐊᖅᑎᑎᓪᓗ ᑖᑦᓱᒥᖓ ᐊᓂᕐᖕᓂᖅᓗᖕᒥᒃ ᐊᓂᑎᑦᓯᖁᓚᐅᕋᓗᐊᖅᐸᒃᑲ, ᐊᔪᓚᐅᖅᐹᓪᓕ.”
41ᔩᓱᓯ ᑭᐅᕗᖅ, “ᐅᒃᐱᕐᖕᓂᕐᖕᒧᑦ ᑲᔪᓯᓂᖃᖏᑦᑐᓯ, ᑕᒻᒪᖅᓯᒪᔪᐊᓘᔪᓯᓗ ᐃᓅᖃᑎᒌᑦ, ᖃᓄᖅ ᐊᑯᓂᐅᑎᒋᔪᖅ ᓇᔪᕆᐊᖃᖅᐸᑦᓰ? ᖃᓄᖅᓗ ᐊᑯᓂᐅᑎᒋᔪᖅ ᕿᓄᐃᓵᕈᑎᒋᔭᕆᐊᖃᖅᐸᑦᓰ?” ᐊᖑᓪᓗ ᐅᖃᐅᑎᕚ, “ᐃᕐᖕᓃᑦ ᒪᐅᖓ ᕾᑎᓚᐅᕈᒃ.”
42ᓱᕈᓯᖅᓕ ᕾᓕᖅᑎᓪᓗᒍ, ᐊᓂᕐᖕᓂᖅᓘᑉ ᓄᓇᒧᑦ ᐅᕐᕈᑎᑉᐹ ᓱᑲᑎᑖᓗᒋᓪᓗᒍᓗ. ᔩᓱᓯᐅᓪᓕ ᐊᓂᕐᖕᓂᖅᓗᒃ ᐃᓂᖅᑎᖅᓗᒍ ᐊᓂᖁᕚ, ᓱᕈᓯᖅᓗ ᐋᖅᑭᒃᐹ, ᐊᑖᑕᖓᓄᓪᓗ ᐅᑎᖅᑎᓪᓗᒍ. 
43ᐃᓄᓕᒫᓪᓗ ᑲᒪᕕᒃᔪᐊᖅᐳᑦ ᒎᑎᐅᑉ ᐊᔪᒐᖃᖏᓐᓂᖓᓂᒃ.
44“ᐅᑯᐊ ᐅᖃᐅᓯᕆᓂᐊᖅᑕᒃᑲ ᐳᐃᒍᖅᑍᓕᓯᐅᒃ; ᐃᓅᑉ ᐃᕐᖕᓂᖓ ᐱᑎᑕᐅᒋᐊᕕᓕᖅᐳᖅ ᐃᓄᐃᑦ ᐱᔪᓐᓇᕐᖕᓂᖏᓐᓄᑦ.” 
45ᐃᓕᓐᓂᐊᖅᑎᖏᓪᓕ ᑕᒪᑐᒥᖓ ᐅᖃᖅᑕᖓᓂᒃ ᑐᑭᓯᓚᐅᓐᖏᓚᑦ, ᐅᖃᐅᓰᑦ ᓇᓗᓇᖅᑎᑕᐅᓚᐅᕐᖕᒪᑕ ᑖᒃᑯᓄᖓ ᑐᑭᓯᓚᐅᓐᖏᓚᑦ; ᔩᓱᓯᓗ ᐃᓕᕋᒋᕚᑦ ᐊᐱᕆᔭᕆᐊᒃᓴᖅ ᑕᒪᑐᒥᖓ.
46ᔩᓱᓯᐅᓪᓗ ᐃᓕᓐᓂᐊᖅᑎᖏᑦ ᐂᕙᖃᑎᒌᓕᖅᐳᑦ ᓇᓪᓕᐊᑦ ᐱᓚᕆᐅᓂᖅᐸᐅᖕᒪᖔᑦ. 
47ᔩᓱᓯᐅᓪᓕ ᖃᓄᖅ ᐃᓱᒪᖃᕐᖕᒪᖔᑕ ᖃᐅᔨᒐᒥᒋᑦ, ᓱᕈᓯᕐᖕᒥᒃ ᑎᒍᓯᕗᖅ ᓴᓂᒥᓄᓪᓗ ᓇᖏᖅᓯᑎᓪᓗᒍ, 
48ᑖᒃᑯᐊᓗ ᐅᖃᐅᑎᕔᑦ, “ᓇᓪᓕᐊᑦ ᐆᒥᖓ ᓱᕈᓯᑯᓗᖕᒥᒃ ᐃᓚᓕᐅᖅᓯᔪᖅ ᐱᑦᔪᑎᒋᓗᖓ ᐅᕙᓐᓂᒃ ᐃᓚᓕᐅᖅᓯᕗᖅ, ᐅᕙᓐᓂᒡᓗ ᐃᓚᓕᐅᖅᓯᔫᑉ ᐅᕙᓐᓂᒃ ᑎᓕᓯᔪᖅ ᐃᓚᓕᐅᕆᕚ; ᐃᓕᑦᓯᓐᓂᓪᓕ ᒥᑭᓐᓂᖅᐹᖑᔪᖅ ᑖᓐᓇ ᐱᓚᕆᐅᓂᖅᐹᖑᕗᖅ.”
49ᔪᐊᓇᓯ ᐅᖃᓕᖅᐳᖅ, “ᐊᔪᕆᖅᑐᐃᔩ, ᐃᓄᖕᒥᒃ ᑕᑯᓚᐅᖅᐳᒍᑦ ᐊᓂᑎᑦᓯᖃᑦᑕᖅᑐᒥᒃ ᐊᓂᕐᖕᓂᖅᓗᖕᓂᒃ ᐃᕝᕕᑦ ᐊᑎᖓᓂ, ᑖᓐᓇᓕ ᐃᓂᖅᑎᓚᐅᖅᐸᕗᑦ ᑍᒤᓕᐅᖁᓇᒍ ᐃᓚᒋᖏᓐᓇᑦᑎᒍ.”
50ᔩᓱᓯᐅᓪᓕ ᐅᖃᐅᑎᕚ, “ᑍᒤᓕᐅᖅᑐᖅ ᐃᓂᖅᑎᕐᖕᓂᐊᕋᓯᐅᒃ; ᐃᓕᑦᓯᓐᓂᒃ ᐊᑭᕋᖅᑐᖏᑦᑑᑉ ᐃᓚᒋᕚᓯ.”
51ᔩᓱᓯᐅᓪᓕ ᕿᓚᖕᒧᐊᖅᑎᑕᐅᕕᒃᓴᖓ ᖃᒡᓕᕙᓪᓕᐊᓕᕐᖕᒪᑦ, ᑲᔪᓯᔪᒪᓕᖅᐳᖅ ᔪᕉᓴᓚᒧᑦ ᐂᔪᒪᓕᖅᓗᓂ. 
52ᐅᐸᖕᓂᐊᖅᑕᒥᓄᓪᓗ ᐅᖃᕆᐊᖅᑐᖅᑎᑦᓯᕗᖅ, ᓴᒥᐊᕆᐊᕐᖕᒥᐅᑦ ᓄᓇᓕᖏᑕ ᐃᓚᖓᓐᓄᑦ ᓯᓂᒃᑕᖅᕕᒋᓂᐊᖅᑕᒥᖕᓂᒃ ᐅᐸᓗᖕᒊᖅᓯᖁᓪᓗᒋᑦ; 
53ᓴᒥᐊᕆᐊᒥᐅᓪᓕ ᐃᓚᓕᐅᓐᖏᓛᑦ, ᓇᓗᓇᖏᒻᒪᑦ ᔩᓱᓯ ᔪᕉᓴᓚᒧᐊᖅᐸᓪᓕᐊᖕᒪᑦ. 
54ᐃᓕᓐᓂᐊᖅᑎᖏᑕᓕ ᔧᒥᓯᐅᑉ ᔪᐊᓇᓯᐅᓪᓗ ᑕᒪᓐᓇ ᑐᓴᕋᒥᒃᑯᒃ, ᔩᓱᓯᒧᑦ ᐅᖃᖅᐴᒃ, “ᐊᑕᓃᖅ, ᕿᓚᖕᒥᑦ ᐃᑯᒪᒥᒃ ᑲᑕᒃᑐᖃᖁᓪᓗᒍ ᑐᒃᓯᐊᖁᕕᑎᒃᑰᒃ? ᐃᓚᓕᐅᖅᓯᔪᒪᖏᑦᑐᑦ ᓄᖑᑕᐅᖁᓪᓗᒋᑦ?”
55ᔩᓱᓯᐅᓪᓕ ᑕᑯᓴᖅᓗᒋᒃ ᐃᓂᖅᑎᖅᐹᒃ; ᐅᖃᖅᓗᓂ; [“ᐊᓂᕐᖕᓂᕐᖕᒧᑦ ᖃᓄᐃᑦᑐᒧᑦ ᕿᑐᕐᖓᕆᔭᐅᖕᒪᖔᑦᓯᒃ ᓇᓗᕗᓯᒃ; ᐃᓅᑉ ᐃᕐᖕᓂᖓ ᑎᑭᓯᒪᖏᒻᒪᑦ ᐃᓄᖕᓂ ᐊᓯᕈᐃᔭᖅᑐᖅᓗᓂ, ᐱᐅᓕᔭᖅᑐᖅᓗᒋᓪᓕ.”] 
56ᔩᓱᓯᓗ ᐃᓕᓐᓂᐊᑎᓂ ᐃᓚᒋᓪᓗᒋᑦ ᓄᓇᓖᑦ ᐊᓯᖏᓐᓄᐊᖅᐳᑦ.
57ᐊᖅᑯᑎᒃᑯᑦ ᐱᓱᒃᓗᑎᒃ ᐊᖑᒻᒥᑦ ᔩᓱᓯ ᐅᖃᐅᑦᔭᐅᕗᖅ, “ᒪᓕᖕᓂᐊᖅᐸᒋᑦ ᓇᒧᑐᐃᓐᓇᖅ ᐂᒐᓗᐊᕈᕕᑦ.”
58ᔩᓱᓯᐅᑉ ᑭᐅᕚ, “ᑎᕆᒐᓂᐊᑦ ᓯᑎᖃᖅᐳᑦ, ᑎᖕᒥᐊᓪᓗ ᐅᓪᓗᖃᖅᐳᑦ; ᐃᓅᓪᓕ ᐃᕐᖕᓂᖓ ᓇᓂᑐᐃᓐᓇ ᓯᓂᒡᕕᒃᓴᖃᓐᖏᓚᖅᓘᓐᓃᑦ.”
59ᐊᒻᒪ ᐊᓯᐊᓄᑦ ᐅᖃᕆᕗᖅ, “ᐃᕝᕕᑦ ᒪᓕᓐᖓ.”
60ᔩᓱᓯᐅᓪᓕ ᑭᐅᕚ, “ᑐᖁᖓᔪᑦ ᑐᖁᔨᐊᒥᖕᓂᒃ ᐃᓗᕕᖅᓯᓕᖅᓕ; ᐃᕝᕕᓪᓕ ᒎᑎᐅᑉ ᐊᑕᓂᐅᕕᖓᓂᒃ ᐅᖃᐅᓯᖃᕆᐊᖅᑐᓕᕆᑦ.”
61ᓱᓕ ᐃᓚᖓᑦ ᐅᖃᕆᕗᖅ, “ᐊᑕᓃᖅ, ᒪᓕᒍᒪᕙᒋᑦ; ᐃᓚᒃᑲᓕ ᑕᕝᕙᐅᕗᑏᕆᐊᖅᑐᖅᑳᓚᐅᖅᓚᒃᑲ.”
62ᔩᓱᓯᐅᑉ ᑭᐅᕚ, “ᓇᓪᓕᐊᑦ ᐱᕈᖅᓰᕕᓕᐅᕈᑎᒥᓂᒃ ᑎᒍᓯᔪᖅ ᓴᓇᓯᒋᐊᖅᓗᓂᓗ, ᑭᖑᒧᑦ ᕿᕕᐊᕈᓂ, ᐊᑐᖅᑕᐅᔪᓐᓇᓐᖏᓚᖅ ᒎᑎᐅᑉ ᐊᑕᓂᐅᕕᖓᓄᑦ.”
