1ᓴᐸᑎᐅᑎᓪᓗᒍ ᐱᕈᖅᓰᕕᖕᒥ ᓂᐊᖂᔭᒃᓴᓕᒃᑯᑦ ᔩᓱᓯ ᐱᓱᒃᑎᓪᓗᒍ, ᐃᓕᓐᓂᐊᖅᑎᖏᑦ ᓂᐊᖂᔭᒃᓮᑦ ᓄᕗᖏᓐᓂᒃ ᐲᖅᓯᓪᓗᑎᒃ ᐊᒃᓴᓕᒡᓗᒋᑦ ᓂᕆᓕᖅᐳᑦ. 
2ᑕᕝᕙ ᐹᕋᓰᑦ ᐃᓚᖏᑦ ᐅᖃᖅᐳᑦ, “ᓲᖅ ᓴᐸᑎᒥ ᐱᖁᔭᓂᑦ ᐱᖁᔭᐅᖏᑦᑐᒥᒃ ᐱᕕᓰ?”
3ᔩᓱᓯᐅᑉ ᑭᐅᕔᑦ, “ᐅᖃᓕᒫᓚᐅᖅᓯᒪᓐᖏᓚᓰ? ᑍᕕᑎ ᑳᓕᕋᒥ ᐃᓚᒋᔭᖏᓪᓗ ᐱᓇᓱᐊᓚᐅᕐᖕᓂᖏᓐᓂᒃ? 
4ᒎᑎᐅᑉ ᐃᒡᓗᖓᓄᑦ ᐃᑎᓚᐅᖅᐳᖅ; ᓂᐊᖂᔭᑦ ᒎᑎᒧᑦ ᑐᓂᔭᐅᓯᒪᔪᑦ ᓂᕆᓚᐅᖅᐰᑦ ᐃᓚᒋᔭᓂ ᓂᕆᖃᑎᒋᓪᓗᒋᑦ, ᑍᒫᒃ ᐱᖁᔭᑦ ᐱᖁᔨᓯᒪᓐᖏᑎᓪᓗᒋᑦ ᑐᓂᕐᕈᓯᖅᑎᑦᓯᔩᑦ ᓂᐊᖂᔭᓂᒃ ᒎᑎᒧᑦ ᑐᓂᔭᐅᓯᒪᔪᓂᒃ ᓂᕆᖁᔭᐅᔪᑑᖕᒪᑕ.”
5ᔩᓱᓯᐅᓪᓗ ᐅᖃᐅᑎᕔᑦ, “ᐃᓅᑉ ᐃᕐᖕᓂᖓ ᐊᑕᓂᐅᕗᖅ ᓴᐸᑎᒧᑦ.”
6ᓴᐸᑎᐅᑦᑕᐅᖅ ᑖᑦᓱᒪ ᐊᓯᐊᒍᑦ, ᔩᓱᓯ ᐃᑎᕆᕗᖅ ᔫᑎᑦ ᐅᒃᐱᕐᖕᓂᕐᖕᒧᑦ ᑲᑎᒪᕕᖓᓐᓄᑦ, ᑕᕝᕙᓂᓗ ᐊᔪᕆᖅᑐᐃᓕᖅᓗᓂ, ᑕᕝᕙᓂ ᐊᖑᑎᑕᖃᖅᐳᖅ ᐊᒡᒐᖏᑦ ᑕᓕᖅᐱᖏᑦ ᓄᑭᖃᖏᑦᑐᒥᒃ. 
7ᐱᖁᔭᓂᒃ ᐃᓕᓮᔩᑦ, ᐹᕋᓰᓪᓗ ᖃᐅᔨᓴᖅᐹᑦ ᐸᑦᓯᑎᒃᓴᖃᕈᒪᓪᓗᑎᒃ, ᓴᐸᑎᒥ ᐋᖅᑭᒃᓯᓂᐊᕐᖕᒪᖔᑦ. 
8ᔩᓱᓯᐅᓪᓕ ᐃᓱᒪᖏᑦ ᖃᐅᔨᒪᒐᒥᒋᑦ, ᐊᖑᒻᒧᑦ ᐊᒡᒐᖏᑦ ᓄᑭᖃᖏᑦᑐᒧᑦ ᐅᖃᖅᐳᖅ, “ᓂᑯᕕᓪᓗᑎᑦ ᒪᐅᖓ ᕾᒋᑦ.” ᑖᓐᓇ ᓂᑯᕕᓐᓇᒥ ᔩᓱᓯ ᐅᐸᒃᐹ. 
9ᔩᓱᓯᓗ ᐃᓄᖕᓄᑦ ᐅᖃᖅᐳᖅ, “ᐊᐱᕆᕙᑦᓯ ᐱᖁᔭᑦ ᓴᐸᑎᒥ ᐱᐅᔪᒥᒃ ᐱᖁᔨᕚᑦ? ᐱᐅᖏᑦᑐᒥᒡᓘᓐᓃᑦ? ᐃᓄᖕᒥᒃ ᐃᓅᓕᒃᓯᖁᔨᕚᑦ, ᑐᖁᑦᓯᖁᔨᕙᓪᓘᓐᓃᑦ?” 
10ᑕᕝᕙᓃᑦᑐᓕᒫᓪᓗ ᔩᓱᓯᐅᑉ ᑕᑯᓴᖅᐰᑦ, ᐊᖑᒻᒧᓪᓗ ᐊᒡᒐᖏᑦ ᓄᑭᖃᖏᑦᑐᒧᑦ ᐅᖃᖅᐳᖅ, “ᐊᒡᒐᑎᑦ ᐃᓴᒃᑭᑦ.” ᑕᕝᕙ ᐃᓴᒃᐰᑦ, ᐊᒡᒐᖏᓪᓗ ᖃᓄᐃᑦᓱᓐᓃᖅᐳᑦ ᓄᑭᖃᓕᖅᓗᑎᒃ.
11ᔫᑎᓪᓕ ᓂᓐᖓᒃᐳᑦ ᐅᖃᖃᑎᒌᓕᖅᓗᑎᒡᓗ ᖃᓄᖅ ᔩᓱᓯ ᐱᓂᐊᕐᖕᒪᖔᕐᖕᒥᑦᔪᒃ.
12ᐅᓪᓗᓂ ᑖᒃᑯᓇᓂ ᔩᓱᓯ ᖃᖅᑲᒧᑦ ᒪᔪᐊᖅᐳᖅ ᑐᒃᓯᐊᕆᐊᖅᑐᖅᓗᓂ; ᐅᓐᓄᐊᖅᓗ ᓈᓪᓗᒍ ᑕᕝᕙᓂ ᑐᒃᓯᐊᖅᐳᖅ ᒎᑎᒧᑦ. 
13ᐅᓪᓗᓐᖑᖅᑎᓪᓗᒍ ᐃᓕᓐᓂᐊᖅᑎᓂ ᕾᖁᕔᑦ, ᓂᕈᐊᖅᓗᓂᓗ ᑖᒃᑯᓇᓐᖓᑦ 12-ᓂᒃ, ᑖᒃᑯᐊ ᐊᑦᓯᖅᐰᑦ ᐋᐴᓯᑕᓕᖕᓂᒃ; 
14ᓮᒨᓂ, ᐲᑦᑐᕉᓯᒥᒃ ᐊᑎᖅᑖᖅᑎᑉᐹ, ᐋᓐᑐᕉᓗ ᑖᑦᓱᒪ ᖃᑕᓐᖑᑖ; ᔪᐊᓇᓯᓗ ᔧᒥᓯᓗ, ᐱᓕᑉᐴᓯᓗ, ᐸᑎᐅᓗᒥᐅᓗ, 
15ᒫᑎᐅᓯᓗ, ᑑᒪᓯᓗ, ᔧᒥᓯᓗ ᐊᐅᓪᐱᐊᓯᐅᑉ ᐃᕐᖕᓂᖓ, ᓮᒨᓂᓗ ᐰᑦᑐᕆᐊᒻᒥᒃ ᑍᔭᐅᔪᖅ, 
16ᔫᑕᓯᓗ ᔧᒥᓯᐅᑉ ᐃᕐᖕᓂᖓ, ᔫᑕᓯᓗ ᐃᓯᑲᕆᐊᑦ, ᑖᓐᓇ ᔩᓱᓯᒥᒃ ᐱᔭᐅᑎᑦᓯᓚᐅᖅᑐᖅ.
17ᖃᖅᑲᒥᑦ ᔩᓱᓯ ᐊᖅᑲᕋᒥ ᐋᐴᓯᑕᓖᑦ ᐃᓚᒋᓪᓗᒋᑦ ᓇᑎᕐᖕᓇᒨᕋᒥ ᓇᖏᓕᖅᐳᖅ, ᐃᓕᓐᓂᐊᖅᑎᓂ ᐃᓄᒋᐊᒃᑐᖅᔪᐊᓪᓗ ᐃᓚᒋᓪᓗᒋᑦ ᐊᓯᖏᓪᓗ ᑐᓵᔭᖅᑐᖅᓯᒪᔪᑦ ᔫᑎᐊᒥᑦ, ᔪᕉᓴᓚᒥᓪᓗ, ᑕᕆᐅᓪᓗ ᓯᓈᓂᑦ ᑍᕆᒥᑦ ᓮᑐᓂᒥᓪᓗ ᐱᓯᒪᔪᑦ ᑖᒃᑯᐊ ᑕᒪᐅᓐᖓᖅᓯᒪᕗᑦ ᔩᓱᓯᒥᒃ ᑐᓵᔪᒪᓪᓗᑎᒃ ᐋᖅᑭᒃᑕᐅᔪᒪᓪᓗᑎᒡᓗ ᖃᓂᒻᒪᓯᒥᖕᓂᑦ. 
18ᐊᓂᕐᖕᓂᖅᓗᖕᓄᓪᓗ ᐃᓗᒻᒥᖅᑕᐅᓯᒪᔪᑦ ᑕᕝᕗᓐᖓᓚᐅᕆᕗᑦ ᐋᖅᑭᒃᑕᐅᓪᓗᑎᒡᓗ. 
19ᐃᓄᒋᐊᒃᑐᓪᓗ ᔩᓱᓯᒥᒃ ᐊᒃᑐᐃᓇᓱᐊᖅᐳᑦ, ᐱᔪᓐᓇᕐᖕᓂᖅ ᑖᑦᓱᒪᖓᑦ ᐊᓂᖕᒪᑦ ᐋᓐᓂᐊᔪᓕᒫᓪᓗ ᐋᖅᑭᒃᐰᑦ.
20ᔩᓱᓯᐅᑉ ᐃᓕᓐᓂᐊᖅᑎᓂ ᑕᑯᓴᖅᓗᒋᑦ ᐅᖃᐅᑎᕔᑦ:
21ᖁᕕᐊᓱᒍᑎᒃᓴᖃᖅᐳᓯ ᒫᓐᓇ ᑳᒃᑐᓯ, ᓈᒻᒪᒃᓯᓗᓯ ᓂᕆᑎᑕᐅᔪᒫᕋᑦᓯ.
22ᖁᕕᐊᓱᒍᑎᒃᓴᖃᖅᐳᓯ ᐃᓄᐃᑦ ᐆᒥᒋᒃᐸᓯ, ᓇᕐᕈᒋᒃᐸᓯᓗ ᐅᖃᕐᖕᓂᖅᓘᑎᒋᒃᐸᓯᓗ, ᐱᐅᖏᑦᑐᐊᓘᓂᕋᖅᐸᓯᓗ, ᐃᓅᑉ ᐃᕐᖕᓂᖓ ᐱᑦᔪᑎᒋᓪᓗᒍ! 
23ᑍᒤᑕᐅᓕᕈᑦᓯ ᖁᕕᐊᓱᒋᑦᓯ, ᕿᒡᒋᖅᑕᖅᓗᓯᓗ ᑖᓂᓯᖅᓗᓯᓗ ᖁᕕᐊᓱᖕᓂᕐᖕᒧᑦ, ᐊᖏᔪᒥᒃ ᐊᑭᓕᖅᑕᐅᔪᒫᕋᑦᓯ ᕿᓚᖕᒥ; ᓯᕗᓕᕕᓂᖏᑦᑕᐅᖅ ᑍᒤᓕᐅᕆᓚᐅᕐᖕᒥᖕᒪᑕ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᓐᓂᒃ.
24ᑲᑉᐱᐊᓇᖅᑐᒦᑉᐳᓯᓕ ᒫᓐᓇ ᐊᒃᓗᐃᑦᑐᓯ, ᐱᔭᕆᐊᑭᑦᑐᒥᒃ ᐃᓅᓯᖃᕇᕋᑦᓯ.
25ᑲᑉᐱᐊᓇᖅᑐᒦᑉᐳᓯ ᒫᓐᓇ ᐊᕿᐊᑦᑐᓱᒃᑐᓯ; ᑳᓕᕈᒫᕋᑦᓯ.
26ᑲᑉᐱᐊᓇᖅᑐᒦᑉᐳᓯ ᐃᓄᖕᓂᑦ ᐱᐅᒋᔭᐅᓪᓗᓯ ᐅᖃᐅᓯᐅᑦᓯᐊᖃᑦᑕᖅᑐᓯ, ᓯᕗᓪᓕᖏᑦᑕᐅᖅ ᑍᒤᓕᐅᓚᐅᕐᖕᒥᖕᒪᑕ ᒎᑎᒧᑦ ᐱᔪᖃᓛᖅᑐᒥᒃ ᐅᖃᖅᑎᐅᓂᕋᖅᑐᓂᒃ ᓱᓕᖏᑦᑐᓂᒃ.”
27“ᑐᓵᔪᓯ ᐅᖃᐅᑎᕙᑦᓯ, ᐊᑭᕋᖅᑐᖅᑎᓯ ᓇᒡᓕᒋᓯᐅᒃ, ᐱᑦᓯᐊᖅᐸᒡᓗᒋᓪᓗ ᐃᓕᑦᓯᓐᓂᒃ ᐆᒥᓱᒃᑐᑦ, 
28ᐃᓕᑦᓯᓐᓂᒃ ᐅᖃᕐᖕᓂᖅᓘᑎᖃᖅᑐᑦ ᓮᒻᒪᖅᑎᑕᐅᖁᓯᐅᒃ, ᐃᓕᑦᓯᓐᓂᒃ ᐱᑦᓯᐊᖏᑦᑐᑦ ᑐᒃᓯᐅᑎᓯᒋᒃ. 
29ᐅᓗᐊᒃᑯᑦ ᐸᑎᒃᑕᐅᒍᕕᑦ, ᐃᒡᓗᐊᑦᑕᐅᖅ ᒪᓂᓕᕈᒃ; ᐊᓐᓄᕌᑦ ᓯᓚᓪᓕᖅ ᐱᔭᐅᒃᐸᑦ, ᐃᓗᓪᓕᖅᑕᐅᖅ ᐊᓐᓄᕌᑦ ᑐᓂᓚᐅᕈᒃ. 
30ᐃᓕᖕᓂᑦ ᓱᓇᒥᒃ ᐱᔪᒪᔪᓕᒫᑦ ᑐᓂᓯᕕᒋᒃᑭᑦ; ᐱᒋᔭᕐᖕᓂᒃ ᐱᔪᖃᖅᐸᑦ ᐅᑎᖅᑎᖁᓗᒍ ᐅᖃᐅᑎᓂᐊᕐᖕᓇᒍ. 
31ᐃᓅᖃᑎᖕᓂᑦ ᖃᓄᖅ ᐱᓂᐊᖅᕕᐅᔪᒪᒍᕕᑦ, ᑍᒫᒃᑕᐅᖅ ᑖᒃᑯᓇᓐᖓ ᐱᓂᐊᖅᕕᐅᒐᔭᓐᖑᐊᖅᓗᑎᑦ ᐱᓂᐊᖅᕕᒋᒃᑭᑦ.
32ᓇᒡᓕᒋᔨᑎᑦ ᓇᒡᓕᒋᔭᑐᐊᕆᒍᕕᒋᑦ, ᓱᓇᒥᒃ ᐊᑭᓕᖅᑕᐅᑦᔪᑎᒃᓴᖃᖅᐲᑦ? ᐱᐅᖏᑦᑐᓕᔪᑦ ᐊᒡᓛᑦ ᓇᒡᓕᒋᔨᒥᖕᓂᒃ ᓇᒡᓕᒍᓱᒃᐸᒃᑭᕗᑦ. 
33ᐱᑦᓯᐊᖅᑎᖕᓄᓪᓗ ᑭᓯᐊᓂ ᐱᑦᓯᐊᖃᑦᑕᕈᕕᑦ, ᓱᓇᒥᒃ ᐊᑭᓕᖅᑕᐅᑦᔪᑎᒃᓴᖃᖅᐲᑦ? ᐱᐅᖏᑦᑐᓕᔪᑦ ᐊᒡᓛᑦ ᑍᒤᑉᐸᒃᑭᕗᑦ ᐱᑦᓯᐊᖅᑎᒥᖕᓄᑦ. 
34ᐊᑐᖅᑎᑦᓯᕙᒃᑯᕕᑦ ᑖᒃᑯᓄᖓ ᐅᑎᖅᑎᑦᓯᕕᐅᓂᐊᕋᓱᒋᓗᑎᑦ, ᓱᓇᒥᒃ ᐊᑭᓕᖅᑕᐅᑦᔪᑎᒃᓴᖃᖅᐲᑦ? ᐱᐅᖏᑦᑐᓕᔪᑦ ᐊᒡᓛᑦ ᐊᑐᖅᑎᑦᓯᕙᒃᐳᑦ ᐱᐅᖏᑦᑐᓕᔪᓄᑦ ᑍᒤᓪᓗᐊᖅᑐᓂᒃ ᐅᑎᖅᑎᑦᓯᕕᐅᔪᒪᓪᓗᑎᒃ. 
35ᐊᑭᕋᖅᑐᖅᑎᓯᓕ ᓇᒡᓕᒋᓯᐅᒃ, ᐱᑦᓯᐊᖅᕕᒋᓗᒋᓪᓗ, ᐊᑐᖅᑎᑉᐸᒡᓗᒋᓪᓗ ᐅᑎᖅᑎᑦᓯᕕᐅᓂᐊᕆᐊᒃᓴᖅ ᐃᓱᒪᖏᓪᓗᓯ; ᑕᕝᕙ ᐊᑭᓕᖅᑕᐅᓂᒃᓴᓯ ᐊᖏᔪᐊᓘᔪᒫᖅᐳᖅ, ᖁᑦᓯᖕᓂᖅᐹᖑᔫᓪᓗ ᒎᑎᐅᑉ ᐃᕐᖕᓂᕆᓂᐊᖅᐹᓯ; ᑖᓐᓇ ᐱᑦᓯᐊᕐᖕᒪᑦ ᖁᔭᓕᖏᑦᑐᓄᑦ ᐱᐅᖏᑦᑐᓕᔪᓄᓪᓗ. 
36ᓂᑲᒍᓱᒋᑦᓯ, ᐊᑖᑕᓯᑕᐅᖅ ᓂᑲᒍᓱᖕᒪᑦ.”
37“ᐃᖅᑲᖅᑐᐃᓂᐊᕋᓯ, ᐃᖅᑲᖅᑐᖅᑕᐅᖁᓇᓯ; ᐸᓯᔭᒃᓴᓐᖑᖅᑎᑦᓯᓂᐊᕋᓯ, ᐸᓯᔭᒃᓴᓐᖑᖅᑎᑕᐅᖁᓇᓯ; ᐃᓱᒪᖃᖅᕕᖃᕈᓐᓃᕆᑦᓯ, ᑕᕝᕙ ᐃᓱᒪᖃᖅᕕᐅᔪᓃᕐᖕᓂᐊᕆᕗᓯ. 
38ᑐᓂᓯᒋᑦᓯ, ᑕᕝᕙ ᑐᓂᓯᕕᐅᓂᐊᕆᕗᓯ; ᐆᒃᑑᒻᒧᑦ ᑕᑕᑦᑐᒥᒃ, ᓯᑎᓴᖅᓯᒪᔪᒥᒃ, ᐊᐅᓚᑎᓪᓗᒍ ᑕᑕᑎᖅᓯᒪᔪᒥᒃ, ᐊᒥᒐᓐᖏᓗᐊᖅᑐᒥᒃ ᑕᕝᕙ ᑐᓂᓯᕕᐅᓂᐊᖅᐳᓯ. ᖃᓄᖅ ᐊᓯᖕᓄᑦ ᐱᑦᓯᐊᕐᖕᓃᑦ ᒪᓕᒡᓗᒍ ᐱᑦᓯᐊᖅᕕᐅᓂᐊᕆᕗᑎᑦ.”
39ᔩᓱᓯᐅᓪᓗ ᐊᑦᔨᐅᔪᒥᒃ ᐅᖃᐅᑎᕔᑦ: “ᑕᐅᑐᖏᑦᑐᖅ ᐊᓯᒥᓂᒃ ᑕᐅᑐᖏᑦᑐᒥᒃ ᑕᓯᐅᖅᓯᔪᓐᓇᖅᐹ? ᑕᒪᖏᒃ ᐃᑎᖅᓴᒧᑦ ᑲᑕᒐᔭᓐᖏᓛᒃ? 
40ᐃᓕᓐᓂᐊᖅᑎ ᖃᐅᔨᒪᓂᖅᓴᐅᓐᖏᓚᖅ ᐃᓕᓮᔨᒥᓂᑦ, ᐃᓕᓐᓂᐊᕇᕈᓂᓕ ᐃᓕᓮᔨᒥᑐᑦ ᖃᐅᔨᒪᑎᒋᓕᕐᖕᓂᐊᖅᐳᖅ.
41ᓱᖕᒪᑦ, ᖃᑕᓐᖑᑎᕕᑦ ᐃᑦᔨᓯᒪᐅᑎᖓ ᒥᑭᔪᖅ ᑕᑯᓐᓇᖅᐱᐅᒃ? ᐅᕝᕙ ᓇᖕᒥᓂᖅ ᐃᑦᔨᓯᒪᐅᑏᑦ ᕿᔪᐊᓗᒃ ᑲᒪᒋᓇᒍ? 
42ᓱᖕᒪᓪᓗ ᖃᑕᓐᖑᑎᖕᓄᑦ ᐅᖃᕈᓐᓇᖅᐲᑦ? ‘ᖃᑕᓐᖑᑏᒃ, ᐃᑦᔨᓯᒪᐅᑎᑦ ᐃᔨᖕᓃᑦᑐᖅ ᐲᓚᐅᖅᓚᒍ,’ ᐅᕝᕙ ᓇᖕᒥᓂᖅ ᐃᔨᖕᓃᑦᑐᖅ ᐃᑦᔨᓯᒪᐅᑏᑦ ᕿᔪᐊᓗᒃ ᑲᒪᒋᓇᒍ? ᑕᒃᑯᕐᖕᒨᖅᑐᑎᑦ, ᐃᑦᔨᓯᒪᐅᑏᑦ ᓇᖕᒥᓂᖅ ᐃᔨᖕᓂᑦ ᐲᖅᑳᕈᒃ, ᑕᐅᑐᑦᓯᐊᓕᕐᖕᓂᐊᕋᕕᑦ ᖃᑕᓐᖑᑎᕕᑦ ᐃᑦᔨᓯᒪᐅᑎᖓᓂᒃ ᒥᑭᔪᒥᒃ ᐲᖅᓯᓇᓱᐊᓕᕈᕕᑦ.”
43“ᓇᐹᖅᑐᖅ ᖃᓄᐃᖏᑦᓯᐊᖅᑐᖅ ᐱᐅᖏᑦᑐᓂᒃ ᐸᐅᕐᖓᖃᕈᓐᓇᓐᖏᓚᖅ, ᓇᐹᖅᑐᖅᓗ ᐱᐅᖏᑦᑐᖅ ᐱᐅᔪᓂᒃ ᐸᐅᕐᖓᖃᕈᓐᓇᖏᓐᓂᕗᖅ; 
44ᓇᐹᖅᑐᓕᒫᑦ ᖃᐅᔨᒪᔭᐅᕗᑦ ᐸᐅᕐᖓᖏᑎᒍᑦ, ᐸᐅᕐᖕᒊᑦ ᐱᒋᓖᑦ ᑲᑭᓪᓚᐅᑎᓕᖕᓂᑦ ᐱᔭᐅᕙᓐᖏᓚᑦ, ᐸᐅᕐᖎᓪᓗ ᕔᓂᒃᓮᑦ ᐅᖅᐱᖕᓂᑦ ᑲᑭᓪᓚᐅᑎᓕᖕᓂᑦ ᐱᔭᐅᕙᖏᓐᓂᕗᑦ. 
45ᐃᓄᑦᓯᐊᕙᒃ ᐱᐅᔪᓂᒃ ᓴᖅᑭᑎᑦᓯᕙᒃᐳᖅ ᐃᓗᒥᓂ ᐱᒋᔭᒥᓂᒃ. ᐱᐅᖏᑦᑐᓕᔪᖅᓗ ᐱᐅᖏᑦᑐᓂᒃ ᓴᖅᑭᑎᑦᓯᕙᒃᐳᖅ ᐃᓗᒥᓂ ᐱᒋᔭᒥᓂᒃ ᐱᐅᖏᑦᑐᓂᒃ; ᐃᓄᒃ ᐃᓗᖓᑕ ᑕᑕᑦᔪᑎᖏᓐᓂᒃ ᖃᓂᖓ ᐅᖃᓲᖑᖕᒪᑦ.”
46“ᓱᖕᒪᑦ ᓂᓪᓕᐊᕕᒋᕕᓯᓐᖔ? ‘ᐊᑕᓃᖅ, ᐊᑕᓃᖅ,’ ᐊᑐᖁᔭᓐᓂᒡᓗ ᒪᓕᖕᓇᓯ, 
47ᐅᕙᓐᓄᑦ ᕾᔪᓕᒫᑦ ᐅᖃᐅᓯᓐᓂᒡᓗ ᑐᓴᖅᑐᑦ ᒪᓕᒡᓗᒋᓪᓗ, ᑖᒃᑯᐊ ᐊᑦᔨᒋᔭᖓᓂᒃ ᐅᖃᐅᑎᓂᐊᖅᐸᑦᓯ. 
48ᐃᒫᒃ ᐊᑦᔨᖃᖅᐳᑦ; ᐃᓄᒃ ᐃᒡᓗᓕᐅᖅᑐᖅ; ᓄᓇ ᐃᓗᑐᔪᒥᒃ ᐃᑎᖅᓴᓕᐅᖅᓗᒍ, ᕾᖅᑐᖅ ᑎᑭᓐᓇᒥᐅᒃ ᑐᓐᖓᕕᓕᐊᕆᕚ ᐃᒡᓗᓕᐊᒥᓄᑦ; ᑰᒑᓗᒃ ᖄᒥᓕᕐᖕᒪᑦ, ᐃᒡᓗᒧᓪᓗ ᑰᓕᕐᖕᒪᑦ, ᐃᒡᓗ ᐊᐅᓚᑦᔭᒍᓐᓇᓐᖏᓚᖅ ᓴᓇᑦᓯᐊᖅᓯᒪᒐᒥ, 
49ᐅᖃᐅᓯᓐᓂᒡᓕ ᑐᓴᖅᑐᑦ ᒪᓕᒡᓇᒋᓪᓗ ᐊᑦᔨᖃᖅᐳᑦ ᐊᖑᒻᒥᒃ ᐃᒡᓗᓕᐅᖅᑐᒥᒃ ᑐᓐᖓᕕᓕᐅᑦᓯᐊᖅᓯᒪᖏᑦᑐᒥᒃ; ᑰᖕᒧᑦ ᖄᒥᑦᑐᒧᑦ ᑎᑭᑕᐅᒐᒥ, ᐃᒡᓗ ᑕᕝᕔᓐᓇᖅ ᐅᕐᕈᕗᖅ, ᐊᓯᕈᖅᑕᐅᒻᒪᕆᒡᓗᓂᓗ.”
