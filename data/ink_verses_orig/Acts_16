1ᐸᐅᓗᓯ ᑑᕐᐱᒧᑦ ᑎᑭᑉᐳᖅ, ᓕᔅᑕᕆᒧᐊᕆᓪᓗᓂᓗ, ᐃᓕᓐᓂᐊᖅᑎᑕᖃᖅᐳᖅ ᑕᕝᕙᓂ, ᑎᒧᑎᒥᒃ ᐊᑎᓕᖕᒥᒃ, ᐊᕐᖕᓇᐅᑉ ᐅᒃᐱᖅᑑᓪᓗᓂ ᔫᑎᐅᑉ ᐃᕐᖕᓂᖓ, ᐊᑖᑕᖓᓕ ᒍᕇᑭᐅᕗᖅ. 
2ᑎᒧᑎᓗ ᐅᓐᓂᖅᓯᐅᑎᒋᔭᐅᑦᓯᐊᖅᐳᖅ ᐅᒃᐱᖅᑑᖃᑎᒌᓄᑦ ᓕᔅᑕᕆᒥ ᐂᑯᓂᐊᒥᓗ. 
3ᐸᐅᓗᓯᐅᑉ ᑎᒧᑎ ᐂᑉᐸᕆᔪᒪᒐᒥᐅᒃ, ᑭᐱᕚ ᑍᒤᓕᐅᖅᐳᖅᓗ ᔫᑎᑦ ᖃᐅᔨᒪᖕᒪᑕ ᑎᒧᑎᐅᑉ ᐊᑖᑕᖓ ᒍᕇᑭᐅᖕᒪᑦ. 
4ᓄᓇᓕᒃᑎᒍᑦ ᐊᖅᑯᓵᖃᑦᑕᕋᒥᒃ ᐅᖃᐅᑦᔨᖃᑦᑕᖅᐳᑦ ᐋᐴᓯᑕᓖᑦ ᐅᒃᐱᖅᑐᓪᓗ ᓯᕗᓕᖅᑎᖏᑕ ᔪᕉᓴᓚᒦᑦᑐᑦ ᐱᖁᓚᐅᖅᑕᖏᓐᓂᒃ ᒪᓕᖁᔨᓪᓗᑎᒃ. 
5ᑕᕝᕙ ᐅᒃᐱᖅᑑᖃᑎᒌᑦ ᐱᕙᓪᓕᖅᑎᑕᐅᕗᑦ ᐅᒃᐱᕐᖕᓂᕐᖕᒥ, ᖃᐅᑕᒫᓪᓗ ᐅᓄᖅᓯᕙᓪᓕᐊᓪᓗᑎᒃ.
6ᐃᖏᕐᕋᕗᓪᓗ ᐴᕐᒋᐊᒃᑯᑦ ᒐᓔᑎᐊᒃᑯᓪᓗ, ᐊᓂᕐᖕᓂᕐᖕᒧᑦ ᐃᑦᔪᕐᖕᓁᑦᑐᒧᑦ ᐃᓂᖅᑎᖅᑕᐅᓚᐅᕋᒥᒃ ᐂᓯᐊᒥ ᐊᔪᕆᖅᑐᐃᖁᔭᐅᓇᑎᒃ. 
7ᒤᓯᐊᑉ ᓴᓂᐊᓄᑦ ᑎᑭᓐᓇᒥᒃ, ᐰᑎᓂᐊᒧᑦ ᓄᓇᒧᑦ ᑎᑭᓐᓇᓱᐊᕈᒪᓕᖅᐳᑦ, ᔩᓱᓯᐅᓪᓕ ᐊᓂᕐᖕᓂᖓᑕ ᐃᓂᖅᑎᖅᐰᑦ; 
8ᒤᓯᐊᓕ ᐊᖅᑯᓴᖅᓗᒍ ᑐᕈᐊᓯᒧᑦ ᐱᕗᑦ. 
9ᐅᓐᓄᐊᖑᓕᖅᑎᓪᓗᒍ ᐸᐅᓗᓯ ᑕᑯᑎᑕᐅᕗᖅ; ᐊᖑᒻᒥᒃ ᒪᓯᑑᓂᐊᒥᐅᑕᕐᖕᒥᒃ ᓴᓂᒥᓂ ᓇᖏᖅᑐᒥᒃ ᕿᓄᕕᒋᓪᓗᒍᓗ ᐅᖃᖅᑐᒥᒃ, “ᒪᓯᑑᓂᐊᒧᑦ ᕾᒋᑦᓯ ᐃᑲᔪᕆᐊᖅᓗᑕ.” 
10ᐸᐅᓗᓯᓕ ᑍᒫᒃ ᑕᑯᑎᑕᐅᖕᒪᑦ, ᑕᕝᕔᓐᓇᖅ ᐸᕐᖕᓇᓕᖅᐳᒍᑦ ᒪᓯᑑᓂᐊᒧᑦ, ᒎᑎᒧᑦ ᐅᖃᓪᓚᖁᔭᐅᓂᑦᑎᓐᓂᒃ ᐃᓱᒪᖃᑎᒌᓕᕋᑦᑕ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᑍᒃᑯᓄᖓ.
11ᐅᒥᐊᖅᔪᐊᒃᑯᑦ ᐊᐅᓪᓚᖅᐳᒍᑦ ᑐᕈᐊᓯᒥᑦ ᓴᒨᑐᕅᓯᒧᑦ ᐃᑳᖅᓗᑕ, ᖃᐅᑎᓪᓗᒍᓗ ᓂᐊᐳᓖᓯᒧᑦ ᑎᑭᓪᓗᑕ, 
12ᑕᕝᕙᓐᖓᓪᓗ ᐱᓕᐰᒧᐊᖅᐳᒍᑦ, ᑖᓐᓇ ᒪᓯᑑᓂᐊᒥᐅᓂ ᓄᓇᓕᖕᓂᑦ ᐊᖏᓂᖅᐹᖑᔪᖅ, ᕉᒪᒥᐅᓄᓪᓗ ᓄᓇᖁᑎᒋᔭᐅᓪᓗᓂ. ᐅᓪᓗᓂᒡᓗ ᐅᓄᖅᑐᓂᒃ ᑕᕝᕙᓃᑉᐳᒍᑦ; 
13ᓴᐸᑎᐅᓕᖅᑎᓪᓗᒍ ᓄᓇᓖᑦ ᓯᓚᑖᓄᐊᖅᓗᑕ ᑰᑉ ᓯᓈᓄᐊᖅᐳᒍᑦ, ᑕᕝᕙᓂ ᔫᑎᓂᒃ ᑐᒃᓯᐊᖅᑐᖃᕐᖕᓂᐊᕋᓱᒋᓪᓗᒍ; ᐃᒃᓯᕚᖅᓗᑕᓗ ᐅᖃᖃᑎᖃᖅᐳᒍᑦ ᐊᕐᖕᓇᓂᒃ ᑕᒪᐅᖓ ᑲᑎᖃᑎᒋᔭᑦᑎᓐᓂᒃ. 
14ᑖᒃᑯᐊᓗ ᐃᓚᖓᑦ ᓈᓚᒃᑐᖅ ᓖᑎᐊᒥ ᐊᑎᓕᒃ ᑍᐊᑍᕋᒥᐅᖅ, ᐊᓐᓄᕌᒃᓴᓂᒃ ᐊᐅᐸᓪᓚᕆᒃᑐᓂᒃ ᐱᐅᔪᓂᒃ ᓂᐅᕕᐊᒃᓴᖁᑎᓕᒃ, ᒎᑎᒧᑦ ᑐᒃᓯᐊᖃᑦᑕᖅᑐᖅ. ᓖᑎᐊᓪᓗ ᐃᓗᖓ ᐊᑕᓂᐅᑉ ᒪᑐᐃᖅᐹ ᐸᐅᓗᓯᐅᑉ ᐅᖃᐅᓯᖏᓐᓂᒃ ᓈᓚᑦᓯᐊᖁᓪᓗᒍ. 
15ᑭᖑᓂᖓᒍᑦ ᐹᑉᑎᑕᐅᕗᖅ ᐃᒡᓗᒥᐅᖃᑎᓕᒫᖏᓪᓗ, ᑖᑦᓱᒪ ᑐᓐᖓᓴᖅᐹᑎᒍᑦ ᐅᖃᖅᓗᓂ, “ᕾᒋᑦᓯ, ᐃᒡᓗᓐᓂ ᑐᔪᕐᖕᒥᓚᐅᕆᑦᓯ ᓱᓕᔪᒥᒃ ᐊᑕᓂᕐᖕᒧᑦ ᐅᒃᐱᓕᕋᓱᒋᒍᑦᓯᓐᖓ.” ᐃᓇᒻᒪᑎᒍᑦ ᑕᕝᕙᓃᓕᖅᐳᒍᑦ.
16ᑐᒃᓯᐊᖅᕕᒋᔭᐅᕙᒃᑐᒧᑦ ᐂᓕᖅᑎᓪᓗᑕ, ᑲᑎᓯᕗᒍᑦ ᐊᕐᖕᓇᒥᒃ ᓂᐅᕕᐊᖑᓯᒪᓪᓗᓂ ᐱᔨᐅᔪᒧᑦ, ᑖᓐᓇ ᓵᑖᓇᓯᐅᑉ ᐊᓂᕐᖕᓂᖓᓄᑦ ᓇᓚᐅᑦᑍᔪᓐᓇᖅᑎᑕᐅᔪᖅ ᓯᕗᓂᒃᓴᒥᒃ, ᐊᖓᔪᖅᑳᒥᓂᒃ ᑮᓇᐅᑦᔭᒃᓴᖅᑎᑦᓯᒻᒪᕆᒃᑐᖅ ᓇᓚᐅᑦᑍᖃᑦᑕᕐᖕᓂᕐᖕᒥᓄᑦ. 
17ᑖᑦᓱᒪ ᐸᐅᓗᓯ ᐅᕙᒍᓪᓗ ᒪᓕᒃᐹᑎᒍᑦ ᕾᒐᓛᖅᓗᓂᓗ, “ᐅᑯᐊ ᒎᑎᐅᑉ ᖁᑦᓯᖕᓂᖅᐹᑉ ᐱᔨᖏᑦ, ᐊᔪᕆᖅᑐᐃᔪᑦ ᐃᓕᑦᓯᓐᓂᒃ ᖃᓄᖅ ᐱᐅᓕᔭᐅᔪᓐᓇᕐᖕᓂᑦᓯᓐᓂᒃ.” 
18ᐅᓪᓗᓂᒡᓗ ᐅᓄᖅᑐᓂᒃ ᑖᓐᓇ ᑍᒤᓕᐅᖅᐳᖅ. ᐸᐅᓗᓯᐅᓪᓕ ᐊᖏᔪᒥᒃ ᐊᑲᐅᒋᔪᓐᓃᕋᒥᐅᒃ, ᓵᕝᕕᒋᓪᓗᒍ ᐊᓂᕐᖕᓂᖅᓗᒃ ᐅᖃᐅᑎᕚ, “ᔩᓱᓯ ᙭ᔅᑑᓯᐅᑉ ᐊᑎᖓᓂ ᐅᖃᐅᑎᕙᒋᑦ ᐆᒪᓐᖓᑦ ᐊᕐᖕᓇᒥᑦ ᐊᓂᒋᑦ.” ᐊᓂᕐᖕᓂᖅᓗ ᑕᕝᕙᑦᓮᓐᓇᖅ ᑖᑦᓱᒪᖓᑦ ᐊᕐᖕᓇᒥᑦ ᐊᓂᕗᖅ. 
19ᑖᑦᓱᒪᓕ ᐊᕐᖕᓇᐅᑉ ᐊᖓᔪᖅᑳᖏᑦ ᖃᐅᔨᒐᒥᒃ ᑮᓇᐅᔭᓕᐅᕈᑎᒃᓴᖃᕈᓐᓃᕐᖕᓂᕐᖕᒥᖕᓂᒃ, ᐸᐅᓗᓯ ᓮᓚᓯᓗ ᑎᒍᕚᒃ ᐅᓂᐊᖅᓗᒋᒃᓗ ᑲᑎᕕᐅᕙᒃᑐᒧᑦ ᐊᖓᔪᖅᑳᓄᓪᓗ; 
20ᕉᒪᒥᐅᓪᓗ ᐊᖓᔪᖅᑳᖏᓐᓄᑦ ᐱᑎᑉᐰᑦ ᐅᖃᖅᓗᑎᒃ, “ᐅᑯᐊᒃ ᐊᖑᑏᒃ ᔫᑎᐅᔫᒃ, ᐅᐃᒪᔮᖅᑎᑦᓯᖕᒪᑎᒃ ᓄᓇᓕᖕᓂᒃ. 
21ᐊᔪᕆᖅᑐᐃᖕᒪᑎᒡᓗ ᐱᖁᔭᑦᑎᓐᓂᒃ ᐊᑭᕋᖅᑐᖅᑐᓂᒃ, ᕉᒪᒥᐅᖑᒐᑦᑕ, ᐃᓕᖅᑯᓯᑦᑎᒍᑦ ᐊᑐᕆᐊᖃᓐᖏᑕᑦᑎᓐᓂᒃ.” 
22ᐃᓄᒋᐊᒃᑐᓪᓗ ᐃᓚᐅᓕᖅᐳᑦ ᐊᑭᕋᖅᑐᖅᓗᑎᒃ ᐸᐅᓗᓯᒥᒃ ᓮᓚᓯᒥᒡᓗ.
23ᐅᓄᖅᑐᐃᖅᓱᖅᓗᑎᒃᓗ ᑏᒐᖅᑐᖅᑕᐅᖅᑳᖅᓗᑎᒃ ᑎᒍᔭᐅᓯᒪᕕᖕᒧᑦ ᐃᑎᖅᑎᑕᐅᕘᒃ, ᑎᒍᔭᐅᓯᒪᕕᐅᓪᓗ ᑲᒪᔨᖓᓄᑦ ᑲᒪᒋᑦᓯᐊᖅᓗᒋᒃ ᐱᓯᒪᔭᐅᖁᕚᑦ. 
24ᑎᒍᔭᐅᓯᒪᕕᐅᑉ ᑲᒪᔨᖓ ᐱᖁᔭᐅᒐᒥ ᑎᒍᔭᐅᓯᒪᕕᐅᑉ ᐃᓗᓪᓕᖅᐹᖓᓄᑦ ᐃᑎᖅᑎᑉᐹᒃ ᐃᑎᒐᖏᓪᓗ ᕿᔪᖕᓄᑦ ᐊᑦᓱᖏᐅᑎᓄᑦ ᐊᑦᓱᖏᖅᓗᒋᒃ.
25ᐅᓐᓄᐊᖅᓕ ᕿᑎᕋᓕᖅᑎᓪᓗᒍ ᐸᐅᓗᓯᒃᑯᒃ ᓮᓚᓯᒃᑯᒃ ᑐᒃᓯᐊᖅᐴᒃ ᐃᓐᖏᖅᓗᑎᒡᓗ ᐱᓯᕐᖕᓂᒃ ᒎᑎᒧᑦ, ᑎᒍᔭᐅᓯᒪᕕᖕᒦᖃᑎᖏᑕᓗ ᑐᓴᕚᑦ, 
26ᑕᕝᕔᓐᓇᖅᓗ ᓄᓇ ᓴᔪᒃᐱᓪᓚᒃᑐᐊᓘᕗᖅ, ᑎᒍᔭᐅᓯᒪᕕᐅᑉ ᑐᓐᖓᕕᖏᑦ ᐊᒡᓛᑦ ᐊᐅᓚᑦᔭᒃᓗᑎᒃ; ᒪᑐᓕᒫᖏᓪᓗ ᒪᑐᐃᖅᐳᑦ, ᐊᖅᓵᖅᑑᔧᓪᓗ ᐊᑦᓱᖏᐅᑎᖏᑦ ᑎᒍᔭᐅᓯᒪᔪᓂᑦ ᐲᔭᖅᐳᑦ. 
27ᑎᒍᔭᐅᓯᒪᕕᐅᑉ ᑲᒪᔨᖓ ᐃᖅᑯᒻᒪᕋᒥ ᑎᒍᔭᐅᓯᒪᕕᐅᑉ ᒪᑐᖏᑦ ᒪᑐᐃᓐᖔᖅᑐᑦ ᑕᑯᒐᒥᒋᑦ, ᓴᕕᒡᔪᐊᓂ ᐊᒧᕚ, ᐃᒻᒥᓂᒃ ᑐᖁᓐᓇᓱᐊᓕᖅᓗᓂ, ᑎᒍᔭᐅᓯᒪᔪᑦ ᐊᓂᓇᓱᒋᒐᒥᒋᑦ. 
28ᐸᐅᓗᓯᓕ ᓂᐱᖅᑯᖅᑐᓪᓗᓂ ᕾᒐᓛᓕᖅᐳᖅ, “ᐃᓕᖕᓂᒃ ᑐᖁᓐᓇᓱᐊᕐᖕᓇᒃ, ᑕᒪᑦᑕ ᐅᕙᓃᒃᑲᑦᑕ.”
29ᑎᒍᔭᐅᓯᒪᕕᐅᓪᓗ ᑲᒪᔨᖓ ᐃᑯᒪᒥᒃ ᕾᑕᐅᖁᔨᕗᖅ, ᑐᐊᕕᖅᓗᓂᓗ ᐃᑎᖅᐳᖅ, ᓴᔪᒡᓗᓂᓗ ᐸᐅᓗᓯᐅᑉ ᓮᓚᓯᐅᓪᓗ ᓵᖓᖕᓄᑦ ᐹᒻᒪᒃᐳᖅ, 
30ᐊᓂᑎᓪᓗᒋᒃᓗ ᑕᕝᕙᓐᖓᑦ ᐅᖃᖅᐳᖅ, “ᖃᓄᖅ ᐱᔭᕆᐊᖃᓕᖅᐳᖔ ᐱᐅᓕᔭᐅᖁᓪᓗᖓ?”
31ᑖᒃᑯᐊᒃ ᑭᐅᕘᒃ, “ᐊᑕᓂᕐᖕᒧᑦ ᔩᓱᓯᒧᑦ ᐅᒃᐱᕆᑦ, ᑕᕝᕙ ᐱᐅᓕᔭᐅᓂᐊᖅᐳᑎᑦ, ᐃᒡᓗᒥᐅᖃᑎᑎᓪᓗ.” 
32ᐊᑕᓂᐅᓪᓗ ᐅᖃᐅᓯᖏᓐᓂᒃ ᐊᔪᕆᖅᑐᖅᐹᒃ ᐃᒡᓗᒥᐅᖃᑎᖏᓪᓗ ᑕᒪᕐᖕᒥᒃ. 
33ᐃᑲᕐᕋᒥᓗ ᑕᕝᕙᓂ ᑎᒍᔭᐅᓯᒪᕕᐅᑉ ᑲᒪᔨᖓᑕ ᐸᐅᓗᓯᒃᑯᒃ ᑭᓪᓕᖏᑦ ᓴᓗᒻᒪᖅᓴᖅᐰᑦ, ᐹᑉᑎᑕᐅᓪᓗᓂᓗ ᐃᒡᓗᒥᐅᖃᑎᓕᒫᓂ ᐃᓚᒋᓪᓗᒋᑦ. 
34ᐃᒡᓗᒥᓄᓪᓗ ᐊᖏᕐᕋᐅᑎᓪᓗᒋᒃ ᓂᕆᑎᑉᐹᒃ; ᐃᒡᓗᒥᐅᖃᑎᓂ ᐃᓚᒋᓪᓗᒋᑦ ᖁᕕᐊᓱᒻᒪᕆᓕᖅᐳᑦ, ᒎᑎᒧᑦ ᐅᒃᐱᓕᕋᒥᒃ.
35ᐅᓪᓛᓐᖑᓕᖅᑎᓪᓗᒍᓕ ᕉᒪᒥᐅᑦ ᐊᖓᔪᖅᑳᖏᑦ ᐳᓖᓯᓂᒃ ᑎᓕᓯᕗᑦ ᐅᖃᖅᓗᑎᒃ, “ᐅᑯᐊ ᐊᖑᑎᑦ ᐊᓂᑎᓕᖅᓯᐅᒃ.”
36ᑎᒍᔭᐅᓯᒪᕕᐅᓪᓗ ᑲᒪᔨᖓᑕ ᐸᐅᓗᓯ ᐅᖃᐅᑎᕚ, “ᕉᒪᒥᐅᑦ ᐊᐅᓚᑦᓯᔨᖏᑦ ᑎᓕᓯᖕᒪᑕ ᐊᓂᑎᑕᐅᖁᓪᓗᓯᒃ; ᑍᒤᒻᒪᑦ ᐊᓂᓕᕆᑦᑎᒃ ᖁᕕᐊᓱᒡᓗᓯᒃ.”
37ᐸᐅᓗᓯᐅᓪᓕ ᐅᖃᐅᑎᕔᑦ, “ᐃᓄᐃᑦ ᑕᑯᓐᓈᖅᑎᓪᓗᒋᑦ ᑏᒐᖅᑐᖅᑕᐅᓚᐅᕋᓐᓄᒃ, ᐃᖅᑲᖅᑐᖅᑕᐅᓇᓄᒡᓘᓐᓃᑦ ᑎᒍᔭᐅᓯᒪᕕᖕᒧᑦ ᐃᑎᖅᑎᑕᐅᓚᐅᖅᑐᒍᒃ ᕉᒪᒥᐅᖑᒐᓗᐅᖅᑐᒍᒃ, ᐃᓄᐃᑦ ᖃᐅᔨᑎᓐᓇᒋᑦ ᐊᓂᑎᑕᐅᔪᒪᓕᖅᐱᓅᒃ? ᑍᒤᑦᓴᕆᐊᖃᓐᖏᓚᑦ ᑍᒃᑯᐊ ᐊᐅᓚᑦᓯᔩᑦ ᕾᓕᖅᓕᑦ ᓇᖕᒥᓂᖅ ᐊᓂᑎᓪᓗᓂᑎᒍᑦ.”
38ᑕᕝᕙ ᐳᓖᓰᑦ ᐅᖃᕆᐊᖅᑐᖅᐳᑦ ᐊᐅᓚᑦᓯᔨᓄᑦ; ᐊᐅᓚᑦᓯᔩᓪᓗ ᑐᓴᕋᒥᒃ ᐸᐅᓗᓯᒃᑯᒃ ᓮᓚᓯᒃᑯᒃ ᕉᒪᒥᐅᑕᐅᓂᖏᖕᓂᒃ, ᓯᕘᕋᓕᖅᐳᑦ; 
39ᑖᒃᑯᐊᓗ ᑎᒍᔭᐅᓯᒪᕕᖕᒧᐊᖅᓗᑎᒃ ᑖᒃᑯᓄᖓ ᒪᒥᐊᒋᐊᖅᑐᖅᐳᑦ. ᐊᓂᑎᓪᓗᒋᓪᓗ ᑎᒍᔭᐅᓯᒪᕕᖕᒥᑦ, ᕿᓄᕕᒋᕚᑦ ᐃᒡᓗᒐᓴᖕᓂᑦ ᐊᐅᓪᓚᖁᓪᓗᒋᑦ. 
40ᐸᐅᓗᓯᒃᑯᒡᓕ ᓮᓚᓯᒃᑯᒃ ᑎᒍᔭᐅᓯᒪᕕᖕᒥᑦ ᐊᓂᒐᒥᒃ ᓖᑎᐊᑉ ᐃᒡᓗᖓᓄᐊᖅᐴᒃ; ᐅᒃᐱᖅᑑᖃᑎᒌᓪᓗ ᑕᑯᒐᒥᒋᑦ, ᐱᕙᓪᓕᕐᖕᓇᖅᑐᓂᒃ ᐅᖃᖅᕕᒋᕔᑦ, ᐊᐅᓪᓚᓕᖅᓗᑎᒡᓗ.
