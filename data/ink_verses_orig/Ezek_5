1ᐊᑕᓂᖅ ᐅᖃᖅᐳᖅ, “ᐃᓅᑉ ᐃᕐᖕᓂᖓ, ᓴᕕᒡᔪᐊᒥᒃ ᐃᐱᒃᑐᒥᒃ ᐱᓗᑎᑦ ᐅᒦᔭᕆᑦ ᓂᐊᖁᐃᓪᓗ ᓴᓕᓗᒍ; ᓄᔧᔭᕐᖕᓂᑯᑎᓪᓗ ᐊᕕᒡᓗᒋᑦ ᐅᖁᒤᓐᓂᕐᖕᓂᐊᒃᑭᑦ. 
2ᐱᖓᔪᖏᑦ ᐃᑯᐊᓪᓚᒍᒫᖅᐸᑎᑦ ᐃᒡᓗᒐᓴᒡᔪᐊᑦ ᐃᓗᐊᓂ; ᔪᕉᓴᓚᒥᐅᑦ ᐊᑭᕋᒥᓄᑦ ᐊᕙᓗᔭᐅᓯᒪᓂᖓ ᐃᓱᓕᑉᐸᑦ; ᐱᖓᔪᖏᓪᓗ ᓴᕕᒡᔪᐊᕐᖕᓄᑦ ᓇᑲᑎᖅᓗᒋᑦ ᓈᕕᑕᒃᓴᕆᕙᑎᑦ+ ᐃᒡᓗᒐᓮᑦ ᐊᕙᓗᐊᑕ ᓯᓚᑖ ᓈᓗᒍ; ᐱᖓᔪᒋᖕᒥᔭᖏᑦ ᑎᒃᑕᐅᕋᖅᑎᓪᓗᒋᑦ ᐊᓄᕆᒧᑦ, ᓴᕕᒡᔪᐊᕋ ᐊᒧᓗᒍ ᒪᓕᒍᒫᖅᐸᒃᑲ. 
3ᐊᒥᐊᒃᑯᐊᖅᔪᒡᓗᒋᑦ ᓄᔭᖅᐱᑦ ᐃᓚᖏᑦ, ᐊᓐᓄᕌᕕᑦ ᓯᓈᓄᑦ ᕿᓚᒃᓱᕋᒃᓴᕆᕙᑎᑦ. 
4ᐃᓚᖏᓐᓂᒡᓗ ᐲᖅᓯᓗᑎᑦ ᐃᑯᐊᓚᔪᒧᐊᖅᓯᔪᒫᖅᐳᑎᑦ ᐃᑭᓐᓂᐊᖅᑐᓂᒃ; ᑕᕝᕙᓐᖓᑦ ᐃᑯᐊᓚᔪᖅ ᓯᐊᒻᒪᒍᒫᖅᐳᖅ ᐄᓴᕅᓕᐅᑉ ᑭᖑᕚᖏᓐᓄᑦ.”
5ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: “ᑕᕝᕙ ᔪᕉᓴᓚᒻ; ᐃᓅᖃᑎᒌᒡᔪᐊᑦ ᕿᑎᖓᓃᑎᓚᐅᖅᐸᕋ, ᓄᓇᓕᒐᓴᒡᔪᐊᓂᒃ ᐊᕙᑎᒥᐅᑕᖃᐅᖅᑎᓪᓗᒍ. 
6ᔪᕉᓴᓚᒥᐅᓪᓗ ᐊᔪᖅᑐᓕᓪᓗᑎᒃ ᐱᖁᔭᓐᓂᒃ ᐊᑭᕋᖅᑐᓕᓚᐅᖅᐳᑦ ᐱᓂᖅᓴᐅᓕᖅᓗᑎᒃ ᐃᓅᖃᑎᒌᒡᔪᐊᓕᒫᓂᑦ, ᓈᓚᒍᓐᓇᖏᓐᓂᖅᓴᐅᓪᓗᑎᒡᓗ ᒪᓕᒃᑕᐅᖁᔭᓐᓂᒃ ᓄᓇᓕᒡᔪᐊᓂᑦ ᐊᕙᑖᓃᑦᑐᓂᑦ, ᔪᕉᓴᓚᒥᐅᑦ ᐱᖁᔭᓐᓂᒃ ᖁᔭᓈᖅᓯᓚᐅᖅᐳᑦ ᒪᓕᒍᒪᓇᑎᒡᓗ ᒪᓕᒃᑕᐅᖁᔭᓐᓂᒃ. 
7ᑍᒤᒻᒪᑦ ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᐱᖁᔭᓐᓂᒃ ᓈᓚᖏᓐᓂᖅᓴᐅᓯᒪᖓᑦᓯ ᐃᓅᖃᑎᒌᒡᔪᐊᓂᑦ ᐊᕙᑎᑦᓯᓐᓃᑦᑐᓂᑦ, ᒪᓕᒃᑕᐅᖁᔭᓐᓂᒡᓗ ᒪᓕᒃᓯᒪᓇᓯ, ᐱᖁᔭᒃᑲᓗ ᐊᑐᕐᖕᓇᒋᑦ, ᐃᓅᖃᑎᒌᒡᔪᐊᓂᒡᓕ ᒪᓕᒃᓴᕐᖕᓂᑰᕗᓯ ᐃᓕᖅᑯᓯᖏᓐᓂᒡᓗ ᒪᓕᓕᖅᓗᓯ. 
8ᑍᒤᒻᒪᑦ ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᑕᑯᒋᑦ, ᐅᕙᖓ ᓇᖕᒥᓂᖅ ᐊᑭᕋᖅᑐᓕᖅᐸᑦᓯ; ᓱᒋᐊᕐᖕᓂᐊᖅᐸᑦᓯ ᐃᓅᖃᑎᒌᒡᔪᐊᑦ ᑕᑯᓐᓇᖅᑎᓪᓗᒋᑦ. 
9ᓇᕐᕈᒋᔭᓐᓂᒃ ᐃᓕᖅᑯᓯᖃᖃᑦᑕᖅᓯᒪᓂᑦᓯᓐᓄᑦ ᓱᒋᐊᕐᖕᓂᐊᖅᐸᑦᓯ ᐊᑐᓚᐅᖅᓯᒪᓐᖏᑕᓐᓂᒃ, ᑍᒫᒡᓗ ᓱᒋᐊᖅᓯᒃᑲᓐᓂᕐᖕᓂᐊᕐᖕᓇᖓ ᑭᖑᓂᖓᒍᑦ. 
10ᑍᒤᒻᒪᑦ ᐊᑖᑕᐅᔪᑦ ᕿᑐᕐᖓᒥᖕᓂᒃ ᓂᕿᖃᓕᕈᒫᖅᐳᑦ ᐊᑯᓐᓇᑦᓯᓐᓂ, ᕿᑐᕐᖓᐅᔪᓪᓗ ᐊᖓᔪᖅᑳᒥᖕᓂᒃ ᓂᕿᖃᓕᕐᖕᒥᓗᑎᒃ; ᑍᒫᒃ ᓱᒋᐊᕈᒫᖅᐸᑦᓯ, ᐊᒥᐊᒃᑰᔪᓪᓗ ᓇᒧᓕᒫᖅ ᓯᐊᒻᒪᒍᒫᖅᐳᑦ ᐊᓄᕆᓕᒫᓄᑦ.
11ᑍᒤᒻᒪᑦ, ᐆᒪᒐᒪ, ᐊᑕᓂᖅ ᒎᑎ ᐅᖃᖅᐳᖅ, ᐃᑦᔪᕐᖕᓁᑦᑐᕕᖁᑎᒐ ᓇᕐᕈᓇᖅᓯᑎᓚᐅᕋᑦᓯᐅᒃ ᐱᐅᖏᑦᑐᓂᒃ ᓇᕐᕈᓇᖅᑐᓂᒡᓗ ᐱᓂᐊᕐᖕᓂᖃᕐᖕᓂᑦᓯᓐᓄᑦ, ᑍᒤᒻᒪᑦ ᑐᖁᕋᕈᒫᖅᐸᑦᓯ; ᑕᑯᔭᓕᒫᓐᓂᒃ ᐊᒥᐊᒃᑯᖏᓪᓗᖓ, ᓂᑲᒋᔪᒫᓐᖏᓚᑦᓯᓗ. 
12ᐃᓅᖃᑎᑦᓯ ᐱᖓᔪᓪᓗᐊᖏᑦ ᐋᓐᓂᐊᓇᖅᑐᒧᑦ ᑐᖁᕋᕈᒫᖅᐳᑦ ᑳᖕᓇᖅᑐᖅᔪᐊᒧᓪᓗ ᐱᖅᓕᕋᖅᓗᑎᒃ ᐊᑯᓐᓇᑦᓯᓐᓂ; ᐃᓅᖃᑎᑦᓯ ᐱᖓᔪᒋᖕᒥᔭᖏᑦ ᑐᖁᕋᖅᑕᐅᔪᒫᖅᐳᑦ ᓴᕕᒡᔪᐊᒧᑦ ᐊᕙᑎᑦᓯᓐᓂ; ᐱᖓᔪᒋᖕᒥᔭᖏᑦ ᓯᐊᒻᒪᖅᑎᓪᓗᒋᑦ ᐊᓄᕆᓕᒫᓄᑦ ᑎᒃᑕᐅᕋᖅᑎᑦᓱᒫᖅᐸᒃᑲ ᓴᕕᒡᔪᐊᖅᓗ ᐴᖓᓂᑦ ᐊᒧᓗᒍ ᒪᓕᒍᒫᖅᐸᒃᑲ ᕿᒫᑎᓪᓗᒋᑦ.
13ᑍᒫᒃ ᓂᓐᖓᐅᒪᓂᕋ ᐊᐅᓚᓂᖃᕈᒫᖅᐳᖅ, ᓂᓐᖓᕕᒡᔪᐊᕐᖕᓂᕋᓗ ᑖᒃᑯᓄᖓ ᑐᕌᕈᒫᖅᐳᖅ ᐱᔭᕇᓚᐅᖏᓐᓂᓐᓂ; ᑖᒃᑯᐊ ᖃᐅᔨᓕᕈᒫᖅᐳᑦ ᐅᕙᖓ ᐊᑕᓂᐅᔪᖓ ᐅᖃᓪᓚᒃᓯᒪᒐᒪ ᓯᖕᓇᓂᕐᖕᒧᑦ, ᓂᓐᖓᒡᕕᖃᖅᓯᒪᓂᕐᖕᒧᓪᓗ ᐱᓇᓱᐊᖅᓯᒪᓂᓐᓂᒃ ᑖᒃᑯᓄᖓ. 
14ᓱᓇᐅᔪᓐᓃᖅᑎᑦᓱᒫᖅᐸᑦᓯ ᐃᓅᖃᑎᒌᒡᔪᐊᓪᓗ ᐊᕙᑎᑦᓯᓐᓃᑦᑐᑦ ᐃᓕᑦᓯᓐᓄᑦ ᐊᖅᑯᓵᖅᓗᑎᒃ ᑕᑯᔭᕌᖓᒥᒃ ᒥᑕᐅᑎᒃᓴᖃᑦᑕᓕᕈᒫᖅᐳᑦ.
15ᓇᕐᕈᓇᖅᓯᔪᒫᖅᐳᓯ ᒥᑕᐅᑎᒃᓴᐅᓕᖅᓗᓯᓗ, ᐃᓂᖅᑎᕈᑎᒃᓴᐅᓗᓯ ᑲᑉᐱᐊᓵᕆᑦᔪᑎᒃᓴᐅᓗᓯᓗ ᐃᓅᖃᑎᒌᒡᔪᐊᓄᑦ ᐊᕙᑎᑦᓯᓐᓃᑦᑐᓄᑦ, ᐃᖅᑲᖅᑐᐃᓕᕈᒪ ᓂᓐᖓᐅᒪᓂᒃᑯᑦ ᓂᓐᖓᕕᒡᔪᐊᖅᓯᒪᓂᒃᑯᓪᓗ, ᓱᒋᐊᖅᓯᓂᒃᑯᑦ ᑲᑉᐱᐊᓇᖅᑐᑎᒍᑦ, ᐅᕙᖓ ᐊᑕᓂᖅ, ᐅᖃᖅᐳᖓ. 
16ᑳᖕᓇᖅᑐᖅᔪᐊᓪᓗ ᖃᖅᔪᖏᓐᓄᑦ ᐱᓯᒋᐊᖃᑦᑕᓕᕈᒪ, ᖃᖅᔪᓄᑦ ᐊᓯᕈᐃᔪᓄᑦ, ᐱᒋᐊᕈᒫᖅᐸᑦᓯ ᓄᖑᑕᐅᖁᓪᓗᓯ, ᑳᖕᓇᖅᑐᖅᔪᐊᓄᑦ ᑭᖑᓕᕇᓄᑦ ᑎᑭᑕᐅᑎᑦᓱᒫᖅᐸᑦᓯ, ᓂᐊᖂᔭᒃᓴᖁᑎᓯᓗ ᐊᔭᐱᖅᕕᒋᕙᒃᑕᓯ ᓄᖑᓪᓗᒋᑦ. 
17ᑳᖕᓇᖅᑐᖅᔪᐊᒧᑦ ᐆᒪᔪᓄᓪᓗ ᐃᖅᓯᓇᖅᑐᓄᑦ ᑎᑭᑕᐅᑎᑦᓱᒫᖅᐸᑦᓯ, ᑕᒪᒃᑯᓄᖓᑦ ᕿᑐᕐᖎᔭᖅᑕᐅᔪᒫᖅᐳᓯ; ᐋᓐᓂᐊᓇᖅᑐᓄᑦ ᑐᖁᕋᖅᑕᐅᓂᕐᖕᓄᓪᓗ ᐊᖅᑯᓵᖅᑕᐅᔪᒫᖅᐳᓯ; ᐅᓇᑕᕐᖕᓂᒃᑯᓪᓗ ᑐᖁᕋᖅᑕᐅᔪᒫᖅᐳᓯ. ᐅᕙᖓ, ᐊᑕᓂᖅ, ᑍᒫᒃ ᐅᖃᖅᐳᖓ.”
