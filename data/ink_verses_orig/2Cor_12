1ᓱᓕ ᓂᖅᑑᑎᔭᕆᐊᖃᕋᒪ; ᓱᓇᒥᒃ ᐱᕙᓪᓕᖏᒃᑲᓗᐊᖅᓗᖓ, ᐅᖃᐅᓯᖃᕈᒪᕗᖓᓕ ᐊᑕᓂᕐᖕᒥᑦ ᑕᑯᑎᑕᐅᓂᕐᖕᒥᒃ, ᓇᓗᓁᖅᓯᕕᐅᓂᕐᖕᒥᒡᓗ. 
2ᖃᐅᔨᒪᔭᖃᖅᐳᖓ ᙭ᔅᑑᓯᒥᐅᑕᕐᖕᒥᒃ ᐊᕐᕌᒍᑦ 14-ᑦ ᓯᕗᓂᖓᓂ ᕿᓔᑦ ᐱᖓᔪᖓᓐᓄᑦ ᐱᑎᑕᐅᓚᐅᖅᑐᒥᒃ, ᑭᓯᐊᓂᓕ ᑎᒥᒥᓃᓚᐅᕐᖕᒪᖔᑦ ᑎᒥᒥᓃᓚᐅᖏᒻᒪᖔᓪᓘᓐᓃᑦ ᖃᐅᔨᒪᓐᖏᓚᖓ, ᒎᑎᓕ ᑭᓯᒥ ᖃᐅᔨᒪᕗᖅ. 
3ᐃᓄᒃ ᑖᓐᓇ ᖃᐅᔨᒪᕙᕋ ᐸᕋᑍᓯᒧᐊᖅᑎᑕᐅᓚᐅᕐᖕᒪᑦ ᑭᓯᐊᓂᓕ ᑎᒥᒥᓃᓚᐅᕐᖕᒪᖔᑦ ᑎᒥᒥᓃᓚᐅᖏᒻᒪᖔᓪᓘᓐᓃᑦ ᖃᐅᔨᒪᓐᖏᓚᖓ ᒎᑎ ᑭᓯᒥ ᖃᐅᔨᒪᕗᖅ. 
4ᑖᓐᓇ ᑐᓵᓚᐅᖅᐳᖅ ᐃᓅᑉ ᐅᖃᐅᓯᕆᔪᓐᓇᓐᖏᑕᖏᓐᓂᒃ, ᐃᓄᖕᒧᓪᓗ ᐅᖃᐅᓯᐅᖁᔭᐅᖏᑦᑐᓂᒃ. 
5ᐃᓄᖕᒥᒃ ᑍᒤᑦᑐᒥᒃ ᓂᖅᑑᑎᑦᔪᑎᖃᕈᒪᕗᖓ, ᐅᕙᓐᓂᒡᓕ ᓂᖅᑑᑎᑦᔪᑎᒋᔪᒪᓐᖏᓚᖓ, ᓴᓐᖐᓐᓂᕋ ᑭᓯᐊᓂ. 
6ᓂᖅᑐᑎᔪᒪᒍᒪ ᐅᕙᓐᓂᒃ, ᓯᓔᑦᑑᒐᔭᓐᖏᓚᖓ, ᓱᓕᔪᒥᒃ ᐅᖃᕋᔭᕋᒪ. ᑍᒤᓕᐅᕈᒪᓐᖏᓚᖓᓕ, ᐊᖏᔪᐊᓗᒃᑎᑐᑦ ᐃᓱᒪᒋᔭᐅᓕᕈᒪᓇᖓ, ᐅᖃᐅᓯᕆᓯᒪᔭᒪ ᐱᓂᐊᕐᖕᓂᕐᖕᒪᓘᓐᓃᑦ ᐅᖓᑖᓄᑦ.
7ᓂᖅᑑᑎᓗᐊᓕᖁᓇᖓ ᑕᒪᒃᑯᐊ ᑕᑯᑎᑕᐅᓃᑦ ᐊᖏᔪᑦ ᐱᓪᓗᒋᑦ, ᑎᒥᒃᑯᑦ ᐊᑲᐅᓐᖏᓗᑕᖃᕐᖕᓂᕐᖕᒥᒃ ᐱᑎᑕᐅᓚᐅᖅᐳᖓ, ᓵᑖᓇᓯᐅᑉ ᑎᓕᔭᖓᓂᒃ ᐅᕙᓐᓄᑦ ᐋᓐᓂᐊᑎᑦᓯᔭᖅᑐᖅᑐᒥᒃ, ᐱᐅᔪᕆᓕᖁᓇᖓ ᐅᕙᓐᓂᒃ. 
8ᐱᖓᓱᐃᖅᑐᖅᓗᖓ ᐊᑕᓂᖅ ᕿᓄᕕᒋᒻᒪᕆᓚᐅᖅᐸᕋ, ᑕᒪᑐᒥᖓ ᐲᖅᓯᖁᓪᓗᒍ ᐅᕙᓐᓂᑦ; 
9ᐅᖃᐅᑎᓚᐅᖅᐹᖓᓕ, “ᐱᔪᓐᓇᖅᑎᑦᓯᓂᕋ ᐃᓕᖕᓄᑦ ᓈᒻᒪᒃᐳᖅ; ᐱᔪᓐᓇᕐᖕᓂᕋ ᓈᒻᒪᒃᑎᑕᐅᕙᖕᒪᑦ ᓴᓐᖐᑦᑐᓂ.” ᑍᒤᒻᒪᑦ ᖁᕕᐊᓱᒡᓗᖓ ᓴᓐᖐᓐᓂᕋ ᓂᖅᑑᑎᒋᔪᒪᓂᖅᓴᕆᕙᕋ, ᙭ᔅᑑᓯᐅᑉ ᐱᔪᓐᓇᕐᖕᓂᖓ ᐅᕙᓐᓂ ᐃᓂᖃᖁᓪᓗᒍ. 
10ᑍᒤᒻᒪᑦ ᙭ᔅᑑᓯ ᐱᓪᓗᒍ, ᑕᕝᕙ ᓈᒻᒪᒃᓴᖅᐳᖓ ᓴᓐᖐᓐᓂᓐᓂᒃ, ᐅᖃᕐᖕᓂᖅᓘᑎᒋᔭᐅᓂᕐᖕᓂᒃ, ᐅᖁᒤᒃᓴᖅᑎᑕᐅᓂᕐᖕᓂᒃ, ᐊᑭᕋᖅᑐᖅᑕᐅᓂᕐᖕᓂᒃ, ᐊᒃᓱᕈᓐᓇᖅᑐᓂᒡᓗ; ᓴᓐᖐᑦᑑᓕᕌᖓᒪᓕ, ᐱᔪᓐᓇᕐᖕᓂᖃᕐᖕᓂᖅᓴᐅᓕᖅᐸᒃᐳᖓ.
11ᓯᓔᑦᑐᑐᑦ ᐱᐅᓯᖃᓕᖅᐳᖓ, ᐃᓕᑦᓯ ᑍᒤᑎᑦᓯᕗᓯ ᐅᕙᓐᓂᒃ, ᐃᓕᑦᓯ ᐱᐅᓂᕅᖔᕋᔭᕋᓗᐊᖅᑐᓯ ᐅᕙᓐᓂᒃ. ᐋᐴᓯᑕᓕᖁᑎᑦᓯᓐᓂᑦ ᐱᔪᓐᓇᕐᖕᓂᖃᖅᑐᓂᑦ ᒥᑭᓐᓂᖅᓴᐅᖏᓐᓇᒪ, ᓱᓇᐅᖏᒃᑲᓗᐊᖅᑎᓪᓗᖓ. 
12ᐋᐴᓯᑕᓕᐅᑉ ᓱᓕᓂᖏᑕ ᓇᓗᓁᒃᑯᑕᖏᑦ ᐃᓕᑦᓯᓐᓂ ᐱᓇᓱᐊᖅᑕᐅᓚᐅᖅᐳᑦ ᕿᓄᐃᓵᕐᖕᓂᒃᑯᑦ, ᓇᓗᓁᖅᓯᕕᐅᓃᑦ ᑲᒪᓇᖅᑐᓕᓃᓪᓗ ᐱᔪᓐᓇᕐᖕᓂᖅᔪᐊᓪᓗ. 
13ᖃᓄᖅ ᐅᒃᐱᖅᑑᖃᑎᒌᓂᑦ ᐱᑦᓯᐊᖅᑕᐅᓯᒪᖏᓐᓂᖅᓴᐅᓇᓱᒋᕕᓰ? ᐃᓕᑦᓯᓐᓄᑦ ᐅᖁᒤᑦᑐᒥᒃ ᐱᐅᓯᖃᖅᑎᑦᓯᓚᐅᖏᓐᓂᓐᓅᑦ? ᑍᒤᓚᐅᕐᖕᓂᕈᒪ ᐃᓱᒪᒋᔪᓐᓁᖅᕕᒋᓯᓐᖓ ᑕᒪᕐᖕᓂᓐᓂᒃ!
14ᑕᕝᕙ ᐱᖓᔪᐊᓐᓂᒃ ᐃᓕᑦᓯᓐᓄᑦ ᑎᑭᑐᐃᓐᓇᕆᐊᖃᓕᖅᐳᖓ. ᐃᓕᑦᓯᓐᓂᓪᓗ ᓱᓇᒥᒃ ᐱᔪᒪᔭᖃᕐᖕᓂᐊᓐᖏᓚᖓ, ᐃᓕᑦᓯᓐᓂᒃ ᑭᓯᐊᓂ ᐱᔪᒪᕗᖓ ᑮᓇᐅᔭᑦᓯᓐᓂᐅᖏᑦᑐᖅ; ᓱᕈᓰᑦ ᐊᖓᔪᖅᑳᒥᖕᓂᒃ ᐱᒃᓴᖃᖅᑎᑦᓯᔭᕆᐊᖃᖏᒻᒪᑕ, ᐊᖓᔪᖅᑳᖑᔪᓪᓕ ᐱᒃᓴᖃᖅᑎᑦᓯᔪᒃᓴᐅᕗᑦ ᕿᑐᕐᖓᒥᖕᓂᒃ. 
15ᖁᕕᐊᓱᒃᑲᔭᖅᐳᖓ ᓇᖕᒥᓂᖅ ᑐᓂᑦᔪᑎᒋᒍᒪ ᓱᓇᓕᒫᓐᓂᒡᓗ ᑕᕐᖕᓂᓯ ᐱᑦᔪᑎᒋᓗᒋᑦ. ᓇᒡᓕᒋᖏᓐᓂᖅᓴᕆᒐᔭᖅᐱᓯᓐᖔ? ᓇᒡᓕᒋᓂᖅᓴᕆᒍᑦᓯ.
16ᐊᖏᖃᑎᒌᒃᑲᓗᐊᖅᐳᒍᑦ ᐅᖁᒤᓗᐊᖅᑐᒥᒃ ᐱᐅᓯᖃᖅᑎᑦᓯᓚᐅᖏᓐᓂᓐᓂᒃ ᐃᓕᑦᓯᓐᓄᑦ, ᑭᓯᐊᓂᓕ ᐃᓚᓯ ᐅᖃᖅᐳᑦ, ᓯᓔᕐᕆᒃᓯᓚᐅᕐᖕᓂᕋᖅᓗᖓ ᐃᓕᑦᓯᓐᓂᒃ ᓴᒡᓗᓂᒃᑯᒡᒎᖅ ᐱᓚᐅᕐᖕᓂᕋᑕᐅᓪᓗᖓ. 
17ᐱᕕᒃᓴᖃᕐᖕᓂᓐᓂ ᐃᓕᑦᓯᓐᓄᑦ ᓯᓔᕐᕆᒃᓯᕋᓱᒋᕕᓯᓐᖔ? ᐃᓄᐃᑦ ᑎᓕᓚᐅᖅᑕᒃᑲ ᐊᖅᑯᑎᒋᓪᓗᒋᑦ? 
18ᑍᑑᓯ ᑎᓕᓚᐅᖅᐸᕋ ᐃᓕᑦᓯᓅᖁᓪᓗᒍ, ᖃᑕᓐᖑᑎᕗᓪᓗᑦᑕᐅᖅ ᐃᓚᐅᖁᓚᐅᖅᐸᕋ ᑖᑦᓱᒧᖓ. ᑕᕝᕙ ᑍᑑᓯ ᐃᓕᑦᓯᓐᓂᒃ ᓯᓔᕐᕆᒃᓯᓚᐅᖅᐹ? ᑍᑑᓯᓗ ᐊᑦᔨᒌᒥᒃ ᐊᓂᕐᖕᓂᒃᑯᑦ ᐱᓇᓱᐊᕐᖕᓂᖃᓚᐅᓐᖏᓚᒎᒃ? ᐊᑦᔨᒌᒥᒡᓗ ᐱᕙᓪᓕᐊᓂᖃᓚᐅᓐᖏᓚᒎᒃ?
19ᐃᓱᒪᖃᖅᐱᓰ? ᑍᒪᓐᖓᑦ ᐅᕙᑦᑎᓐᓂᒃ ᐸᓯᔭᒃᓴᐅᔪᓐᓃᖅᑎᓐᓇᓱᐊᖅᑐᑐᑦ ᐱᓇᓱᒋᓪᓗᑕ ᐃᓕᑦᓯᓐᓄᑦ? ᓇᒡᓕᒋᔭᒃᑳ, ᐅᖃᓪᓚᓚᐅᖅᐳᒍᓪᓕ ᒎᑎᐅᑉ ᓵᖓᓂ ᙭ᔅᑑᓯᒥ, ᖃᓄᐃᓕᐅᕐᖕᓂᕗᓪᓗ ᑕᒪᕐᖕᒥᒃ ᐱᓇᓱᐊᖅᐸᕗᑦ ᐱᕙᓪᓕᐊᑎᑕᐅᖁᓪᓗᓯ. 
20ᓯᕘᕋᒐᒪ ᐃᓱᒪᒋᔭᑦᑐᑦ ᑕᑯᓂᐊᕋᓱᒋᖏᓪᓗᓯ, ᐃᓱᒪᒋᔭᑦᓯᑐᓪᓗ ᑕᑯᔭᐅᓂᐊᕋᓱᒋᓇᖓ ᐃᓕᑦᓯᓐᓄ; ᓯᕘᕋᕗᖓ ᐂᕙᓂᖃᕐᖕᓂᐊᕋᓱᒋᓪᓗᒍ ᐱᓂᖅᓴᐅᔪᒪᔪᖃᕐᖕᓂᐊᕋᓱᒋᓪᓗᒍᓗ, ᓂᓐᖓᐅᒪᓂᖅᑕᖃᕐᖕᓂᐊᕋᓱᒋᕙᕋ, ᓇᖕᒥᓂᖅᓯᐅᕐᖕᓂᖅᑕᖃᕐᖕᓂᐊᕋᓱᒋᓪᓗᒍ, ᐅᖃᕐᖕᓂᖅᓘᑎᓂᖃᕐᖕᓂᐊᕋᓱᒋᕙᕋ ᑎᖅᓕᐊᖃᑦᑕᐅᑎᓂᖅᑕᖃᕐᖕᓂᐊᕋᓱᒋᓪᓗᒍᓗ, ᐃᒻᒥᓂᒃ ᓂᖅᑑᑎᓂᖅᑕᖃᕐᖕᓂᐊᕋᓱᒋᕙᕋ, ᐋᖅᑭᒃᓯᒪᑦᓯᐊᖏᓐᓂᖅᑕᖃᕐᖕᓂᐊᕋᓱᒋᓪᓗᒍᓗ. 
21ᓯᕘᕋᕗᖓ ᐃᓕᑦᓯᓐᓄᑦ ᑎᑭᒍᒪ ᒎᑎᒧᑦ ᒥᑭᒡᓕᑎᖅᑕᐅᓂᐊᕋᓱᒋᓪᓗᖓ ᐃᓕᑦᓯ ᓵᖓᓐᓂ, ᕿᒃᓵᒍᑎᖃᕐᖕᓂᐊᕋᓱᒋᓪᓗᖓᓗ ᐅᓄᖅᑐᓄᑦ ᐊᔪᖅᑐᓕᓚᐅᖅᑐᓄᑦ ᖃᕿᐊᓕᓚᐅᖏᑦᑐᓄᑦ ᐱᐅᖏᑦᑐᓕᐊᕆᓚᐅᖅᑕᒥᖕᓂᑦ, ᓄᓕᐊᕐᖕᓂᒃᑯᑦ, ᐱᔪᒪᓂᖅᔪᐊᒃᑯᓪᓗ ᐱᓕᕆᓂᕆᓚᐅᖅᑕᒥᖕᓄᑦ.
