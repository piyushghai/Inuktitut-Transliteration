1“ᐃᐱᓱᓯᒥᐅᑦ ᐅᒃᐱᖅᑐᖃᑎᒌᖏᑕ ᐂᖏᓖᖓᓐᓄᑦ ᑎᑎᕋᕆᑦ:
2ᐱᓂᐊᕐᖕᓂᑎᑦ ᖃᐅᔨᒪᕙᒃᑲ, ᐊᒃᓱᕈᖅᓗᑎᑦ ᐱᓇᓱᐊᖅᓯᒪᓃᑦ ᕿᓄᐃᓵᖅᓯᒪᓃᓪᓗ, ᐱᐅᖏᑦᑐᓕᔪᓂᒡᓗ ᕿᓄᐃᓵᕈᑎᖃᕈᓐᓇᖏᓐᓇᕕᑦ ᐋᐴᓯᑕᓕᐅᓂᕋᖅᑐᓪᓗ ᐋᐴᓯᑕᓕᐅᓇᑎᒃ ᖃᐅᔨᓴᖅᓯᒪᒐᕕᒋᑦ, ᖃᐅᔨᓯᒪᓪᓗᒋᓪᓗ ᓱᓕᖏᓐᓂᖏᓐᓂᒃ. 
3ᖃᐅᔨᒪᕙᒋᑦ ᕿᓄᐃᓵᕐᖕᓂᖃᖅᓯᒪᒐᕕᑦ ᐋᓐᓂᐊᑎᑕᐅᓯᒪᕗᑎᓪᓗ ᐊᑎᕋ ᐱᓪᓗᒍ, ᓴᐱᓕᓚᐅᓐᖏᓚᑎᓪᓗ. 
4ᐆᒥᖓᓕ ᓈᒻᒪᒃᓴᖏᑦᔪᑎᖃᖅᐳᖓ ᐃᓕᖕᓄᑦ, ᓯᕗᓪᓕᕐᖕᒥᒃ ᓇᒡᓕᖕᓂᕆᓚᐅᖅᑕᖅᑐᑦ ᓇᒡᓕᖕᓂᖃᕈᓐᓃᖃᕕᑦ. 
5ᐃᖅᑬᓕᕆᑦ ᓇᑭᑦ ᑲᑕᒃᓯᒪᖕᒪᖔᖅᐱᑦ, ᖃᕿᐊᓕᖅᓗᑎᓪᓗ ᓯᕗᓪᓕᕐᖕᒥᒡᓗ ᐱᓇᓱᐊᖅᐸᓚᐅᖅᑕᑎᑦ ᐱᓇᓱᐊᓕᒃᑭᑦ. ᑍᒤᓐᓂᐊᖏᒃᑯᕕᑦ, ᕾᓗᖓ ᖃᐅᒻᒪᖅᑯᑎᕕᑦ ᐃᓂᖓ ᐲᕆᐊᖅᑐᕈᒫᖅᐸᕋ, ᖃᕿᐊᓕᖏᒃᑯᕕᑦ. 
6ᐃᒤᑦᑐᒥᒡᓕ ᓱᓕ ᐱᓯᒪᕗᑎᑦ, ᓂᑯᓔᑎᒥᐅᑦ ᐱᓂᐊᕐᖕᓂᖏᑦ ᐆᒥᒋᒐᕕᒋᑦ, ᐅᕙᖓᑦᑕᐅᖅ ᐆᒥᒋᖕᒥᒐᒃᑭᑦ.
7ᓯᐅᑎᖃᖅᑑᑉ, ᑐᓴᖅᓕᒋᑦ ᐊᓂᕐᖕᓂᐅᑉ ᐃᑦᔪᕐᖕᓁᑦᑑᑉ ᐅᖃᐅᓯᖏᑦ ᐅᒃᐱᖅᑑᖃᑎᒌᓄᑦ.
8“ᓯᒨᕐᓇᒥᐅᑦ ᐅᒃᐱᖅᑑᖃᑎᒌᖏᑕ ᐂᖏᓖᖓᓐᓄᑦ ᑎᑎᕋᕆᑦ:
9ᐊᒃᓱᕈᕐᖕᓇᖅᑐᒦᓐᓂᕆᔭᓯ ᖃᐅᔨᒪᕙᒃᑲ ᐊᔪᖅᓴᕐᖕᓂᕆᔭᓯᓗ ᑭᓯᐊᓂᓕ ᐊᒃᓱᐃᑦᑑᒐᓗᐊᖅᐳᓯ ᐅᖃᐅᓯᐅᓂᖅᓗᖃᑦᑕᕐᖕᓂᓯᓗ ᖃᐅᔨᒪᕙᒃᑲ ᔫᑎᐅᓂᕋᖅᑐᓄᑦ ᔫᑎᐅᓇᑎᒡᓗ, ᓵᑖᓇᓯᒥᒡᓕ ᐱᔨᑦᓯᖅᑎᐅᕗᑦ. 
10ᓯᖅᓕᕿᑎᑕᐅᓂᕆᓂᐊᖅᑕᑦᓯᓐᓂᒃ ᓯᕘᕋᑦᑍᓕᒋᑦᓯ. ᑕᑯᒋᑦ, ᓵᑖᓇᓯᐅᑉ ᐆᒃᑐᖅᑕᐅᖁᓪᓗᓯ ᐃᓚᑦᓯ ᐃᓚᖏᓐᓂᒃ ᑎᒍᔭᐅᓯᒪᕕᖕᒧᐊᖅᑕᐅᑎᑦᓯᓂᐊᖅᐳᖅ, ᐊᒃᓱᕈᕐᖕᓇᖅᑐᒃᑰᕐᖕᓂᕆᓂᐊᖅᑕᓯᓗ ᐅᓪᓗᓂᒃ ᖁᓕᓂᒃ ᓯᕕᑐᓂᖃᕐᖕᓂᐊᖅᐳᖅ. ᓱᖁᓯᖅᑍᓕᒋᑦᓯᓕ ᑐᖁ ᑎᑭᓪᓗᒍ, ᑕᕝᕙ ᑐᓂᓯᕕᒋᔪᒫᖅᐸᑦᓯ ᓂᐊᖂᑎᒥᒃ ᐃᓅᓯᖃᕐᖕᓇᖅᑐᒥᒃ.
11ᓯᐅᑎᖃᖅᑑᑉ, ᑐᓴᖅᓕᒋᑦ ᐊᓂᕐᖕᓂᐅᑉ ᐃᑦᔪᕐᖕᓁᑦᑑᑉ ᐅᖃᐅᓯᖏᑦ, ᐅᒃᐱᖅᑑᖃᑎᒌᓄᑦ.
12“ᐴᕐᒐᒥᐅᑦ ᐅᒃᐱᖅᑑᖃᑎᒌᖏᑕ ᐂᖏᓖᖓᓐᓄᑦ ᑎᑎᕋᕆᑦ:
13ᐃᓂᒋᔧᑦ ᖃᐅᔨᒪᕙᕋ, ᑕᕝᕙᓂ ᓵᑖᓇᓯ ᐃᒃᓯᕙᐅᑕᖅᔪᐊᖃᖅᐳᖅ; ᐅᕙᓐᓂᒡᓕ ᓱᓕ ᐃᒃᐱᒍᓱᑦᓯᐊᖅᐳᑎᑦ ᐅᒃᐱᕐᖕᓂᕆᔧᓪᓗ ᐅᕙᓐᓄᑦ ᑲᔪᓯᑎᓯᒪᕙᑦ ᐋᓐᑎᐸᔅ ᐃᓅᑎᓪᓗᒍ ᓇᓗᓁᖅᓯᓂᕆᓚᐅᖅᑍᑦ, ᑖᓐᓇ ᓱᖁᓯᔪᐃᑦᑐᖁᑎᒋᓚᐅᖅᑕᕋ, ᐊᑯᓐᓇᑦᓯᓐᓂ ᑐᖁᑕᐅᓚᐅᖅᑐᖅ, ᓵᑖᓇᓯᐅᑉ ᐃᓂᖓᓂ. 
14ᐅᓄᖏᑦᑑᒐᓗᐊᓂᒡᓕ ᓈᒻᒪᒃᓴᖏᑦᔪᑎᒃᓴᖃᖅᐳᖓ ᐃᓕᖕᓄᑦ: ᓇᔪᖅᑕᕐᖕᓂ ᒪᓕᒃᑐᖅᑕᖃᕐᖕᒪᑦ ᐸᓛᒥᐅᑉ ᐊᔪᕆᖅᑑᓯᖏᓐᓂᒃ, ᑖᓐᓇ ᐹᓚᒃ ᐊᔪᕆᖅᑐᐃᓚᐅᕐᖕᒪᑦ ᐄᓴᕅᓕᒥᐅᓂᒃ ᐊᒡᕕᐊᕈᑎᒃᓴᓕᐅᕆᓪᓗᓂ, ᓂᕆᑎᓪᓗᒋᑦ ᒎᑎᓐᖑᐊᓄᑦ ᑐᓂᕐᕈᑕᐅᔪᕕᓂᕐᖕᓂᒃ ᓄᓕᐊᕐᖕᓂᕐᖕᒥᒡᓗ ᐊᑐᕐᖕᓂᖅᓗᖁᓪᓗᒋᑦ. 
15ᐊᒻᒪᑦᑕᐅᖅ ᓂᑯᓔᑎᐅᑉ ᐊᔪᕆᖅᑑᓯᖏᓐᓂᒃ ᒪᓕᒃᑐᖅᑕᖃᕆᓪᓗᓯ. 
16ᖃᕿᐊᓕᓕᕆᑦ. ᖃᕿᐊᓕᖏᒃᑯᕕᑦ, ᒫᓐᓇᒃᑯᑦ ᐅᐸᖕᓂᐊᖅᐸᒋᑦ ᐅᓇᑕᕆᐊᖅᑐᖅᓗᒋᑦ ᓴᕕᒡᔪᐊᕐᖕᒧᑦ ᖃᓂᓐᓃᑦᑐᒧᑦ.
17ᓯᐅᑎᖃᖅᑑᑉ ᑐᓴᖅᓕᒋᑦ ᐊᓂᕐᖕᓂᐅᑉ ᐃᑦᔪᕐᖕᓁᑦᑑᑉ ᐅᖃᐅᓯᖏᑦ ᐅᒃᐱᖅᑑᖃᑎᒌᓄᑦ.
18“ᑍᐊᑍᕋᒥᐅᑦ ᐅᒃᐱᖅᑑᖃᑎᒌᖏᑕ ᐂᖏᓖᖓᓄᑦ ᑎᑎᕋᕆᑦ:
19ᐱᓂᐊᕐᖕᓂᑎᑦ ᖃᐅᔨᒪᕙᒃᑲ, ᓇᒡᓕᒍᓱᖕᓃᑦ ᓱᖁᓯᔪᐃᑦᑑᓃᑦ ᐱᓇᓱᐊᕐᖕᓃᓪᓗ ᕿᓄᐃᓵᕐᖕᓃᓪᓗ, ᒫᓐᓇᓗ ᐱᓇᓱᐊᕐᖕᓂᖅᓴᐅᓕᕋᕕᑦ ᐱᒋᐊᓕᓵᕐᖕᓂᕆᓚᐅᖅᑕᕐᖕᓂᑦ. 
20ᓈᒻᒪᒃᓴᖏᑦᔪᑎᖃᖅᐳᖓᓕ ᐃᓕᖕᓄᑦ ᐃᒤᑦᑐᒥᒃ, ᐊᕐᖕᓇᖅ ᔨᓴᐱᐊᓕ ᐃᓂᖅᑎᖏᓐᓇᕕᐅᒃ, ᐱᔪᖃᓛᖅᑐᒥᒃ ᐅᖃᖅᑎᐅᓂᕋᖅᑎᓪᓗᒍ ᐊᔪᕆᖅᑐᐃᓂᕐᖕᒥᒍᑦ ᑕᒻᒪᖅᑎᑦᓯᓕᕐᖕᒪᑦ ᐱᔨᓐᓂᒃ ᓄᓕᐊᕐᖕᓂᕐᖕᒥᒡᓗ ᐊᑐᕐᖕᓂᖅᓗᒃᑎᓪᓗᓂᒋᑦ ᓂᕆᑎᑦᓯᕙᒡᓗᓂᓗ ᒎᑎᓐᖑᐊᓄᑦ ᑐᓂᕐᕈᑕᐅᓯᒪᔪᓂᒃ. 
21ᖃᕿᐊᓕᖅᕕᒃᓴᖃᖅᑎᓚᐅᕋᓗᐊᖅᐸᕋ, ᑭᓯᐊᓂᓕ ᓄᓕᐊᕐᖕᓂᒃᑯᑦ ᐊᑐᕐᖕᓂᖅᓗᖕᓂᕐᖕᒥᑦ ᖃᕿᐊᓕᕈᒪᓚᐅᓐᖏᓚᖅ. 
22ᑕᑯᒋᑦ, ᐃᒡᓕᕐᖕᒥᑦ ᒪᑭᔪᐃᑦᑐᓐᖑᖅᑎᓐᓂᐊᖅᐸᕋ, ᐊᓯᓐᓂᐊᖃᑎᒋᕙᒃᑕᖏᓪᓗ ᐱᖃᓯᐅᑎᓗᒋᑦ ᐊᖏᔪᒥᒃ ᐋᓐᓂᐊᑎᑦᓱᒫᖅᐸᒃᑲ, ᖃᕿᐊᓕᕐᖕᓂᐊᓐᖏᑐᐊᖅᐸᑦ ᐱᓂᐊᕐᖕᓂᕆᕙᒃᑕᒥᓂᑦ ᐱᐅᖏᑦᑐᓂᑦ; 
23ᕿᑐᕐᖓᖏᓪᓗ ᑐᖁᖃᓯᐅᑎᓂᐊᖅᐸᒃᑲ. ᐅᒃᐱᖅᑑᖃᑎᒌᓕᒫᑦ ᖃᐅᔨᖁᓪᓗᒋᑦ ᐅᕙᖓᐅᒐᒪ ᖃᐅᔨᒪᔪᑐᐊᖅ ᐃᓄᐃᑦ ᐃᓱᒪᖏᓐᓂᒃ ᐆᒻᒪᒻᒥᐅᑕᖏᓐᓂᒡᓗ, ᐊᑐᓂᓪᓗ ᐱᓂᐊᖅᕕᒋᔪᒫᖅᐸᑦᓯ ᐱᓂᐊᕐᖕᓂᓯ ᒪᓕᒡᓗᒋᑦ.
24ᑍᐊᑍᕋᒥᐅᑕᐅᔪᓯᓕ, ᐊᔪᕆᖅᑐᐃᓂᖅᓗᖕᓂᕐᖕᒥᒃ ᑕᒪᑐᒥᖓ ᒪᓕᓐᖏᓚᓯ, ᖃᐅᔨᓚᐅᖏᑦᑐᓯᓗ ᓵᑖᓇᓯᐅᑉ ᐃᔨᖅᓯᒪᓪᓚᕆᒃᑐᒃᑯᑦ ᐱᓇᓱᐊᕐᖕᓂᖓᓂᒃ, ᐃᓕᑦᓯᓐᓄᑦ ᐅᖁᒤᑦᑐᒋᐊᓪᓚᖕᒥᒃ ᐱᑎᑦᓯᓂᐊᓐᖏᓚᖓ; 
25ᑎᑭᓚᐅᖏᓐᓂᓐᓂ, ᐱᓯᒪᔭᑦᓯᓐᓂᒃ ᓴᑯᐃᑦᑍᓕᒋᑦᓯ. 
26ᓵᓚᖃᖅᑐᖅ ᐱᓇᓱᐊᖅᑕᐅᖁᔭᓐᓂᒡᓗ ᐱᓇᓱᐊᖏᓐᓇᖅᓗᓂ ᐃᓱᓕᑦᑎᔪᖅ, ᐱᔪᓐᓇᕐᖕᓂᖅᑖᖅᑎᑦᓱᒪᕙᕋ ᐃᓅᖃᑎᒌᒡᔪᐊᓄᑦ, 
27ᐊᐅᓚᑦᓯᓂᐊᖅᐳᖅᓗ ᓴᕕᕋᔭᖕᒥᒃ ᐊᔭᐅᑉᐱᐊᖃᖅᓗᓂ, ᓯᖁᒥᑦᓯᔪᓐᓇᖅᓗᓂ ᒪᕐᕋᓕᐅᖅᑎᐅᓪᓗ ᐃᓗᓕᖁᑎᖏᑎᑐᑦ ᓯᖁᒥᑦᓱᒫᖅᐰᑦ, ᐅᕙᖓᑦᑕᐅᖅ ᐊᑖᑕᓐᓂᑦ ᐱᔪᓐᓇᕐᖕᓂᖅᑖᖅᑎᑕᐅᓯᒪᓂᑦᑐᑦ; 
28ᑐᓂᓯᕕᒋᓂᐊᖅᐸᕋᓗ ᐅᓪᓗᕆᐊᒥᒃ ᖃᐅᓕᖅᑐᖅᓯᐅᒻᒥᒃ.
29ᓯᐅᑎᖃᖅᑑᑉ ᑐᓴᓕᖅᒋᑦ ᐊᓂᕐᖕᓂᐅᑉ ᐃᑦᔪᕐᖕᓁᑦᑑᑉ ᐅᖃᐅᓯᖏᑦ ᐅᒃᐱᖅᑑᖃᑎᒌᓄᑦ.’”
