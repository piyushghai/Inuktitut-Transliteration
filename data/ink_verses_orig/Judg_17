1ᐊᖑᑎᑕᖃᓚᐅᖅᐳᖅ ᒤᑲᒥᒃ ᐊᑎᓕᖕᒥᒃ, ᓄᓇᖃᖅᑐᒥᒃ ᖃᖅᑲᔮᓂ ᐃᕗᕅᒥᒥ. 
2ᑖᑦᓱᒪ ᐊᓈᓇᓂ ᐅᖃᐅᑎᕚ, “ᑎᒡᓕᒡᕕᐅᓪᓗᑎᑦ ᓯᐅᓪᕕᕆᓂᒃ 1,100-ᓂᒃ, ᐅᖃᕐᖕᓂᖅᓗᒍᑎᒋᓚᐅᖅᐸᑦ ᑎᒡᓕᒃᑐᕕᓂᖅ. ᑍᒤᓕᑎᓪᓗᑎᑦ ᑐᓴᓚᐅᖅᐸᒋᑦ. ᑕᑯᒋᑦ, ᑮᓇᐅᔧᑦ ᐱᓯᒪᕙᒃᑲ; ᐅᕙᖎᓐᓇ ᑎᒍᓯᓚᐅᖅᑐᖓ.”
3ᑮᓇᐅᔧᑦ 1,100-ᑦ ᓯᐅᓪᕕᕇᑦ ᐅᑎᖅᑎᓚᐅᖅᐰᑦ ᐊᓈᓇᒥᓄᑦ, ᐊᓈᓇᖓᓗ ᐅᖃᖅᐳᖅ, “ᑐᓂᕐᕈᑎᒋᓂᐊᖅᐸᒃᑲ ᐊᑕᓂᕐᖕᒧᑦ ᓯᐅᓪᕕᕇᑦ ᐃᕐᖕᓂᕋ ᐱᑦᔪᑎᒋᓪᓗᒍ. ᐃᓄᓐᖑᐊᒥᒃ ᓴᕕᕋᔭᖕᒥᒃ ᒎᑎᓐᖑᐊᒥᒃ, ᐊᐅᒃᑎᓚᐅᖅᓗᒍ ᓴᓇᓯᒪᔪᒥᒃ ᓴᓇᔪᖃᖁᓪᓗᒍ; ᒫᓐᓇᓕ ᐅᑎᖅᑎᑉᐸᒃᑲ ᐃᓕᖕᓄᑦ.” 
4ᐊᓈᓇᒥᓄ ᑮᓇᐅᔧᑦ ᐅᑎᖅᑎᒻᒪᒋᑦ. ᐊᓈᓇᖓᑕ ᑮᓇᐅᔧᑦ 200-ᑦ ᓯᐅᓪᕕᕇᑦ ᑐᓂᕔᑦ ᓯᐅᓪᕙᓕᕆᔨᒧᑦ, ᑖᓐᓇᓗ ᒎᑎᓐᖑᐊᒥᒃ ᐃᓄᓐᖑᐊᓕᐅᖅᐳᖅ, ᐃᓕᓪᓗᒍᓗ ᒤᑲᐅᑉ ᐃᒡᓗᖓᓄᑦ.
5ᑖᓐᓇ ᐊᖑᑦ ᒤᑲ ᓇᖕᒥᓂᖅ ᑐᒃᓯᐊᖅᕕᖃᓚᐅᖅᐳᖅ. ᑐᓂᕐᕈᓯᖅᑎᑦᓯᔨᓯᐅᑎᒥᒃ ᓴᒡᕕᖕᒥᐅᑕᓕᐅᓚᐅᖅᐳᖅ ᐃᒡᓗᒥᐅᑕᓂᒡᓗ ᒎᑎᓐᖑᐊᓂᒃ, ᐃᕐᖕᓂᕐᖕᒥᓗ ᐃᓚᖓᓐᓂᒃ ᑐᓂᕐᕈᓯᖅᑎᑦᓯᔨᓐᖑᖅᑎᑦᓯᓪᓗᓂ. 
6ᑍᑦᓱᒪᓂ ᐊᖓᔪᖅᑳᖅᔪᐊᖃᓚᐅᖏᒻᒪᑦ ᐄᓴᕅᓕᓂ, ᐃᓄᓕᒫᑦ ᓈᒻᒪᒐᓱᒋᔭᒥᖕᓂᒃ ᐃᓅᓚᐅᖅᐳᑦ.
7ᑍᑦᓱᒪᓂ ᐅᕕᒃᑲᖅᑕᖃᓚᐅᖅᐳᖅ ᐊᖑᒻᒥᒃ ᓄᓇᖃᖅᑐᒥᒃ ᐱᑦᓕᐊᒥ, ᔫᑕᒦᑦᑐᒥ, ᔫᑕᐅᑉ ᑭᖑᕚᖏᓐᓄᑦ ᓄᓇᖃᖃᑕᐅᔪᒥᒃ, ᑖᓐᓇᓗ ᓕᕔᑎᐅᕗᖅ; ᑕᒫᓂᓗ ᓂᐅᕐᕈᐊᖑᓚᐅᖅᐳᖅ. 
8ᐊᐅᓪᓚᕐᖕᒪᓪᓗ ᓄᓇᓕᖕᓂᑦ ᐱᑦᓕᐊᒥᑦ ᔫᑕᒦᑦᑐᒥᑦ ᓄᓇᒋᓂᐊᖅᑕᒥᓂᒃ ᕿᓂᖅᓗᓂ; ᐃᖏᕐᕋᓚᐅᖅᓗᓂ, ᖃᖅᑲᓕᖕᓄᑦ ᐃᕗᕅᒥᒧᑦ ᑎᑭᓚᐅᖅᐳᖅ ᒤᑲᐅᑉ ᐃᒡᓗᖓᓄᐊᖅᓗᓂ. 
9ᒤᑲᐅᑉ ᐊᐱᕆᕚ, “ᓇᑭᓐᖔᖅᐲᑦ?”
10ᒤᑲᐅᑉ ᐅᖃᐅᑎᕚ, “ᐅᕙᓃᓕᕆᑦ, ᐊᑖᑕᒋᓚᐅᖅᓚᒋᑦ, ᑐᓂᕐᕈᓯᖅᑎᑦᓯᔨᒋᓗᑎᓪᓗ, ᑐᓂᖃᑦᑕᕐᖕᓂᐊᖅᐸᒋᑦ, ᑮᓇᐅᔭᓂᒃ ᓯᐅᓪᕕᕆᓂᒃ ᖁᓕᓂᒃ ᐊᕐᕌᒍᑕᒫᑦ, ᐊᓐᓄᕌᓂᒡᓗ, ᓂᕿᖃᖅᑎᓐᓂᐊᖅᐸᒋᓪᓗ, ᑕᕝᕙ ᓕᕔ ᑕᕝᕙᓃᓕᖅᐳᖅ.” 
11ᐅᕕᒃᑲᖅᓗ ᓕᕔᑎ ᓈᒻᒪᒃᓴᖅᓗᓂ ᐃᒡᓗᒥᐅᖃᑎᒋᓕᖅᐹ; ᒤᑲᐅᓪᓗ ᐅᕕᒃᑲᖅ ᐃᕐᖕᓂᖏᓐᓄᑦ ᐃᓚᒋᔭᐅᓕᖅᓗᓂ. 
12ᒤᑲᐅᑉ ᑐᓂᕐᕈᓯᖅᑎᑦᓯᔨᓐᖑᖅᑎᑉᐹ ᓕᕔᑎ, ᐅᕕᒃᑲᖅᓗ ᑖᓐᓇ ᑐᓂᕐᕈᓯᖅᑎᑦᓯᔨᑖᕆᓪᓗᒍ ᑕᕝᕙᓂ ᐊᖏᕐᕋᖃᓕᖅᐳᖅ ᒤᑲᐅᑉ ᐃᒡᓗᖓᓂ. 
13ᑕᕝᕙ ᒤᑲ ᐅᖃᖅᐳᖅ, “ᖃᐅᔨᒪᕗᖓ ᐊᑕᓂᐅᑉ ᓮᒻᒪᖅᑎᓐᓂᐊᕐᖕᒪᖓ, ᒫᓐᓇ ᓕᕔᑎᒥᒃ ᑐᓂᕐᕈᓯᖅᑎᑦᓯᔨᖃᓕᕋᒪ.”
