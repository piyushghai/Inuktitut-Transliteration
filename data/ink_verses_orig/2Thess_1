1ᐸᐅᓗᓯᒥᑦ, ᓮᓚᓯᒥᓪᓗ ᑎᒧᑎᒥᓪᓗ—
2ᒎᑎᐅᑉ ᐊᑖᑕᑦᑕ ᐊᑕᓂᑦᑕᓗ ᔩᓱᓯᐅᑉ ᙭ᔅᑑᓯᐅᑉ ᐱᔪᓐᓇᖅᑎᑦᓯᓂᖅᔪᐊᖓᑕ ᖃᓄᐃᖏᑦᓯᐊᕐᖕᓇᖅᑑᓪᓗ ᐃᓚᒋᓕᓯ.
3ᖃᑕᓐᖑᑎᕗᑦ, ᒎᑎᒧᑦ ᑍᒪᓐᖓᑦ ᖁᔭᓕᑦᔪᑎᒋᔭᕆᐊᖃᑦᓮᓐᓇᖅᐸᑦᓯ, ᑍᒤᓕᐅᕈᑦᑕᓗ ᓈᒻᒪᒃᐳᖅ, ᐅᒃᐱᕐᖕᓂᑦᓯᒍᑦ ᑲᔪᓯᓂᓯ ᐱᕈᖅᐸᓪᓕᐊᒻᒪᕆᖕᒪᑦ, ᓇᒡᓕᒃᑎᒌᖕᓂᓯᓗ ᐃᓕᑦᓯᓐᓄᑦ ᐊᑐᓂᑦ ᐱᕈᖅᐸᓪᓕᐊᓪᓗᓂ. 
4ᑍᒤᒻᒪᑦ ᑕᕝᕙ ᐅᕙᒍᑦ ᓇᖕᒥᓂᖅ ᓂᖅᑐᐃᖃᑦᑕᖅᐳᒍᑦ ᐃᓕᑦᓯᓐᓂᒃ ᒎᑎᐅᑉ ᐃᓚᒌᒃᑐᖁᑎᖏᓐᓂ ᕿᓄᐃᓵᕐᖕᓂᕐᖕᒥᒃ ᐅᒃᐱᕐᖕᓂᖃᑦᓯᐊᕐᖕᓂᕐᖕᒥᒡᓗ ᑲᔪᓯᑦᓯᐊᓚᐅᕋᑦᓯ ᐊᑭᕋᖅᑐᖅᑕᐅᒐᓗᐊᖅᑎᓪᓗᓯ ᐅᑯᒤᒃᓴᖅᑎᑕᐅᑎᓪᓗᓯᓗ.
5ᑕᒪᓐᓇ ᖁᓚᕐᖕᓇᕈᓐᓃᖅᐳᖅ ᒎᑎᐅᑉ ᓇᓛᒎᑦᓯᐊᖅᑐᒥᒃ ᐃᖅᑲᖅᑐᐃᓂᖓᓂᒃ, ᑕᒪᑐᒨᓇ ᒎᑎᐅᑉ ᐊᑕᓂᐅᕕᖓᓄᑦ ᐱᔪᓐᓇᖅᓯᑎᑕᐅᓛᕋᑦᓯ, ᐊᒃᓱᕈᖅᑎᑕᐅᑦᔪᑎᒋᔭᑦᓯᓐᓄᑦ. 
6ᒎᑎ ᓈᒻᒪᓈᑦᓯᐊᖅᑐᒥᒃ ᐱᓇᓱᐊᕐᖕᓂᐊᖅᐳᖅ ᐊᒃᓱᕈᖅᑎᑦᓯᔨᒋᔭᓯ ᐊᒃᓱᕈᕐᖕᓇᖅᑐᒧᑦᑕᐅᖅ ᐊᑭᓂᐊᖅᕕᒋᓂᐊᖅᐰᑦ, 
7ᐃᓕᑦᓯᓕ ᐃᓗᖏᖅᓱᖅᑎᑕᐅᔪᓯ ᑕᕾᖅᓯᖅᕕᒃᓴᖃᕐᖕᓂᐊᖅᐳᓯ ᐃᓚᒋᓗᑕ, ᑕᒪᑐᒥᖓ ᐱᓇᓱᐊᕈᒫᖅᐳᖅ ᐊᑕᓂᖅ ᔩᓱᓯ ᓴᖅᑭᑉᐸᑦ ᕿᓚᖕᒥᑦ ᐂᖏᓕᖁᑎᓂ ᐱᔪᓐᓇᖅᑐᖅᔪᐊᑦ ᐃᓚᒋᓗᒋᑦ. 
8ᐃᑯᒪᒧᑦ ᐃᑯᐊᓚᔪᒧᑦ ᓱᒋᐊᕈᒫᖅᐰᑦ ᒎᑎᒥᒃ ᖃᐅᔨᒪᖏᑦᑐᑦ ᐅᖃᐅᓯᕐᖕᓂᒡᓗ ᑐᓴᕈᒥᓇᖅᑐᓂᒃ ᐊᑕᓂᑦᑎᓐᓂᒃ ᔩᓱᓯᒥᒃ ᓈᓚᓚᐅᖏᑦᑐᑦ. 
9ᑍᒃᑯᐊ ᐋᓐᓂᐊᔪᒫᖅᐳᑦ ᓱᒋᐊᖅᑕᐅᓂᕐᖕᒧᑦ ᐊᓯᕈᖅᑕᐅᓇᖅᑐᒧᓪᓗ ᐃᓱᖃᖏᑦᑐᒧᑦ ᐊᑕᓂᐅᓪᓗ ᓇᔪᒐᖓᓂᑦ ᐊᕕᑕᐅᔪᒫᖅᐳᑦ ᐱᓐᓇᕐᖕᓇᕐᖕᓂᖅᔪᐊᖓᓂᑦ ᐱᔪᓐᓇᕐᖕᓂᖓᓂᓪᓗ, 
10ᑎᑭᒃᑯᓂ ᐱᓐᓇᕐᖕᓇᖅᑎᑕᐅᓗᓂ ᐃᑦᔪᕐᖕᓁᑎᑕᐅᓯᒪᔪᓕᒫᓂᑦ ᐅᐱᓐᓇᖅᑎᑕᐅᓗᓂᓗ, ᐅᒃᐱᖅᑐᓕᒫᓂᓪᓗ ᑲᒪᓂᐊᕆᔭᐅᔪᒫᖅᐳᖅ, ᐃᓕᑦᓯᑦᑕᐅᖅ ᐃᓚᒋᔭᐅᔪᒫᖅᐳᓯ ᐅᖃᐅᓰᑦ ᓇᓗᓁᖅᓯᓂᕆᔭᕗᑦ ᐅᒃᐱᕆᓚᐅᕋᑦᓯᐅᒃ.
11ᑍᒤᒻᒪᑦ ᐃᓕᑦᓯᓐᓂᒃ ᑐᒃᓯᐅᑦᔨᖃᑦᑕᖅᐳᒍᑦ, ᒎᑎᑦᑎᓐᓄᑦ ᕾᖁᔨᑦᔪᑎᒋᔭᖓᓂᒃ ᑲᔪᓯᑎᑕᐅᔪᓐᓇᖁᓪᓗᓯ, ᑐᓂᓯᕕᐅᖁᓪᓗᓯ ᐱᓇᓱᐊᑦᓯᐊᕈᑎᒃᓴᑦᓯᓐᓂᒃ ᐅᒃᐱᕐᖕᓂᑦᓯᓗ ᑲᔪᓯᓂᖓ ᐃᓱᓕᑎᑕᐅᑦᓯᐊᑯᓪᓗᒍ ᑖᑦᓱᒪ ᐱᔪᓐᓇᕐᖕᓂᖓᓄᑦ. 
12ᐊᑕᓂᑦᑕ ᔩᓱᓯᐅᑉ ᐊᑎᖓ ᐃᓕᑦᓯᑎᒍᑦ ᓂᖅᑐᕐᖕᓇᖅᑎᑕᐅᖁᓪᓗᒍ, ᐃᓕᑦᓯᓗ ᑖᑦᓱᒪᓂ, ᒎᑎᑦᑕ ᐊᑕᓂᑦᑕᓗ ᔩᓱᓯᐅᑉ ᙭ᔅᑑᓯᐅᑉ ᐱᔪᓐᓇᖅᑎᑦᓯᓂᖓᒍᑦ.
