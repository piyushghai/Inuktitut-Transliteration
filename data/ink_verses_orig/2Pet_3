1ᓇᒡᓕᖕᓇᖅᑐᓯ, ᑖᒃᑯᐊ ᐃᓕᑦᓯᓐᓄᑦ ᑎᑎᕋᖅᑕᒪ ᐂᑉᐸᕆᓕᖅᐰᑦ, ᑎᑎᕋᖅᑕᓐᓂ ᑕᒪᖏᖕᓂ ᐅᖃᐅᓯᖃᖅᓯᒪᕗᖓ ᐃᓱᒪᑖᒃᑲᓐᓂᖁᓪᓗᓯ ᐃᖅᑬᑎᒃᑲᓐᓂᕈᒪᓪᓗᓯᓗ; 
2ᐃᖅᑬᖁᕙᑦᓯ ᐅᖃᐅᓯᕆᔭᐅᓯᒪᔪᓂᒃ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᓐᓂᑦ ᐃᑦᔪᕐᖕᓁᑦᑐᓂᑦ, ᐱᖁᔭᐅᓚᐅᖅᑐᓂᒡᓗ ᐊᑕᓂᑦᑎᓐᓄᑦ ᐱᐅᓕᔨᑦᑎᓐᓄᓪᓗ ᐃᓕᑦᓯᓐᓄᑦ ᑐᓂᔭᐅᓚᐅᖅᑐᓂᒃ ᐋᐴᓯᑕᓕᖁᑎᑦᓯᒍᑦ. 
3ᓯᕗᓪᓕᕐᖕᒥᒃ ᐅᓇ ᑐᑭᓯᔭᕆᐊᖃᖅᐸᓯ, ᐅᓪᓗᐃᑦ ᑭᖑᓪᓕᖏᓐᓂ ᓴᖅᑭᑦᑐᖃᕈᒫᕐᖕᒪᑦ ᒥᑕᐅᑎᒃᓴᖅᑎᓂᒃ, ᐃᒃᓯᒎᕐᖕᓂᕐᖕᒥᒍᑦ ᐃᓅᔪᓂᒃ. 
4ᐅᖃᖅᓗᑎᒡᓗ, “ᓇᐅᒡᓕ ᐊᖏᖅᓯᒪᔪᖅ ᑎᑭᓐᓂᐊᕐᖕᓂᕋᖅᓗᓂ? ᓯᕗᓕᕗᑦ ᑐᖁᓯᒪᓕᖅᐳᑦ, ᓱᓇᑐᐃᓐᓁᑦ ᓱᓕ ᓱᖁᓯᖅᓯᒪᓐᖏᓚᑦ ᑍᒪᓐᖓᑦ ᓯᓚᖅᔪᐊᑉ ᐱᓐᖑᖅᑎᑕᐅᓚᐅᕐᖕᓂᖓᓂᑦ.” 
5ᑖᒃᑯᐊ ᐱᔮᕆᓪᓗᑎᒃ ᑕᒪᑐᒥᖓ ᑲᒪᓐᖏᓚᑦ, ᑍᑦᓱᒪᓂᐊᓗᒃ ᒎᑎᐅᑉ ᐅᖃᐅᓯᖓᒍᑦ ᕿᓔᑦ ᓴᖅᑭᑎᑕᐅᓯᒪᖕᒪᑕ, ᓄᓇᖅᔪᐊᖅᓗ ᓴᓇᔭᐅᓯᒪᓪᓗᓂ ᐃᒫᓂᑦ, ᐃᒪᖃᖅᓗᓂᓗ, 
6ᐃᒪᕐᖕᒧᑦᑕᐅᖅ ᓯᓚᖅᔪᐊᖅ ᐊᓯᕈᖅᑕᐅᓚᐅᖅᐳᖅ ᐅᓕᕕᒡᔪᐊᖃᖅᑎᓪᓗᒍ. 
7ᐅᖃᐅᓯᕐᖕᒧᑦᑕᐅᖅ ᑖᑦᓱᒧᖓᑦᓮᓐᓇᖅ ᕿᓚᒡᓗ ᓄᓇᖅᔪᐊᖅᓗ ᒫᓐᓇ ᓴᖅᑭᔮᖅᑑᒃ ᐃᑯᐊᓪᓚᒃᑐᒃᓴᓕᐊᕆᔭᐅᓯᒪᕘᒃ, ᐅᓪᓗᒧᑦ ᐅᑕᖅᑭᑎᑕᐅᓪᓗᑎᒃ ᐃᖅᑲᖅᑐᖅᑕᐅᕕᖕᒧᑦ ᒎᑎᖃᖏᑦᑐᓪᓗ ᐊᓯᕈᖅᑕᐅᕕᒃᓴᖓᓐᓄᑦ.
8ᐊᑕᐅᓯᖅᓕ ᐅᓇ ᐳᐃᒍᖅᑍᓕᓯᐅᒃ, ᓇᒡᓕᖕᓇᖅᑐᓯ, ᐊᑕᓂᕐᖕᒧᑦ ᐅᓪᓗᖅ ᐊᑕᐅᓯᖅ ᐊᕐᕌᒍᑎᑐᑦ 1,000-ᑎᑐᑦ ᑍᒤᒻᒪᑦ; ᐊᕐᕌᒍᐃᓪᓗ 1,000-ᐃᑦ ᐅᓪᓗᑐᑦ ᐊᑕᐅᓯᖅᑐᑦ ᑍᒤᓪᓗᑎᒃ. 
9ᐊᑕᓂᐅᑉ ᐊᖏᖅᓯᒪᓂᓂ ᑭᖑᕙᖅᑎᓐᖏᓛ ᐃᓚᖏᓐᓄᑦ ᑭᖑᕙᖅᑎᑕᐅᓇᓱᒋᔭᐅᒐᓗᐊᕐᖕᒪᑦ, ᕿᓄᐃᓵᖅᐳᖅᓕ ᐃᓕᑦᓯᓐᓄᑦ, ᓇᓪᓕᐊᓐᓂᒡᓘᓐᓃᑦ ᐊᓯᕈᖅᑕᐅᖁᔨᖏᓐᓇᒥ, ᑕᒤᓐᓂᒡᓕ ᐊᔪᖅᑐᓕᓂᕐᖕᒥᖕᓂᑦ ᓵᒋᐊᖅᕕᒃᓴᖃᖁᔨᕗᖅ.
10ᐊᑕᓂᐅᓪᓕ ᐅᓪᓗᖓ ᑎᑭᑦᓱᒫᖅᐳᖅ ᑎᒡᓕᒃᑎᐅᑉ ᑎᑭᓐᓂᖓᑐᑦ, ᕿᓚᒡᓗ ᓄᖑᔪᒫᖅᐳᖅ ᓂᐱᖅᑯᖅᑐᔪᐊᓘᓗᓂ, ᕿᓚᖕᒦᑦᑐᓪᓗ ᓄᖑᔪᒫᖅᐳᑦ ᐃᑯᐊᓪᓚᒡᓗᑎᒃ, ᓄᓇᖅᔪᐊᖅᓗ ᓱᓇᑐᐃᓐᓇᓕᒫᖏᓪᓗ ᐃᑯᐊᓪᓚᒍᒫᖅᐳᑦ. 
11ᑕᒪᒃᑯᐊᓕᒫᑦ ᑍᒫᒃ ᓄᖑᔪᒫᖅᐸᑕ, ᐃᓕᑦᓯᓕ ᑍᒪ ᖃᓄᖅ ᐃᓅᔭᕆᐊᖃᓕᖅᐱᓰ? ᐃᑦᔪᕐᖕᓁᑦᑕᕆᐊᖃᖅᐳᓯ, ᒎᑎᒧᓪᓗ ᑐᓂᓯᒪᑦᓯᐊᖅᓗᓯ, 
12ᓂᕆᐅᒃᑎᓪᓗᓯ ᒎᑎᐅᑉ ᐅᓪᓗᖓᓂᒃ ᕿᓚᓈᖅᑐᒃᓴᐅᕗᓯ, ᐅᓪᓗᖅ ᓇᓪᓕᐅᑎᒃᐸᑦ ᕿᓔᑦ ᐃᑯᒪᒧᑦ ᓄᖑᑕᐅᔪᒫᕐᖕᒪᑕ, ᕿᓚᖕᒥᐅᑍᓪᓗ ᐊᐅᒃᑎᑕᐅᔪᒫᖅᐳᑦ ᐃᑯᒪᒧᑦ. 
13ᐅᕙᒍᓪᓕ ᓂᕆᐅᒃᐳᒍᑦ ᒎᑎᐅᑉ ᐊᖏᕈᑎᒋᓯᒪᔭᖓᓂᒃ ᕿᓚᖕᒥᒃ ᓄᑖᒥᒃ ᓄᓇᒥᒡᓗ ᓄᑖᒥᒃ ᐃᓱᐊᖅᑐᓕᔪᓄᑦ ᐃᓂᒋᔭᐅᔪᒫᖅᑐᒥᒃ.
14ᑍᒤᒻᒪᑦ ᓇᒡᓕᒋᔭᒃᑲ, ᑍᒤᑦᑐᒥᒃ ᓂᕆᐅᒃᑎᓪᓗᓯ, ᐊᒃᓱᕈᕆᑦᓯ ᐊᔪᕐᖕᓂᖃᖅᑎᓐᓇᓯ ᐃᑦᔪᕐᖕᓇᖅᑐᖃᖅᑎᓐᓇᓯᓗ ᑖᑦᓱᒧᖓ ᑎᑭᑕᐅᖁᓪᓗᓯ, ᓮᒪᓂᖃᖅᑎᓪᓗᓯᓗ. 
15ᖃᐅᔨᒪᓗᓯ ᐊᑕᓂᑦᑕ ᕿᓄᐃᓵᕐᖕᓂᖓ ᐱᐅᓕᔭᐅᓂᐅᕐᖕᒥᒃ ᐱᑦᔪᑎᖃᕐᖕᒪᑦ. ᐸᐅᓗᓯᑦᑕᐅᖅ ᖃᑕᓐᖑᑎᕗᑦ ᓇᒡᓕᖕᓇᖅᑐᖅ ᐃᓕᑦᓯᓐᓄᑦ ᑎᑎᕋᖅᓯᒪᖕᒪᑦ ᓯᓚᑐᓂᕐᖕᒥᒃ ᑐᓂᕐᕈᓯᐊᒥᓂᒃ ᐊᑐᖅᓗᓂ. 
16ᑎᑎᕋᖅᑕᓕᒫᒥᓂ ᑎᑎᕋᖅᓯᒪᖕᒪᑦ ᑕᒪᒃᑯᓂᖓ ᐅᖃᐅᓯᖃᖅᓗᓂ. ᐃᓚᖏᑦ ᑐᑭᓯᔭᕐᖕᓂᖏᒻᒪᑕ, ᐃᓕᓯᒪᖏᑦᑐᑦ ᑐᓐᖓᕕᖃᑦᓯᐊᖏᑦᑐᓪᓗ ᒧᒥᒃᑎᑦᓯᓪᓗᑎᒃ ᐃᒻᒥᖕᓄᑦ ᐊᓯᕈᖅᑕᐅᑦᔪᑎᒃᓴᓕᐅᖅᐸᒃᐳᑦ, ᐊᓯᖏᓐᓄᑦᑕᐅᖅ ᐊᒡᓚᖕᓄᑦ ᑍᒤᓕᐅᖅᐸᒃᑭᕗᑦ.
17ᑍᒤᒻᒪᑦ ᓇᒡᓕᒋᔭᒃᑲ, ᑕᒪᓐᓇ ᓯᕗᓂᖓᒍᑦ ᖃᐅᔨᒪᓕᕋᑦᓯᐅᒃ, ᐅᓗᕆᐊᓱᒋᑦᓯ ᑕᒻᒪᖅᑎᑕᐅᖁᓇᓯ ᐱᖁᔭᓂᒃ ᒪᓕᖏᑦᑐᓄᑦ ᑲᑕᒃᑎᑕᐅᖁᓇᓯᓗ ᑐᓐᖓᕕᒋᓕᖅᑕᑦᓯᓐᓂᑦ. 
18ᐱᕈᖅᐸᓪᓕᐊᓕᕆᑦᓯᓕ ᒎᑎᐅᑉ ᐱᔪᓐᓇᖅᑎᑦᓯᓂᖓᓂ ᖃᐅᔨᕙᓪᓕᐊᓗᓯᓗ ᐊᑕᓂᑦᑎᓐᓂᒃ ᐱᐅᓕᔨᑦᑎᓐᓂᒡᓗ ᔩᓱᓯ ᙭ᔅᑑᓯᒥᒃ. ᑖᓐᓇ ᓂᖅᑐᖅᑕᐅᓕ ᒫᓐᓇᒥᑦ ᐃᓱᖃᖏᑦᑐᒧᓪᓗ ᐋᒦᓐ.
