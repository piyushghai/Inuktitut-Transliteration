1ᑖᓐᓇ ᐱᒋᐊᕐᖕᓂᕐᖕᒦᓚᐅᖅᑐᖅ, ᑐᓴᖅᓯᒪᔭᕗᑦ, ᐃᔨᑦᑎᓐᓄᓪᓗ ᑕᑯᓚᐅᖅᑕᕗᑦ, ᑕᑯᓐᓇᖃᑦᑕᓚᐅᖅᑕᕗᑦ ᐊᒡᒐᑦᑎᓐᓄᓪᓗ ᐊᒃᑐᖅᓯᒪᔭᕗᑦ, ᐱᑕᖃᖅᐳᖅ ᐅᖃᐅᓯᕐᖕᒥᒃ ᐃᓅᓯᖅᑕᓕᖕᒥᒃ. 
2ᑖᓐᓇ ᐃᓅᓯᖅ ᓴᖅᑭᔮᓚᐅᖅᑐᖅ, ᑕᑯᓚᐅᖅᑕᕗᓪᓗ, ᑕᕝᕙ ᓇᓗᓁᓕᖅᐸᕗᑦ ᐃᓅᓯᖅᑕᖃᕐᖕᒪᑦ ᓄᖑᓱᐃᑦᑐᒥᒃ ᐊᑖᑕᒦᓚᐅᖅᑐᖅ ᐅᕙᑦᑎᓐᓄᓪᓗ ᓴᖅᑭᑎᑕᐅᓯᒪᔪᖅ. 
3ᑕᑯᓯᒪᔭᕗᑦ ᑐᓴᖅᓯᒪᔭᕗᓪᓗ ᐃᓕᑦᓯᓐᓄᑦ ᐅᖃᐅᓯᕆᕙᕗᑦ, ᐃᓕᑦᓯᑦᑕᐅᖅ ᐅᕙᑦᑎᓐᓄᑦ ᐃᓚᒌᒍᑎᖃᖁᓪᓗᓯ; ᐊᑖᑕᒧᑦ ᐃᕐᖕᓂᖓᓄᓪᓗ ᔩᓱᓯ ᙭ᔅᑑᓯᒧᑦ ᐃᓚᒌᒍᑎᖃᓕᖁᓪᓗᑕ. 
4ᑕᒪᑐᒥᖓᓗ ᑎᑎᕋᕈᑎᖃᖅᐳᒍᑦ ᖁᕕᐊᓱᖕᓂᖅ ᐃᓗᑦᑎᓐᓃᑦᑐᖅ ᓈᒻᒪᒃᓯᑦᓯᐊᖁᓪᓗᒍ.
5ᑕᒪᑦᔭ ᐅᖃᐅᓯᖅ ᑖᑦᓱᒪᓐᖓᑦ ᑐᓴᖅᓯᒪᔭᕗᑦ ᐃᓕᑦᓯᓐᓄᑦ ᐅᖃᐅᓯᕆᓕᖅᐸᕗᑦ, ᑖᓐᓇ ᒎᑎ ᖃᐅᒪᕗᖅ ᑖᑦᓱᒪᓂᓗ ᑖᖅᑐᖃᓐᖏᓚᖅ. 
6ᑖᑦᓱᒧᖓ ᐃᓚᒌᒍᑎᖃᕐᖕᓂᕋᕈᑦᑕ ᑖᖅᑐᒥᓗ ᐃᓅᓗᑕ, ᑕᕝᕙ ᓴᒡᓗᕗᒍᑦ ᓱᓕᓂᕐᖕᒥᓗ ᐃᓅᓇᑕ. 
7ᖃᐅᒪᔪᒥᓕ ᐃᓅᒍᑦᑕ, ᓲᖅᓗ ᑖᓐᓇ ᖃᐅᒪᔪᒦᒻᒪᑦ, ᑕᕝᕙ ᐅᕙᑦᑎᓐᓄᑦ ᐃᓚᒌᖕᓂᖃᖅᐳᒍᑦ, ᔩᓱᓯᐅᓪᓗ ᐊᐅᖓᑕ; ᒎᑎᐅᑉ ᐃᕐᖕᓂᖓᑕ ᓴᓗᒻᒪᖅᐹᑎᒍᑦ ᐊᔪᕐᖕᓂᓕᒫᓂᑦ.
8ᐊᔪᕐᖕᓂᖃᖏᓐᓂᕋᕈᑦᑕᓕ, ᐅᕙᑦᑎᓐᓂᒃ ᓇᖕᒥᓂᖅ ᐅᐃᕕᕆᕗᒍᑦ, ᓱᓕᔪᖅᓗ ᐃᓗᑦᑎᓐᓃᓐᖏᓚᖅ. 
9ᐊᔪᕐᖕᓂᕗᓪᓕ ᖃᕿᐊᓕᐅᑎᒋᒍᑦᑎᒍᑦ, ᑖᓐᓇ ᓱᖁᓯᔪᐃᑦᑑᒐᒥ ᓈᒻᒪᑦᓯᐊᖅᑑᒐᒥᓗ, ᐊᔪᕐᖕᓂᕗᑦ ᐃᓱᒪᒋᔪᓐᓁᕐᖕᓂᐊᖅᐰᑦ ᓴᓗᒻᒪᖅᓗᑕᓗ ᐃᓱᐃᑦᑐᓕᒫᑦᓯᐊᓂᑦ. 
10ᐊᔪᖅᑐᓕᓚᐅᖅᓯᒪᖏᓐᓂᕋᕈᑦᑕᓕ, ᑕᕝᕙ ᒎᑎ ᓴᒡᓗᑐᓂᕋᖅᐸᕗᑦ, ᐅᖃᐅᓯᖓᓗ ᐃᓗᑦᑎᓐᓃᓐᖏᓚᖅ.
