1ᑕᕝᕙ ᐹᕋᓰᑦ ᐱᖁᔭᓂᒡᓗ ᐃᓕᓮᔩᑦ ᐃᓚᖏᑦ ᔪᕉᓴᓚᒥᓐᖔᖅᓯᒪᔪᑦ ᔩᓱᓯᒧᑦ ᑲᑎᕗᑦ. 
2ᑕᑯᒐᒥᒃ ᔩᓱᓯᐅᑉ ᐃᓕᓐᓂᐊᖅᑎᖏᑕ ᐃᓚᖏᑦ ᓂᕆᖕᒪᑕ ᐊᒡᒐᖕᒥᖕᓂᒃ ᐅᐊᓴᖅᓯᒪᓇᑎᒃ; ᔫᑎᑦ ᐱᐅᓯᖏᑦ ᒪᓕᒡᓗᒋᑦ.
3ᐹᕋᓰᑦ, ᔫᑎᓕᒫᓪᓗ, ᓂᕆᕙᖏᒻᒪᑕ ᐊᒡᒐᖕᒥᖕᓂᒃ ᐅᐊᓴᖅᓯᒪᓇᑎᒃ ᑭᓯᐊᓂ ᐅᐊᓴᓚᐅᖅᓗᑎᒃ ᓯᕗᓕᕕᓂᖏᑕ ᐊᔪᕆᖅᑑᓯᖏᓐᓂᒃ ᒪᓕᒡᓗᑎᒃ ᓂᕆᕙᖕᒪᑕ; 
4ᓂᐅᕕᖅᕕᖕᓃᑦᑐᕕᓂᐅᒍᑎᒡᓗ ᐃᒻᒥᖕᓂᒃ ᐅᐊᓴᓚᐅᖅᑳᕋᑎᒃ ᓂᕆᕙᖏᒻᒪᑕ; ᐊᓯᖏᓐᓂᒡᓗ ᐅᓄᖅᑐᓂᒃ ᐱᐅᓯᖃᕆᕗᑦ ᓯᕗᓕᕐᖕᒥᖕᓂᑦ ᐊᔪᕆᖅᑐᖅᑕᐅᑦᔪᑎᒋᓯᒪᔭᒥᖕᓂᒃ, ᐅᐊᓴᖅᓯᔭᕆᐊᖃᖅᓗᑎᒃ ᑏᑑᑎᓂᒃ, ᓂᕿᓕᐅᕈᑎᓂᒡᓗ ᐅᒃᑯᓯᖕᓂᒃ, ᓴᕕᕋᔭᖕᓂᒡᓗ ᐴᒍᑕᐅᔨᖓᔪᓂᒃ.
5ᑍᒤᒻᒪᑦ ᐹᕋᓰᑦ ᐱᖁᔭᓂᒡᓗ ᐃᓕᓮᔩᑦ ᔩᓱᓯᒥᒃ ᐊᐱᕆᕗᑦ, “ᓱᖕᒪᓄᑯᐊ? ᐃᓕᓐᓂᐊᖅᑎᑎᑦ ᒪᓕᓐᖏᓚᑦ ᓯᕗᓕᑦᑕ ᐱᐅᓯᖏᓐᓂᒃ, ᐊᒡᒐᖕᒥᖕᓂᒃ ᐅᐊᓴᖅᓯᒪᓇᑎᒃ ᓂᕆᖕᒪᑕ?”
6ᔩᓱᓯᐅᑉ ᑭᐅᕔᑦ, “ᐂᓮᐊᓯ ᓇᓚᐅᑦᓯᓪᓗᓂ ᐅᖃᓚᐅᖅᐳᖅ ᐃᓕᑦᓯᓐᓄᑦ ᑕᒃᑯᕐᖕᒨᖅᑐᓯ, ᑎᑎᕋᖅᓯᒪᖕᒪᑦ,
7ᓱᓕᓇᑎᒃ ᑐᒃᓯᐊᖅᕕᒋᕚᖓ,
8ᒎᑎᐅᑉ ᐱᖁᔭᖏᑦ ᕿᒪᒃᐸᓯ, ᐃᓄᐃᑦ ᐱᐅᓯᖏᑦ ᓈᓚᖔᖅᓗᒋᑦ.”
9ᔩᓱᓯᐅᓪᓗ ᐅᖃᐅᑎᕔᑦ, “ᓯᓚᑐᔪᒥᒃ ᒪᓕᖏᑦᔪᑎᒃᓴᖃᖅᐸᒃᐳᓯ ᒎᑎᐅᑉ ᐱᖁᔭᖏᓐᓂᒃ, ᓇᖕᒥᓂᖅ ᐱᐅᓯᓯ ᓈᓚᒃᑕᐅᑎᖔᕈᒪᓪᓗᒋᑦ. 
10ᒨᓯᓯ ᐅᖃᓚᐅᕐᖕᒪᑦ, ‘ᐊᑖᑍᑦ ᐊᓈᓁᓪᓗ ᐅᐱᒋᑦᓯᐊᒃᑭᒃ, ᓇᓪᓕᐊᓪᓗ ᐊᑖᑕᒥᓂᒃ ᐊᓈᓇᒥᓂᒡᓗ ᐅᖃᕐᖕᓂᖅᓘᑎᓕᒃ ᑖᓐᓇ ᑐᖁᑎᑕᐅᔪᒃᓴᐅᕗᖅ.’ 
11ᐃᓕᑦᓯᓕ ᐅᖃᖅᐳᓯ, ‘ᐃᓄᒃ ᓱᓇᑐᐃᓐᓇᕐᖕᒥᒃ ᐊᑖᑕᒥᓄᑦ ᐊᓈᓇᒥᓄᓪᓗ ᐃᑲᔪᕈᑎᒋᔪᓐᓇᖅᑕᒥᓂᒃ ᐱᑕᖃᖅᓗᓂ, ᐅᖃᖅᐸᑦ, ᑰᕐᐸᓐ’ (ᐃᒫᒃ ᑐᑭᖃᖅᑐᖅ, ᐅᓇᓕ ᒎᑎᒧᑦ ᑐᓂᔭᒃᓴᖅ), 
12ᑖᓐᓇ ᑕᕝᕙ ᐊᑖᑕᒥᓄᑦ ᐊᓈᓇᒥᓄᓪᓗ ᐃᑲᔪᕈᓐᓃᖅᑎᖃᑦᑕᖅᐸᓯ. 
13ᑕᕝᕙ ᑍᒤᓕᐅᖅᓗᓯ ᐱᐅᓯᓯ ᒪᓕᖔᖅᓗᒋᑦ ᒎᑎᐅᑉ ᐅᖃᐅᓯᖏᓐᓂᒃ ᐊᑐᕈᓐᓃᖅᑎᑦᓯᕙᒃᐳᓯ. ᐊᒻᒪᑦᑕᐅᖅ ᐊᓯᖏᓐᓂᒃ ᐅᓄᖅᑐᓂᒃ ᑍᒤᓕᐅᖅᐸᒃᐳᓯ.”
14ᑕᕝᕙ ᔩᓱᓯ ᐃᓄᒋᐊᒃᑐᖅᔪᐊᓂᒃ ᕾᖁᔨᒃᑲᓐᓂᖅᐳᖅ, ᐅᖃᐅᑎᓪᓗᒋᓪᓗ, “ᑕᒪᑦᓯ ᓈᓚᒃᓯᓐᖓ, ᑐᑭᓯᓗᓯᓗ: 
15ᐃᓅᑉ ᓯᓚᑖᓂᑦ ᐱᔪᖅ ᐃᓅᑉ ᐃᓗᐊᓂᒃ ᓴᓗᒪᔪᓐᓃᖅᑎᑦᓯᔪᓐᓇᓐᖏᓚᖅ; ᐃᓅᓪᓕ ᐃᓗᐊᓂᑦ ᐊᓂᔪᑦ ᑕᒪᒃᑯᐊ ᐃᓄᖕᒥᒃ ᓴᓗᒪᔪᓐᓃᖅᑎᑦᓯᕗᑦ. 
17ᔩᓱᓯᓕ ᐃᓄᒐᓴᒡᔪᐊᓂᒃ ᕿᒤᓪᓗᓂ ᐃᒡᓗᒧᑦ ᐃᑎᕐᖕᒪᑦ, ᐃᓕᓐᓂᐊᖅᑎᖏᑕ ᐊᐱᕆᕚᑦ ᐊᑦᔨᐅᔪᑦ ᑐᑭᖏᓐᓂᒃ ᑐᑭᓯᓇᖅᓯᑎᑦᓯᖁᓪᓗᒍ. 
18ᔩᓱᓯᐅᑉ ᐅᖃᐅᑎᕔᑦ, “ᐃᓕᑦᓯᑦᑕᐅᖅ ᑐᑭᓯᔪᓐᓇᓐᖏᓚᓰ? ᑐᑭᓯᓐᖏᓚᓰ? ᐃᓅᑉ ᓯᓚᑖᓂᑦ ᐱᔪᖅ ᐃᓅᑉ ᐃᓗᐊᓂᒃ ᓴᓗᒪᔪᓐᓃᖅᑎᑦᓯᔪᓐᓇᖏᒻᒪᑦ, 
19ᐅᐱᓐᓇᕋᓂ ᐃᓅᑉ ᐃᓱᒪᖓᓄᐊᖏᓐᓇᒥ, ᐊᕿᐊᕈᖓᓄᐊᖅᐳᓪᓕ, ᐊᓂᓕᕆᓪᓗᑎᒡᓗ ᐱᐅᓯᕐᖕᒥᑐᑦ.” ᑕᒪᑐᒥᖓ ᔩᓱᓯ ᓇᓗᓁᖅᓯᕗᖅ ᓂᖀᑦ ᓂᕆᔭᐅᑦᑍᓕᔭᕆᐊᖃᖏᓐᓂᖏᓐᓂᒃ.
20ᔩᓱᓯᓗ ᐅᖃᕆᕗᖅ, “ᐃᓅᓪᓕ ᐃᓗᐊᓂᓐᖔᖅᑐᑦ ᑭᓯᒥ ᑕᒪᒃᑯᐊ ᐃᓄᖕᒥᒃ ᓴᓗᒪᔪᓐᓃᖅᑎᑦᓯᕗᑦ. 
21ᐃᓅᑉ ᐃᓗᐊᓂᓐᖔᖅᑐᑦ, ᐃᓅᑉ ᐆᒻᒪᑎᖓᓂᑦ, ᐱᐅᖏᑦᑐᑦ ᐊᓂᕙᒃᐳᑦ, ᓄᓕᐊᕐᖕᓃᑦ, ᑎᒡᓕᖕᓃᑦ, ᑐᖁᑦᓯᓃᑦ, ᐊᓯᓐᓂᐊᕐᖕᓃᑦ, 
22ᐱᔪᒪᕕᒡᔪᐊᕐᖕᓃᑦ, ᐱᐅᖏᑦᑐᓕᓃᑦ, ᓴᒡᓗᕐᑭᑦᓯᓃᑦ, ᑲᓐᖑᓇᖅᑐᓕᖃᑎᖃᕐᖕᓃᑦ, ᒥᖕᓂᒍᑦᔨᓃᑦ, ᒎᑎᒥᒃ ᒥᑕᐅᑎᖃᕐᖕᓃᑦ, ᐱᐅᔪᕆᓃᑦ, ᓯᓔᑦᑑᓃᑦ, 
23ᑕᒪᒃᑯᐊ ᑕᒪᑦᔭ ᑕᒪᕐᖕᒥᒃ ᐱᐅᖏᑦᑐᑦ ᐃᓅᑉ ᐃᓗᐊᓂᑦ ᐊᓂᔪᑦ ᐃᓄᖕᒥᒡᓗ ᓴᓗᒪᔪᓐᓃᖅᑎᑦᓯᕙᒃᑐᑦ.”
24ᔩᓱᓯᓗ ᑕᕝᕙᓐᖓᑦ ᕿᒪᕉᑎᒐᒥ ᐃᒡᓗᒐᓮᑦ ᑍᕆᐅᑉ ᓮᑐᓂᐅᓪᓗ ᖃᓂᒋᔮᓄᐊᖅᐳᖅ. ᐃᒡᓗᒧᓪᓗ ᐃᑎᖅᐳᖅ, ᖃᐅᔨᒪᔭᐅᔪᒪᓐᖏᓚᖅᓗ ᑕᕝᕙᓃᓐᓂᕐᖕᒥᓂᒃ; ᑭᓯᐊᓂᓕ ᐃᔨᖅᓯᒪᔪᓐᓇᓚᐅᓐᖏᓚᖅ. 
25ᐊᕐᖕᓇᖅᓕ ᐸᓂᖃᖅᑐᖅ ᐊᓂᕐᖕᓂᖅᓗᖕᒥᒃ ᐃᓗᒻᒥᖅᑕᐅᓯᒪᔪᒥᒃ, ᑐᓴᑐᐊᕋᒥ ᔩᓱᓯᒥᒃ, ᐃᑎᖅᐳᖅ ᔩᓱᓯᐅᓪᓗ ᐃᑎᒐᖏᓐᓄᑦ ᐹᒻᒪᒃᑎᖅᐳᖅ. 
26ᐊᕐᖕᓇᖅᓗ ᒍᕇᑭᐅᕗᖅ, ᓯᕈᐳᓃᓯᐊᒥᑦ ᐱᓯᒪᔪᖅ ᓯᕆᐊᒦᑦᑐᒥ. ᐊᕐᖕᓇᖅᓗ ᔩᓱᓯᒧᑦ ᕿᓄᕗᖅ ᐊᓂᕐᖕᓂᖅᓗᒃ ᐸᓂᒥᓂᑦ ᐊᓂᑎᑕᐅᖁᓪᓗᒍ. 
27ᔩᓱᓯᐅᓪᓗ ᐅᖃᐅᑎᕚ, “ᓯᕗᓪᓕᕐᖕᒥᒃ ᕿᑐᕐᖎᑦ ᓂᕆᖅᑳᕆᐊᖃᖅᐳᑦ, ᓈᒻᒪᖏᒻᒪᑦ ᕿᑐᕐᖕᒊᑦ ᓂᕆᓂᐊᖅᑕᖏᓐᓂᒃ ᐊᖅᓵᖅᓗᒋᑦ ᕿᒻᒥᓄᓪᓗ ᐃᒋᓪᓗᒋᑦ.”
28ᐊᕐᖕᓇᐅᓪᓕ ᑭᐅᕚ, “ᐊᑕᓃᖅ ᓱᓕᕗᑎᑦ; ᑭᓯᐊᓂᓕ ᕿᒻᒦᑦ ᓵᑉ ᐊᑖᓃᑦᑐᑦ ᓂᕆᕙᒃᐳᑦ, ᕿᑐᕐᖕᒊᑦ ᑲᑕᒐᕐᖕᓂᑯᖏᓐᓂᒃ.”
29ᔩᓱᓯᐅᓪᓗ ᐊᕐᖕᓇᖅ ᐅᖃᐅᑎᕚ, “ᑕᒪᓐᓇ ᑭᒡᒍᓯᕆᔧᑦ ᐱᓪᓗᒍ ᐃᒡᓗᖕᓄᑦ ᐊᖏᕐᕋᓕᕆᑦ; ᐊᓂᕐᖕᓂᖅᓗᒃ ᐸᓂᖕᓂᑦ ᐊᓂᓯᒪᓕᖅᐳᖅ.”
30ᐊᕐᖕᓇᖅᓗ ᐊᖏᕐᕋᖅᐳᖅ, ᐸᓂᓂᓗ ᑕᑯᕚ ᐃᒡᓕᕐᖕᒥ ᓇᓚᔪᖅ, ᐊᓂᕐᖕᓂᖅᓗᒡᓗ ᑖᑦᓱᒪᖓᑦ ᐊᓂᓯᒪᓕᖅᑐᖅ ᖃᐅᔨᕚ.
31ᑕᕝᕙ ᔩᓱᓯ ᑍᕆᒥᑦ ᐊᐅᓪᓚᖅᐳᖅ, ᓮᑐᓂᓗ ᐊᖅᑯᓵᖅᓗᒍ ᓄᓇᓖᑦ ᑎᑲᐳᓖᓯᑦ ᖁᓕᓂᒃ ᐃᒡᓗᒐᓴᒡᔪᐊᓕᖕᓂᒃ ᑍᔭᐅᔪᑦ ᐊᖅᑯᑎᒋᓪᓗᒋᑦ ᒐᓕᓕᐊᑉ ᑕᓯᖓᓄᐊᖅᐳᖅ. 
32ᐋᑦᓯᕕᐅᕗᖅᓗ ᑐᓵᓇᓂ ᐅᖃᕈᓐᓇᖏᑦᑐᒥᒃ; ᔩᓱᓯᓗ ᕿᓄᕕᒋᕚᑦ ᐸᑎᒻᒥᓯᖁᓪᓗᒍ ᑖᑦᓱᒥᖓ. 
33ᔩᓱᓯᐅᓪᓗ ᐃᓄᒐᓴᒡᔪᐊᓂᑦ ᕿᒪᕉᑎᑎᓪᓗᒍ ᐃᓄᑑᖃᑎᒋᓕᖅᐹ, ᐊᒡᒐᓂ ᓯᐅᑎᖕᒐᓄᐊᖅᐰᑦ, ᐊᒡᒐᖕᒥᓄᓪᓗ ᑎᕗᐊᓚᐅᖅᓗᓂ, ᐅᖃᖓ ᐊᒃᑐᖅᐹ; 
34ᕿᓚᖕᒧᓪᓗ ᐋᖅᓗᖅᐳᖅ, ᐊᓂᖅᓴᐅᒥᓪᓗᓂ, ᐊᖑᒻᒧᑦ ᐅᖃᖅᐳᖅ, “ᐃᐸᐸᑕ,” ᐃᒫᒃ ᑐᑭᓕᒃ, “ᐊᖕᒪᕆᑦ.”
35ᓯᐅᑎᖏᒡᓗ ᑕᕝᕔᓐᓇᖅ ᑐᓵᔪᓐᓇᓕᖅᐴᒃ, ᐅᖃᖓᑕᓗ ᐅᖃᕈᓐᓇᖏᑦᔪᑎᖓ ᐲᖅᐳᖅ, ᐅᖃᕈᓐᓇᓯᐊᓕᖅᓗᓂᓗ. 
36ᔩᓱᓯᐅᓪᓗ ᐃᓄᐃᑦ ᐃᓂᖅᑎᖅᐰᑦ ᑭᓇᑐᐃᓐᓇᒧᑦ ᐅᖃᐅᓯᖃᖁᓇᒋᑦ; ᑭᓯᐊᓂᓕ ᐃᓂᖅᑎᕋᓗᐊᕐᖕᒪᒋᑦ ᑲᑦᓱᖕᒊᓪᓗᑎᒃ ᐅᖃᐅᓯᖃᓕᒃᑲᓐᓂᑐᐃᓐᓇᖅᐳᑦ. 
37ᑕᒪᑐᒥᖓᓗ ᑐᓴᖅᑐᑦ ᑲᒪᒻᒪᕆᒃᐳᑦ ᐅᖃᕈᓐᓇᖅᑕᖏᑕ ᐅᖓᑖᓄᑦ, ᐅᖃᖅᓗᑎᒡᓗ, “ᖃᓄᐊᓗᖏᓐᓇ ᓱᓇᑐᐃᓐᓇᕐᖕᓂᒃ ᐊᔪᓐᖏᓚᖅ; ᐊᒡᓛᑦ ᑐᓵᖏᑦᑐᑦ ᑐᓴᓕᖅᑎᑉᐰᑦ ᐅᖃᕈᓐᓇᖏᑦᑐᓪᓗ ᐅᖃᕈᓐᓇᖅᓯᑎᓪᓗᒋᑦ.”
