1ᐄᓴᕅᓕᒥᐅᑦ ᓄᖅᑲᖓᓚᐅᖅᐳᑦ ᓯᑎᒻᒥ, ᐃᓄᐃᓪᓗ ᓄᓕᐊᒐᕐᖕᓂᒃ ᐱᖃᑎᖃᖃᑦᑕᓕᓚᐅᖅᐳᑦ ᒧᐊᐱᒥᐅᑦ ᐊᕐᖕᓇᖏᓐᓂᒃ. 
2ᑖᒃᑯᐊ ᕾᖁᔨᖃᑦᑕᓚᐅᕐᖕᒪᑕ ᐄᓴᕅᓕᒥᐅᓂᒃ ᒎᑎᓐᖑᐊᒥᖕᓄᑦ ᑐᓂᕐᕈᓯᕌᖓᒥᒃ, ᐃᓄᐃᓪᓗ ᓂᕆᖃᑦᑕᓚᐅᖅᐳᑦ ᐹᒻᒪᒃᑎᖅᓗᑎᒡᓗ ᒎᑎᓐᖑᐊᖏᓐᓄᑦ. 
3ᑍᒤᒻᒪᑦ ᐄᓴᕅᓕᒥᐅᑦ ᑐᒃᓯᐊᖃᑕᐅᓕᓚᐅᖅᐳᑦ ᐰᓕ-ᐱᐅᕆᒥ, ᐊᑕᓂᐅᓪᓗ ᓂᓐᖓᐅᓯᖓ ᐆᒻᒪᖅᐳᖅ ᐄᓴᕅᓕᒥᐅᓄᑦ.
4ᐊᑕᓂᖅ ᒨᓯᓯᒧᑦ ᐅᖃᖅᐳᖅ, “ᐃᓄᐃᑦ ᓯᕗᓕᖅᑎᓕᒫᖏᑦ ᑎᒍᒃᑭᑦ ᐸᓯᔭᒃᓴᐅᔪᑦ ᕿᒥᓪᓗᒋᑦ ᐊᑕᓂᐅᑉ ᓵᖓᓂ, ᐅᓪᓘᑎᓪᓗᒍ, ᐊᑕᓂᐅᑉ ᓂᓐᖓᐅᒪᓂᖓ ᐄᓴᕅᓕᒥᐅᓂᒃ ᕿᒤᖁᓪᓗᒍ.” 
5ᒨᓯᓯ ᐄᓴᕅᓕᒥᐅᑦ ᐃᓱᒪᓕᐅᖅᑎᖏᓐᓄᑦ ᐅᖃᖅᐳᖅ, “ᐃᓄᖁᑎᓕᒫᓯ ᑐᖁᕋᖅᓯᒋᒃ ᑐᒃᓯᐊᖃᑕᐅᔪᑦ ᐰᓕ-ᐱᐅᕆᒥᐅᑕᕐᖕᒧᑦ.”
6ᐄᓴᕅᓕᒥᐅᑦ ᐃᓚᖓᑦ ᐊᖑᑦ ᐃᓚᒥᓄᐊᕈᑦᔨᕗᖅ ᐊᕐᖕᓇᒥᒃ ᒥᑎᐊᓂᒥᐅᑕᕐᖕᒥᒃ ᒨᓯᓯ ᑕᑯᓐᓇᖅᑎᓪᓗᒍ ᐄᓴᕅᓕᒥᐅᓪᓗ ᕿᐊᑎᓪᓗᒋᑦ ᑐᐱᖅᔪᐊᑉ ᑲᑎᒪᕕᐅᑉ ᐃᑎᖅᑕᖅᕕᖓᓂ. 
7ᐱᓂᕼᐋᓯᐅᓪᓕ ᐃᓕᓯᕆᐅᑉ ᐃᕐᖕᓂᖓᑕ, ᐂᕈᓂᐅᑉ ᑐᓂᕐᕈᓯᖅᑎᑦᓯᔨᐅᑉ ᐃᕐᖑᑕᖓᑕ, ᑕᑯᒐᒥᐅᑉ, ᒪᑭᑉᐳᖅ ᐃᓄᒋᐊᒃᑐᖅᔪᐊᑦ ᐊᑯᕐᖓᓐᓂᑦ ᓇᐅᒃᑯᑎᒥᒃ ᑎᒍᓯᓪᓗᓂ; 
8ᐊᖑᑦ ᐄᓴᕅᓕᒥᐅᑕᖅ ᒪᓕᒃᓴᖅᐹ ᑐᐱᖓᓄᑦ ᐃᑎᖅᓗᓂ ᑕᒪᕐᖕᒥᒃ ᐊᑕᐅᑦᓯᒃᑯᑦ ᑲᐱᓪᓗᒋᒃ ᐄᓴᕅᓕᒥᐅᖅᓗ ᐊᖑᑦ ᐊᕐᖕᓇᖅᓗ. ᑍᒫᒃ ᐋᓐᓂᐊᓇᖅᑐᖅ ᑐᖁᕅᔪᖅ ᓄᖅᑲᖅᐳᖅ ᐄᓴᕅᓕᒥᐅᓂᑦ. 
9ᓂᓐᖓᐅᒪᕕᐅᓂᕐᖕᒧᑦ ᑐᖁᕅᔪᒧᑦ ᑐᖁᔪᑦ 24,000-ᐅᓚᐅᖅᐳᑦ.
10ᑕᕝᕙ ᐊᑕᓂᖅ ᐅᖃᓕᖅᐳᖅ ᒨᓯᓯᒧᑦ, ᐅᖃᖅᓗᓂ: 
11“ᐱᓂᕼᐋᓯ ᐃᓕᓯᕆᐅᑉ ᐃᕐᖕᓂᖓᑕ, ᑐᓂᕐᕈᓯᖅᑎᑦᓯᔨᐅᑉ ᐂᕈᓂᐅᑉ ᐃᕐᖑᑕᖓᑕ, ᐄᓴᕅᓕᒥᐅᓄᑦ ᓂᓐᖓᐅᒪᓂᕋ ᓄᖅᑲᖅᑎᑉᐹ, ᐊᒃᓱᕈᖅᓗᓂ ᓴᐳᑦᔨᔪᒪᓪᓚᕆᖕᒪᑦ ᐅᕙᑦᑐᑦ ᐅᐱᒋᔭᐅᓂᕋ ᐃᓄᖕᓄᑦ ᐱᓪᓗᒍ, ᐄᓴᕅᓕᒥᐅᓂᒃ ᓴᐳᑦᔨᔪᒪᓪᓗᓂ ᓄᖒᑦᓯᖁᓇᖓ ᑖᒃᑯᓂᖓ ᑲᔪᓯᔪᒪᓂᓐᓄᑦ. 
12ᑍᒤᒻᒪᑦ ᐅᖃᐅᑎᒍᒃ ᑕᑯᒋᑦ, ᐊᖏᖃᑎᒌᖕᓂᕐᖕᒥᒃ ᑐᓂᓯᕕᒋᕙᒋᑦ ᓮᒪᓇᖅᑐᒦᖁᓪᓗᑎᑦ; 
13ᑖᓐᓇ ᑭᖑᕚᖏᓪᓗ ᐊᖏᖃᑎᒌᒍᑎᒧᑦ ᑐᓂᕐᕈᓯᖅᑎᑦᓯᔨᐅᖏᓐᓇᕐᖕᓂᐊᓕᖅᐳᑦ ᐃᓱᖃᖏᑦᑐᒧᑦ, ᒎᑎᒥᓂᒃ ᐊᒃᓱᕈᕈᑎᖃᓚᐅᕐᖕᒪᑦ ᓴᐳᑎᔪᒪᓪᓗᒍ, ᐄᓴᕅᓕᒥᐅᓂᒃ ᐃᓱᒪᒋᔪᓐᓁᖅᕕᐅᑎᑦᓯᓚᐅᕐᖕᒪᑦ.”
14ᐄᓴᕅᓕᒥᐅᖅᓕ ᑐᖁᑕᐅᓚᐅᖅᑐᖅ, ᐊᕐᖕᓇᒥᒃ ᒥᑎᐊᓂᒥᐅᑕᕐᖕᒥᒃ ᑐᖁᑕᐅᖃᑎᖃᓚᐅᖅᑐᖅ, ᐊᑎᖃᖅᐳᖅ ᔨᒻᕆ ᓴᓘᑉ ᐃᕐᖕᓂᖓ, ᓯᕗᓕᕕᓂᖓᑕ ᓯᒥᐅᓂᐅᑉ ᑭᖑᕚᖏᓐᓂ ᓯᕗᓕᖅᑎᐅᔪᖅ. 
15ᒥᑎᐊᓂᒥᐅᓪᓗ ᐊᕐᖕᓇᐅᑉ ᑐᖁᑕᐅᓚᐅᖅᑑᑉ ᐊᑎᖓ ᑰᔾᐱ ᔫᕆᐅᑉ ᐸᓂᖓ; ᐊᑖᑕᖓ ᓯᕗᓕᖅᑎᐅᓚᐅᖅᐳᖅ ᑭᖑᕚᖑᖃᑎᒥᓂ ᒥᑎᐊᓂᒥᐅᓂ.
16ᑕᕝᕙ ᐊᑕᓂᖅ ᒨᓯᓯᒧᑦ ᐅᖃᖅᐳᖅ, 
17“ᒥᑎᐊᓂᒥᐅᑦ ᐊᑭᕋᑐᑦ ᐱᓂᐊᖅᕕᒋᒃᑭᑦ ᑐᖁᕋᖅᓗᒋᓪᓗ, 
18ᐊᑭᕋᒥᒃᑎᑐᑦ ᐱᓂᐊᖅᕕᒋᓚᐅᕐᖕᒪᓯ ᐃᓕᑦᓯᓐᓂᒃ ᓯᓔᕐᕆᒃᓯᓂᕐᖕᒥᒃᑎᒍᑦ, ᐃᒃᓯᒎᖅᑎᓚᐅᕐᖕᒪᓯ ᐱᐅᕆᒥ, ᑰᔾᐱᒧᓪᓗ, ᒥᑎᐊᓂᒥᐅᑦ ᓯᕗᓕᖅᑎᖓᑦᑕ ᐸᓂᖓᓄᑦ, ᓇᔭᒃᑎᒃ, ᑐᖁᑕᐅᓚᐅᖅᑐᖅ ᓂᓐᖓᐅᒪᓂᖅ ᑐᖁᓰᔪᖅ ᐱᓕᖅᑎᓪᓗᒍ ᐱᐅᕆᒥ.”
