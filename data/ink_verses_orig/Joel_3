1“ᑕᑯᒋᑦᓯ ᐅᓪᓗᐃᑦ ᑍᒃᑯᐊ ᓇᓪᓕᐅᑎᒃᐸᑕ,
2ᐃᓅᖃᑎᒌᒡᔪᐊᑦ ᐊᓯᖏᑦ ᑲᑎᑎᑦᓱᒫᖅᐸᒃᑲ,
3ᐃᓄᖁᑎᓐᓂᒡᓗ ᓇᓚᐅᑦᑖᕈᑎᒃᑯᑦ ᓂᐅᕐᕈᑎᖃᓚᐅᖅᑐᑦ,
4ᓱᓇᒦᒃ ᐊᑭᕋᖅᑑᑎᒃᓴᖃᖅᐲᑦ ᐅᕙᓐᓄᑦ? ᑍᕆ, ᓮᑐᓂᓗ ᐱᓕᔅᑎᐊᒥᐅᓪᓗ ᐃᒪᐅᑉ ᓯᓈᓃᑦᑐᑦ ᐅᕙᓐᓄᑦ ᐊᑭᒋᐊᕈᒪᕕᓰ? ᐊᑭᒋᐊᕈᑦᓯ, ᑕᕝᕔᓐᓇᖅ ᑐᐊᕕᖅᓗᖓ ᐊᑭᒋᐊᕐᖕᓂᓯ ᐃᓕᓯᓐᓄᑦ ᐱᑎᓐᓂᐊᖅᐸᕋ. 
5ᑎᒍᓯᓚᐅᕋᑦᓯ ᓯᐅᕕᕆᖁᑎᓐᓂᒃ ᒎᓗᖁᑎᓐᓂᒡᓗ, ᐊᐅᓪᓚᕈᑦᔨᓚᐅᕋᑦᓯᓗ ᐱᐅᓂᖅᐹᖁᑎᓐᓂᒃ ᑐᒃᓯᐊᖅᕕᓯᓐᓄᑦ. 
6ᔫᑕᐅᑉ ᔪᕉᓴᓚᐅᓪᓗ ᐃᓄᖏᓐᓂᒃ ᓂᐅᕐᕈᑎᖃᓚᐅᕋᑦᓯ ᒍᕇᑭᓄᑦ, ᐊᐅᓪᓚᐅᑎᔪᒪᓪᓗᒋᑦ ᐅᖓᓯᒃᑐᒧᑦ ᓄᓇᖁᑎᖏᑕ ᓯᓚᑖᓄᑦ. 
7ᑕᑯᒋᑦ, ᒪᑭᑎᑦᓱᕙᒃᑲ ᓄᓇᓂᑦ ᓂᐅᕐᕈᑎᖃᖅᕕᒋᓚᐅᖅᑕᑦᓯᓐᓂᑦ, ᐱᓂᐊᕐᖕᓂᕆᓚᐅᖅᑕᓯᓗ ᐃᓕᓯᓐᓄᑦ ᐱᑎᓐᓂᐊᖅᐸᕋ. 
8ᐃᕐᖕᓂᓯᓗ ᐸᓂᓯᓗ ᓂᐅᕐᕈᑎᒋᔪᒫᖅᐸᒃᑲ, ᔫᑕᐅᑉ ᐃᓄᖏᓐᓄᑦ, ᓂᐅᕐᕈᑎᒋᔪᒫᖅᐰᓪᓗ ᓴᐱᐊᓂᒥᐅᓄᑦ ᐃᓅᖃᑎᒌᒡᔪᐊᓄᑦ ᐅᖓᓯᒃᑐᒦᑦᑐᓄᑦ; ᐊᑕᓂᖅ ᐅᖃᖅᐳᖅ.
9ᐃᓅᖃᑎᒌᒡᔪᐊᑦ ᐅᖃᐅᑎᓯᒋᑦ:
10ᓴᕕᕋᔧᑦ ᓄᓇᒥᒃ ᒪᒃᐱᖅᑎᕆᑦᔪᑏᑦ ᑲᓱᐊᖅᓗᒋᑦ ᓴᕕᒡᔪᐊᓕᐊᕆᓯᒋᑦ,
11ᑲᑎᓗᓯ ᕾᓕᕆᑦᓯ ᐃᓅᖃᑎᒌᒡᔪᐊᓕᒫᖑᔪᓯ,
12ᐃᓅᖃᑎᒌᒡᔪᐊᑦ ᐸᕐᖕᓇᓕᖅᓕᑦ ᕾᓗᑎᒡᓗ,
13ᐱᕈᖅᑐᓂᒃ ᑭᓪᓗᐃᑦᔪᑏᑦ ᑎᒍᓕᖅᓯᒋᒃ,
14ᐃᓄᒋᐊᒡᑐᖅᔪᐊᕌᓗᐃᑦ ᓇᖅᓴᒦᑉᐳᑦ ᐃᖅᑲᖅᑐᖅᑕᐅᕕᖕᒥ.
15ᓯᕿᓂᖅᓗ ᑕᖅᑭᖅᓗ ᑖᖅᓯᔪᒫᖅᐴᒃ,
16ᐊᑕᓂᖅ ᐃᖅᓯᓵᕆᔪᑎᑐᑦ ᓂᓪᓕᐊᔪᒫᖅᐳᖅ ᓮᐅᓂᒥ,
17“ᖃᐅᔨᖁᓪᓗᓯ ᐅᕙᖓ ᐊᑕᓂᐅᒐᒪ ᒎᑎᓯ.
18ᐅᓪᓗᒥ ᑍᑦᓱᒪᓂ ᓇᓪᓕᐅᑎᔪᒫᖅᐳᖅ ᖃᖅᑬᑦ ᑰᒐᕈᒫᕐᖕᒪᑕ ᕔᓂᒥᒃ ᓄᑖᒥᒃ,
19ᐃᑦᔨᑉᑎᓗ ᐃᓄᖃᕈᓐᓁᕈᒫᖅᐳᖅ,
20ᔫᑕ ᐃᓄᕾᓐᓇᐅᔭᕐᖕᓂᐊᖅᐳᖅ ᐃᓱᖃᖏᑦᑐᒧᑦ,
21ᐊᑭᓂᐊᕈᒫᖅᐸᒃᑲ ᑐᖁᑦᓯᓚᐅᖅᑐᑦ ᐸᓯᔭᒃᓴᐅᔪᓐᓃᓐᓂᐊᓐᖏᓚᓪᓗ,
