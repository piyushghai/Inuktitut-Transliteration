1“ᐊᑏ ᐃᒥᕈᒃᑐᓕᒫᑦ, ᐃᒪᖃᖅᑐᒧᑦ ᕾᓕᖅᓕᑦ; ᑮᓇᐅᔭᖃᖏᑦᑐᓪᓗ, ᕾᓕᖅᓕᑦ, ᓂᐅᕕᖅᓗᑎᒃ ᓂᕆᓕᖅᓕᑦ! ᕾᓗᓯ ᓂᐅᕕᓕᕆᑦᓯ ᕔᓂᒥᒃ ᐃᒻᒧᖕᒥᒡᓗ ᑮᓇᐅᔮᓄᖏᑦᑐᖅ ᐊᑭᖃᖏᑦᑐᓂᒡᓕ. 
2ᓱᖕᒪᑦ ᑮᓇᐅᔭᖅᑑᑎᖃᕋᓱᐊᖅᐱᓰ ᓂᐊᖂᔭᐅᖏᑦᑐᓂᒃ? ᓱᖕᒪᓪᓗ ᐊᒃᓱᕈᕈᑎᖃᖅᐱᓰ ᓈᒻᒪᒃᓯᑦᔪᑎᒋᓂᐊᓐᖏᑕᑦᓯᓐᓂᒃ? ᓈᓚᑦᓯᐊᓚᐅᖅᓯᓐᖓ, ᓂᕆᓗᓯᓗ ᐱᐅᔪᒥᒃ, ᑕᕐᖕᓂᓯ ᓈᒻᒪᒃᓯᑦᓯᐊᖁᓪᓗᒍ ᖁᐃᒃᓯᓐᓇᖅᑐᒥᒃ. 
3ᓯᐅᑎᓯ ᒪᓂᓗᒋᒃ, ᐅᕙᓐᓄᑦ ᕾᓗᓯ; ᑐᓵᑦᓯᐊᕆᑦᓯ ᑕᕐᖕᓂᓯ ᐃᓅᖁᓪᓗᒋᑦ; ᐊᖏᖃᑎᒋᔪᒪᕙᒋᑦ ᐃᓱᖃᖏᑦᑐᒧᑦ ᐊᑐᕐᖕᓂᐊᖅᑐᒥᒃ, ᑍᕕᑎᒧᑦ ᐊᖏᖃᑎᒌᒍᑎᒋᓚᐅᖅᑕᓐᓂᒃ ᓇᒡᓕᒍᓱᖕᓂᓐᓂᒃ ᓱᖁᓯᕐᖕᓂᐊᖏᑦᑐᒥᒃ. 
4ᑕᑯᒋᑦᓯ, ᐃᓄᖕᓄᑦ ᖃᐅᔨᓯᒪᔪᖁᑎᒋᓪᓗᒍ ᓇᓗᓁᖅᓯᔨᒋᓚᐅᖅᐸᕋ, ᐊᖓᔪᖅᑳᓐᖑᖅᑎᓪᓗᒍ ᓯᕗᓕᖅᑎᐅᑎᓚᐅᖅᐸᕋ ᐃᓄᒐᓴᖕᓄᑦ. 
5ᑕᑯᒋᑦᓯ, ᕾᖁᔨᔪᒫᖅᐳᓯ ᐃᓅᖃᑎᒌᒡᔪᐊᓂᒃ ᖃᐅᔨᒪᓐᖏᑕᑦᓯᓐᓂᒃ, ᐃᓅᖃᑎᒌᒡᔪᐊᑦ ᖃᐅᔨᒪᔨᒋᓐᖏᑕᓯ ᑐᐊᕕᖅᓗᑎᒃ ᐃᓕᑦᓯᓐᓄᑦ ᕾᔪᒫᖅᐳᑦ, ᐊᑕᓂᖅ ᒎᑎᓯ ᐱᑦᔪᑎᒋᓗᒍ, ᐄᓴᕅᓕᒥᐅᓪᓗ ᐃᑦᔪᕐᖕᓁᑦᑐᖁᑎᖓᑦ, ᑖᑦᓱᒪ ᓂᖅᑐᕐᖕᓇᖅᓯᑎᓚᐅᕐᖕᒪᓯ. 
6ᐊᑕᓂᖅ ᕿᓂᓕᖅᓯᐅᒃ ᓇᓂᔭᐅᔪᓐᓇᕐᖕᓂᖓᓂ, ᓂᓪᓕᐊᕕᒋᓗᒍᓗ ᖃᓂᓐᓂᖓᓂ. 
7ᐱᐅᖏᑦᑐᓕᔫᑉ ᐊᖅᑯᑎᓂ ᕿᒪᓕᖅᓕᐅᒃ, ᓈᒻᒪᖏᑦᑐᓪᓗ ᐃᓱᒪᒋᔭᓂ ᓈᒻᒪᖏᑦᑐᑦ ᑐᓄᓪᓕᒋᑦ; ᓵᒋᐊᖅᓗᓂᓗ ᐊᑕᓂᕐᖕᒧᑦ, ᑕᕝᕙ ᑖᑦᓱᒪ ᓈᒃᑭᒋᓂᐊᖅᐹ, ᒎᑎᑦᑎᓐᓄᓪᓗ ᓵᒋᐊᖅᓕ ᑕᕝᕙ ᑲᔪᓯᑦᓯᐊᖅᑐᒥᒃ ᐃᓱᒪᒋᔪᓐᓁᖅᕕᒋᓂᐊᖅᐹ. 
8ᐃᓱᒪᒃᑲ ᐃᓱᒪᒋᔭᑦᓯ ᐊᑦᔨᒋᓐᖏᒻᒪᒋᑦ, ᐱᓂᐊᕐᖕᓂᓯᓗ ᐱᓂᐊᕐᖕᓂᕐᖕᒪ ᐊᑦᔨᒋᖏᑦᓯᐊᖅᓗᓂᒋᑦ. ᐊᑕᓂᖅ ᐅᖃᖅᐳᖅ. 
9ᕿᓚᒃ ᖁᑦᓯᖕᓂᖅᓴᐅᖕᒪᑦ ᓄᓇᒥᑦ, ᑍᒫᒃᑕᐅᖅ ᐱᓂᐊᕐᖕᓂᒃᑲ ᖁᑦᓯᖕᓂᖅᓴᐅᒋᕗᑦ ᐱᓂᐊᕐᖕᓂᑦᓯᓐᓂᑦ, ᐃᓱᒪᒋᔭᒃᑲᓗ ᖁᑦᓯᖕᓂᖅᓴᐅᒋᓪᓗᑎᒃ ᐃᓱᒪᒋᔭᑦᓯᓐᓂᑦ. 
10ᕿᓚᖕᒥᑦ ᓯᓚᓗᒃᐸᖕᒪᑦ ᖃᓐᓂᖅᐸᒃᓗᓂᓗ ᓄᓇᒧᑦ, ᐅᑎᖅᐸᒐᑎᒡᓗ ᑕᑉᐸᐅᖓ, ᓄᓇᒥᒡᓕ ᖃᐅᓯᓕᖅᑎᑦᓯᖃᑦᑕᖅᐳᑦ, ᐱᕈᖅᑐᒃᓴᓂᒡᓗ ᐱᕈᖅᑎᑦᓯᕙᒡᓗᑎᒃ, ᑲᓐᖓᖅᓱᐃᔨᓂᒃ ᐱᕈᖅᑐᒃᓴᖃᖅᑎᑦᓯᒃᑲᓐᓂᖅᓗᑎᒃ ᓂᕿᖃᕆᐊᓖᓪᓗ ᓂᕆᔭᒃᓴᖃᖅᑎᓪᓗᒋᑦ. 
11ᑍᒫᒃᑕᐅᖅ ᐅᖃᐅᓯᒃᑲ ᖃᓂᓐᓂᑦ ᐊᓂᔪᑦ: ᐅᕙᓐᓄᑦ ᐊᑐᖏᓪᓗᑎᒃ ᐅᑎᑐᐃᓐᓇᕐᖕᓂᐊᓐᖏᓚᑦ, ᐱᔪᒪᔭᓐᓂᒡᓕ ᐱᔭᕇᖅᓯᓂᐊᖅᐳᑦ, ᐊᔪᕈᓐᓃᖅᑎᑦᓯᓪᓗᑎᒡᓗ ᐅᖃᖅᕕᒋᔭᓐᓂᒃ ᑎᓕᓯᕕᒋᔭᓐᓄᑦ. 
12ᖁᕕᐊᓱᒡᓗᓯ ᐊᓂᓕᕈᒫᖅᐳᓯ, ᑕᓯᐅᖅᑕᐅᓗᓯᓗ ᓮᒪᓂᕐᖕᒧᑦ; ᖃᖅᑳᓗᐃᑦ ᐱᖑᐃᓪᓗ ᐃᓐᖏᖅᓯᔪᒫᖅᐳᑦ ᓵᑦᓯᓐᓂ, ᓇᐹᖅᑐᐃᓪᓗ ᐸᑦᑕᒃᑐᕈᒫᖅᐳᑦ. 
13ᐅᖅᐲᑦ ᑲᑭᓐᓇᖅᑐᓖᑦ ᐃᓇᖏᖅᑕᐅᔪᖅᒫᖅᐳᑦ ᓇᐹᖅᑐᓪᓚᕆᖕᓂᒃ ᐱᕈᖅᑐᓕᖕᓂᒃ; ᐊᕚᓚᕿᐊᑦ ᐃᓇᖏᖅᑕᐅᔪᒫᖅᐳᑦ ᐱᕈᖅᑐᓕᖕᓂᒃ ᓇᐹᖅᑐᑦᓯᐊᓂᒃ ᒨᕐᑐᓂᒃ ᐅᖃᐅᔭᕆᒃᑐᓂᒃ; ᑕᒪᒃᑯᐊ ᐊᑕᓂᐅᑉ ᐃᓕᑕᕆᔭᐅᑦᔪᑎᒃᓴᕆᓪᓗᒋᑦ, ᓇᓗᓁᒃᑯᑕᐅᑎᑦᓱᒫᖅᐰᑦ ᐃᓱᖃᖏᑦᑐᒧᑦ ᓱᕋᒃᑕᐅᔪᓐᓇᖏᓪᓗᑎᒃ.”
