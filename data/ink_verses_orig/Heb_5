1ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑲᓕᒫᑦ ᐃᓅᖃᑎᒥᓄᑦ ᓂᕈᐊᖅᑕᐅᓲᖑᕗᑦ ᑎᓕᔭᐅᓪᓗᑎᒡᓗ ᒎᑎᒥᒃ ᐱᔨᑦᓯᖁᓪᓗᒋᑦ ᐃᓄᐃᑦ ᐱᑦᔪᑎᒋᓪᓗᒋᑦ, ᑐᖁᑦᓯᓗᑎᒃ ᑐᓂᕐᕈᓯᖁᓪᓗᒋᑦ ᐊᔪᕐᖕᓃᓪᓗ ᐱᑦᔪᑎᒋᓗᒋᑦ ᑐᓂᕐᕈᓯᖁᓪᓗᒋᑦ. 
2ᓇᖕᒥᓂᖅᓕᑦᑕᐅᖅ ᓴᓐᖏᑦᑑᒐᒥᒃ ᐅᓄᖅᑐᑎᒍᑦ, ᓂᑲᒍᓱᒍᓐᓇᖅᐳᑦ ᓇᓗᓂᕐᖕᒧᑦ ᑕᒻᒪᖅᑐᓂᒃ. 
3ᑍᒤᒻᒪᑦ ᑐᓂᕐᕈᓯᕆᐊᖃᖅᐳᑦ ᑐᖁᑕᒃᓴᒥᒃ ᐃᓄᐃᑦ ᐊᔪᕐᖕᓂᖏᑦ ᐱᑦᔪᑎᒋᔭᑐᐊᕆᓇᒋᑦ, ᓇᖕᒥᓂᖅᓕᑦᑕᐅᖅ ᐊᔪᕐᖕᓂᓂ ᐱᑦᔪᑎᒋᓗᒋᑦ. 
4ᓇᖕᒥᓂᖅᓗ ᓂᕈᐊᖅᐸᓐᖏᓚᑦ ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑲᐅᔪᒪᓗᑎᒃ, ᒎᑎᒧᓪᓕ ᕾᖁᔭᐅᕙᒃᐳᑦ, ᓲᖅᓗ ᐂᕈᓂᑐᑦ.
5ᑍᒫᒃᑕᐅᖅ ᙭ᔅᑑᓯ ᐃᒻᒥᓂᒃ ᓂᖅᑐᕐᖕᓇᖅᑎᓚᐅᓐᖏᓚᖅ ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑳᖑᓂᐊᓕᖅᓗᓂ, ᑎᓕᔭᐅᓚᐅᖅᐳᖅᓕ ᑖᑦᓱᒧᖓ ᐅᖃᐅᑦᔭᐅᓪᓗᓂ,
6ᐊᓯᐊᓂᑦᑕᐅᖅ ᐅᖃᖅᓯᒪᒋᕗᖅ,
7ᔩᓱᓯ ᑎᒥᒥ ᐃᓅᑎᓪᓗᒍ, ᑐᒃᓯᐊᖃᑦᑕᓚᐅᖅᐳᖅ ᕿᓄᖅᓗᓂᓗ ᒎᑎᒧᑦ, ᓂᐱᖅᑯᖅᑐᓪᓗᓂ ᖁᕝᕕᐅᖅᓗᓂᓗ, ᑐᖁᓂᕐᖕᒥᑦ ᓴᐳᑎᔭᐅᔪᒪᓪᓗᓂ. ᓈᓚᑦᓯᐊᕐᖕᓂᖓᓄᓪᓗ ᒎᑎᐅᑉ ᑐᓴᓚᐅᖅᐹ. 
8ᒎᑎᒧᓪᓕ ᐃᕐᖕᓂᐅᒐᓗᐊᖅᓗᓂ, ᓈᓚᒋᐊᖃᕐᖕᓂᕐᖕᒥᒃ ᐃᓕᓐᓂᐊᓚᐅᖅᐳᖅ ᐋᓐᓂᐊᑎᑕᐅᓂᕐᖕᒥᒍᑦ. 
9ᓈᒻᒪᒃᓯᑎᑕᐅᑦᓯᐊᕋᒥᓕ ᐱᐅᓕᔭᐅᕕᒃᓴᐅᓕᖅᐳᖅ ᐃᓱᖃᖏᑦᑐᒧᑦ ᓈᓚᒃᑎᒋᔭᓕᒫᒥᓄᑦ, 
10ᒎᑎᐅᑉ ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑳᕈᖅᑎᓚᐅᖅᐹ ᒥᓪᑭᓯᑎᐅᑉ ᑐᓂᕐᕈᓯᑦᑎᑦᓯᔨᐅᓂᖓᑐᑦ.
11ᑕᒪᑐᒥᖓ ᓱᓕ ᐅᖃᐅᓯᒃᓴᖃᕋᓗᐊᖅᐳᒍᑦ ᐅᓄᖅᑐᓂᒃ ᑭᓯᐊᓂᓕ ᑐᑭᓯᓇᖅᑎᓐᓇᓱᒋᐊᖓ ᐃᓕᑦᓯᓐᓄᑦ ᐅᖁᒤᑉᐳᖅ, ᑐᑭᓯᓇᔭᖏᓐᓇᑦᓯ. 
12ᒫᓐᓇᐅᓕᖅᑐᖅ ᐊᔪᕆᖅᑐᐃᔪᓐᓇᖅᓯᓯᒪᓕᕋᓗᐊᖅᐳᓯ, ᓱᓕᓕ ᐊᔪᕆᖅᑐᖅᑕᐅᔭᕆᐊᖃᖅᐳᓯ ᒎᑎᐅᑉ ᐅᖃᐅᓯᖏᓐᓂᒃ ᐊᔪᕆᖅᑐᖅᑕᐅᓕᓵᖅᑐᓄᑦ ᐊᑐᖅᑕᐅᕙᒃᑐᓂᒃ. ᐃᒻᒧᖕᒥᒃ ᓱᓕ ᐃᒥᕆᐊᖃᖅᐳᓯ, ᓂᕿᓪᓚᕆᖕᒥᒃ ᓱᓕ ᐊᔪᕋᑦᓯ; 
13ᐃᒻᒧᒃᑐᑐᐃᓐᓇᖅᑐᓪᓕ ᓱᓕ ᑐᑭᓯᔪᓐᓇᓐᖏᓚᑦ ᐅᖃᐅᓯᕐᖕᒥᒃ ᓇᓛᒎᕐᖕᓂᕐᖕᒥᒃ, ᓄᑕᕋᐅᓗᐊᕋᒥᒃ. 
14ᐱᕈᕇᖅᓯᒪᓕᖅᑑᓪᓕ ᓂᕿᓪᓚᕇᑦ ᓂᕿᒋᔭᒃᓴᕆᕔᑦ, ᐱᓇᓱᐊᕐᖕᓂᕆᓯᒪᔭᓂ ᖃᐅᔨᔪᓐᓇᖅᓯᑦᔪᑎᒋᓗᓂᒋᑦ ᐱᐅᔪᒥᒃ ᐱᐅᖏᑦᑐᒥᒡᓗ.
