1ᐅᑯᐊ ᑕᕝᕙ ᓄᐊᑉ ᐃᕐᖕᓂᖏᑕ ᑭᖑᕚᖏᑦ, ᓰᒥᐅᑉ, ᕼᐋᒥᐅᓪᓗ, ᔮᐱᑎᐅᓪᓗ; ᐃᕐᖕᓂᖅᑖᕆᓚᐅᖅᑕᖏᑦ ᐅᓕᕕᒃᔪᐊᕐᖕᓂᐅᑉ ᑭᖑᓂᖓᓂ.
2ᔮᐱᑎᐅᑉ ᐃᕐᖕᓂᖏᑦ ᐅᑯᐊᖑᕗᑦ; ᒎᒪᕐ, ᒫᒐᒡ, ᒪᑍ, ᔭᕚᓐ, ᑐᐸᐅᓪ, ᒥᓯᑭ, ᑍᕋᓯᓗ. 
3ᒎᒪᐅᓪᓕ ᐃᕐᖕᓂᖏᑦ ᐅᑯᐊᖑᕗᑦ: ᐊᔅᑭᓇᔅ, ᕅᐸᑕ, ᑐᒐᕐᒪ. 
4ᔭᕚᓇᐅᑉ ᐃᕐᖕᓂᖏᑦ ᐅᑯᐊᖑᕗᑦ; ᐃᓔᓴᕼᐊ, ᑖᕐᓯᓯ, ᑭᑎᒻ, ᑐᑕᓂᒻᓗ; 
5ᑖᒃᑯᓇᓐᖓᑦ ᑕᕝᕙ ᐃᓄᐃᑦ ᓯᐊᒻᒪᓚᐅᖅᐳᑦ ᐃᒪᐅᑉ ᓯᓈᓂᑦᑐᓄᑦ, ᐅᑯᐊ ᑕᕝᕙ ᔧᐱᑎᐅᑉ ᑭᖑᕚᖏᑦ ᓄᓇᒥᖕᓂ, ᓇᖕᒥᓂᖅᓗ ᐅᖃᐅᓯᖃᖅᓗᑎᒃ, ᐃᓚᒌᖕᓂᕐᖕᒥᒃᑎᒍᑦ, ᐃᓅᖃᑎᒌᒡᔪᐊᖑᓂᕐᖕᒥᒃᑎᒍᓪᓗ.
6ᕼᐋᒥᐅᑉ ᐃᕐᖕᓂᖏᑦ ᐅᑯᐊᖑᕗᑦ: ᑯᔅ, ᐃᑦᔨᑉᑎ, ᐸᑦ, ᑬᓇᓂᓗ. 
7ᑯᓯᐅᑉ ᑭᖑᕚᖏᑦ ᐅᑯᐊᖑᒋᕗᑦ: ᓰᐸ, ᕼᐊᕕᓚ, ᓴᑉᑕ, ᕌᒪ, ᓴᑉᑎᑲᓗ. ᕌᒪᐅᓪᓕ ᑭᖑᕚᖏᑦ ᐅᑯᐊᖑᒋᕗᑦ: ᓰᑉᐸ ᑎᑖᓂᓗ. 
8ᑯᔅ ᐃᕐᖕᓂᖃᓚᐅᕆᕗᖅ ᓂᒻᒪᕌᑎᒥᒃ; ᑖᓐᓇᓗ ᓄᓇᖅᔪᐊᕐᖕᒥ ᓯᕗᓪᓕᖅᐸᐅᓪᓗᓂ ᐊᔪᖏᑦᑐᖅᔪᐊᖑᓚᐅᐳᖅ. 
9ᐆᒪᔪᖅᓯᐅᒃᑳᓘᓚᐅᖅᐳᖅ ᐊᑕᓂᐅᑉ ᓵᖓᓂ; ᑍᒤᒻᒪᑦ ᐃᓄᐃᑦ ᐅᖃᖅᐸᓕᖅᐳᑦ, “ᓂᒻᒪᕌᑎᑐᑦ ᐆᒪᔪᖅᓯᐅᒃᑳᓘᓕᕆᑦ, ᐊᑕᓂᐅᑉ ᓵᖓᓂ.” 
10ᐊᖓᔪᖅᑲᐅᕕᖃᕆᐊᓯᓚᐅᖅᐳᖅ ᐅᑯᓂᖓ ᐰᐳᓕ, ᐃᕆᒃ, ᐊᑳᑎᒥᒡᓗ, ᑳᓪᓂᒥᒡᓗ, ᑖᒃᑯᐊᓗ ᑕᒪᕐᖕᒥᒃ ᓄᓇᒥ ᓯᓈᕆᒦᓚᐅᖅᐳᑦ. 
11ᑕᕝᕙᓐᖓᓪᓗ ᓄᓇᒥᑦ ᐱᒋᐊᖅᓗᓂ ᐊᓯᕆᐊᒧᐊᓚᐅᖅᐳᖅ ᐃᒡᓗᒐᓴᒡᔪᐊᓕᐅᖅᓗᓂᓗ ᓂᓂᕕᒥ, ᕆᕼᐅᐳᑎ-ᐃᕐᒥᒡᓗ, ᑲᓛᒥᓗ, 
12ᕇᓯᓐᒥᓗ, ᑖᓐᓇᓗ ᐃᒡᓗᒐᓴᒡᔪᐊᖅ ᓂᓂᕕᐅᓪᓗ ᑲᓛᒥᐅᓪᓗ ᐊᑯᓐᓂᖓᓃᑉᐳᖅ.
13ᐃᑦᔨᑉᑎᐅᑉ ᑭᖑᕚᖏᑦ ᐅᑯᐊᖑᕗᑦ ᓘᑎᒻ, ᐊᓇᒥᒻ, ᓕᕼᐊᐱᒻᓗ, ᓇᐸᑐᕼᐃᒻᓗ, 
14ᐹᑐᕉᓯᒻᓗ, ᑲᓴᓗᕼᐃᒻᓗ, ᑯᕇᑎᓗ, (ᑕᕝᕙᓐᖓᓪᓗ ᐱᓕᔅᑍᓂᒥᐅᑦ ᐱᒋᐊᕐᖕᓂᖃᖅᓯᒪᕗᑦ), ᑲᑉᕼᐊᑐᕆᒻᓗ.
15ᑬᓇᓂᐅᑉ ᐃᕐᖕᓂᖏᑦ ᐅᑯᐊᖑᕗᑦ; ᓮᑐᓂ, ᐊᖓᔪᒃᓯᖅᐹᖁᑎᖓ, ᕼᐃᑎᓗ. 
16ᑬᓇᓂ ᑭᖑᕚᖃᓚᐅᕆᕗᖅ ᔨᐳᓮᑎᓂᒃ, ᐊᒧᕅᑎᓂᒡᓗ, ᒋᕐᒐᓮᑎᓂᒡᓗ, 
17ᕼᐃᕔᑎᓂᒡᓗ, ᐋᕆᑬᑎᓂᒡᓗ, ᓯᓐᓁᑎᓂᒡᓗ, 
18ᐊᕐᕙᑍᑎᓂᒡᓗ, ᔨᒪᕅᑎᓂᒡᓗ, ᕼᐊᒪᑍᑎᓂᒡᓗ. ᑭᖑᓂᖓᒍᑦ ᑬᓇᓂᒥᐅᑦ ᐃᓚᒌᑦ ᓇᒧᑐᐃᓐᓇᖅ ᓯᐊᒻᒪᖅᓯᒪᓚᐅᖅᐳᑦ, 
19ᑬᓇᓂᒥᐅᓪᓗ ᓄᓇᖓᑕ ᑭᒡᓕᖓ ᑎᑭᓯᒪᓚᐅᖅᐳᖅ ᓮᑐᓂᐅᑉ ᓯᕿᓂᖓᑕ ᓇᓛᓄᑦ, ᒋᕌᕐ ᒑᔭᐅᑉ ᖃᓂᒋᔮᓂᑦᑐᒧᑦ ᓱᑑᒪᐅᑉ ᒍᒨᕋᐅᓪᓗ ᓇᓛᓄᑦ ᑎᑭᓪᓗᒍ, ᓄᓇᒧᑦ ᐊᑦᒪᒧᑦ, ᔨᐳᐃᒻᓗ, ᓛᓴᐅᑉ ᑎᑭᓪᓗᒍ. 
20ᑖᒃᑯᐊ ᑕᕝᕙ ᕼᐋᒥᐅᑉ ᑭᖑᕚᖏᑦ, ᐃᓚᒌᖕᓂᕐᖕᒥᒃᑎᒍᑦ, ᐅᖃᐅᓯᖃᑎᒌᖕᓂᕐᖕᒥᒃᑎᒍᑦ, ᓄᓇᒥᒃᑎᒍᑦ, ᐃᓅᖃᑎᒌᒡᔪᐊᖑᓂᕐᖕᒥᒃᑎᒍᓪᓗ.
21ᓰᒥᓕᑦᑕᐅᖅ ᓯᕗᓕᕆᔭᐅᕗᖅ ᑕᒤᓐᓄᑦ ᐄᐸᕆᐅᑉ ᕿᑐᕐᖓᖏᓐᓄᑦ, ᔮᐱᑎᐅᑉ ᐊᖓᔪᖓᑕ ᐃᕐᖕᓂᖅᑖᕆᓚᐅᖅᐰᑦ. 
22ᐅᑯᐊ ᑕᕝᕙ ᓰᒥᐅᑉ ᐃᕐᖕᓂᖏᑦ: ᐃᓛᒻ, ᐋᓱᕆ, ᐊᕐᐹᑦᓯᓵᑦ, ᓗᑦ, ᐊᕌᒥᓗ. 
23ᐊᕌᒥᐅᓪᓕ ᑭᖑᕚᖏᑦ ᐅᑯᐊᖑᕗᑦ: ᐅᔾ, ᕼᐅᓪ, ᒋᑕᕐ, ᒪᔅ. 
24ᐊᕐᐹᑦᓯᓵᓪᓗ ᐊᑖᑕᒋᔭᐅᓚᐅᖅᐳᖅ ᓰᓚᒧᑦ; ᓰᓚᑦᑕᐅᖅ ᐊᑖᑕᒋᔭᐅᓚᐅᕐᖕᒪᑦ ᐄᐸᕆᒧᑦ. 
25ᐄᐸᕆ ᐃᕐᖕᓂᖅᑖᓚᐅᖅᐳᖅ ᒪᕐᕉᖕᓂᒃ: ᐃᕐᖕᓂᖓᑕ ᐂᑉᐸᖓ ᐊᑎᖃᖅᐳᖅ ᐱᓕᒡᒥᒃ,+ ᑍᑦᓱᒪᓂ ᑖᓐᓇ ᐃᓅᑎᓪᓗᒍ ᐃᓄᐃᑦ ᓯᓚᖅᔪᐊᕐᖕᒥᐅᑦ ᐊᕕᒃᓯᒪᓚᐅᕐᖕᒪᑕ; ᐃᕐᖕᓂᖓᑕᓕ ᐂᑉᐸᖓ ᐊᑎᖃᓚᐅᖅᐳᖅ ᔫᒃᑕᓐᒥᒃ. 
26ᔫᒃᑕᓇᓕ ᐊᑖᑕᐅᕗᖅ ᐅᑯᓄᖓ, ᐊᓪᒧᑖᑦ, ᓯᓕᑉ, ᕼᐊᔭᒪᕕᑦ, ᔩᕋᓗ, 
27ᕼᐊᑐᕌᒥᓗ, ᐅᔭᐅᓪᓗ, ᑎᒃᓚᓗ, 
28ᐅᐸᐅᓪᓗ, ᐊᐱᒤᓪᓗ, ᓰᐸᓗ, 
29ᐅᐱᕼᐃᓗ, ᕼᐊᕕᓚᓗ, ᔫᐸᐱᓗ, ᑖᒃᑯᐊ ᑕᕝᕙ ᑕᒪᕐᖕᒥᒃ ᓯᕗᓕᖃᓚᐅᖅᑐᑦ ᔫᒃᑕᓐᒥᒃ. 
30ᑖᒃᑯᐊᓗ ᓄᓇᒋᔭᖏᑦ ᐊᖏᔪᒻᒪᕆᐅᓕᓚᐅᕐᖕᒪᑕ ᒦᓴᒥᑦ ᐱᒋᐊᖅᓗᑎᒃ ᓰᐸᕆᒧᑦ ᑎᑭᓪᓗᑎᒃ ᓄᓇᖃᓚᐅᖅᐳᑦ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᒥ ᖃᖅᑲᓕᖕᒥᐅᑕᐅᓪᓗᑎᒃ. 
31ᑖᒃᑯᐊ ᑕᕝᕙ ᓰᒥᐅᑉ ᑭᖑᕚᕆᒋᕔᑦ, ᐃᓚᒌᒃᑐᑦ ᐅᖃᐅᓯᖏᑎᒍᓪᓗ, ᓄᓇᖁᑎᖏᑎᒍᓪᓗ ᐃᓅᖃᑎᒌᒡᔪᐊᖑᓂᖏᑎᒍᓪᓗ.
32ᑖᒃᑯᐊ ᑕᕝᕙ ᑕᒪᕐᖕᒥᒃ ᐃᓄᓕᒫᑦ ᓄᐊᑉ ᑭᖑᕚᕆᓚᐅᖅᐰᑦ, ᑭᖑᕚᖑᖃᑎᒌᖕᓂᖏᑎᒍᓪᓗ, ᐃᓅᖃᑎᒌᒡᔪᐊᖑᓂᖏᑎᒍᑦ; ᑕᒪᒃᑯᐊ ᐃᓅᖃᑎᒌᒡᔪᐊᑦ ᓯᐊᒻᒪᓚᐅᖅᐳᑦ ᐅᖓᓯᒃᑐᓄᑦ ᓄᓇᖅᔪᐊᕐᖕᒥ ᐅᓕᕕᒡᔪᐊᑉ ᑭᖑᓂᖓᓂ.
