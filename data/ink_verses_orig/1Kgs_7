1ᓲᓗᒨᓂ ᓇᖕᒥᓂᖅ ᐃᒡᓗᒃᓴᒥᓂᒃ ᓴᓇᓚᐅᕆᕗᖅ ᐊᕐᕌᒍᓂᒃ 13-ᓂᒃ, ᐱᔭᕇᓚᐅᖅᐹᓗ ᐃᒡᓗᓕᒫᖅ ᐊᑕᖏᑦᓯᐊᖅᓗᒍ. 
2ᐃᒡᓗᓕᐅᓚᐅᖅᐳᖅ ᕿᔪᖕᓂᒃ ᓰᑕᕆᓂᒃ ᓕᐸᓇᓂᒥᑦ ᐱᓯᒪᔪᓂᒃ; 150-ᓂᒃ ᐃᑎᒐᖕᓂᒃ ᑕᑭᓂᖃᖅᑐᒥᒃ, 75-ᓂᒃ ᐃᑎᒐᖕᓂᒃ ᓴᓂᒧᖃᖅᓗᓂ, 45-ᓂᒃ ᐃᑎᒐᖕᓂᒃ ᐳᖅᑐᓂᖃᖅᓗᓂ.
3ᐃᓗᐊᒍᑦ ᕿᔪᖕᓂᒃ ᓰᑕᕆᓂᒃ ᕿᕋᑦᑕᖁᑎᖃᖅᓗᑎᒃ ᐊᑐᓂᑦ, ᖁᓛᓕᖅᓯᒪᓪᓗᓂ ᐃᓗᐊᒍᑦ ᕿᔪᖕᓂᒃ ᓰᑕᕆᓂᒃ ᓱᑲᖃᖅᓗᓂ 45-ᓂᒃ ᐃᑎᒐᖕᓂᒃ ᑕᑭᓂᓕᖕᓂᒃ, ᑐᑭᓕᕇᑦ 15-ᖑᓪᓗᑎᒃ, 
4ᐊᑭᓐᓇᖏᑦ ᐱᖓᓱᑦ ᐱᖓᓱᓂᒃ ᐃᒐᓛᖃᖅᐳᑦ ᐊᑦᔨᒌᑦᓯᐊᓂᒃ. 
5ᐅᒃᑯᐊᖏᑦ ᐃᒐᓛᖏᓪᓗ ᐊᕙᓗᖃᖅᐳᑦ ᓯᒃᑭᑕᓂᒃ ᓯᓚᒻᒧᑦ ᖁᖁᖓᔪᓂᒃ, ᑖᒃᑯᐊᑕᐅᖅ ᐃᒐᓛᖃᖅᓗᑎᒃ ᐱᖓᓱᓂᒃ ᐊᑭᓕᕇᒃᑐᓂᒃ. 
6ᑲᑎᒪᕕᒃᑕᐅᖅ ᐊᑎᖃᖅᑐᖅ ᓱᑲᖅᔪᐊᓕᖕᒥᒃ ᑕᑭᓂᖃᖅᑐᖅ 75-ᓂᒃ ᐃᑎᒐᖕᓂᒃ, 45-ᓂᒃ ᐃᑎᒐᖕᓂᒃ ᓯᓕᖕᓂᖃᖅᓗᓂ, ᑐᖅᓲᑯᑕᖃᖅᓗᓂ ᒪᑭᑕᑎᑕᐅᓪᓗᓂ ᓱᑲᖅᔪᐊᓄᑦ, ᖁᓕᓯᒪᓪᓗᓂ. 
7ᓴᓇᒋᕗᖅ ᐃᒡᓗᐊᕈᓯᕐᖕᒥᒃ ᐃᒃᓯᕙᐅᑕᖅᔪᐊᖃᖅᕕᖕᒥᒃ ᐊᑎᖃᖅᑐᒥᒃ, ᓲᓗᒨᓂ ᑕᕝᕙᓂ ᐃᖅᑲᖅᑐᐃᓪᓗᓂ ᑐᑭᑖᖅᕕᒋᕙᓚᐅᖅᑕᖓ, ᕿᔪᖕᓂᒃ ᓰᑕᕆᓂᒃ ᐊᕙᓗᐊ ᐊᑖᓂᑦ ᖁᓛᓄᑦ ᓈᓯᒪᕗᖅ. 
8ᓲᓗᒨᓂᐅᑉ ᓇᖕᒥᓂᖅ ᐊᖏᕐᕋᖓ ᐃᒃᓯᕙᐅᑕᖅᔪᐊᖃᖅᕕᐅᑉ ᑐᖅᓲᖓᑕ ᑐᓄᐊᓃᑦᑐᖅ, ᓴᓇᓯᒪᒋᓪᓗᓂ ᑐᒃᓯᐊᖅᕕᒡᔪᐊᓕᖓᑕ ᓴᓇᓯᒪᓂᖓᑐᑦ, ᑍᒫᑦᓮᓐᓇᖅ ᓴᓇᓚᐅᕆᕗᖅ ᓄᓕᐊᒥᓄᑦ, ᐃᑦᔨᑉᑎᒥᐅᑕᐅᑉ ᐸᓂᖓᓄᑦ. 
9ᑖᒃᑯᐊ ᐃᒡᓗᓕᒫᑦ ᓴᓇᔭᐅᓯᒪᓪᓗᑎᒃ ᐅᔭᕋᖕᓂᑦ ᐊᑭᑐᔪᓂᑦ, ᑭᓪᓘᑎᓄᑦ ᑭᓪᓗᖅᓯᒪᓪᓗᑎᒃ, ᑐᓄᖏᓪᓗ ᓯᓚᑎᖏᓪᓗ, ᑐᓐᖓᕕᖏᓐᓂᑦ ᐃᒡᓘᑉ ᖄᖏᑦ ᑎᑭᓪᓗᒋᑦ, ᐊᑕᓂᐅᑉ ᐃᒡᓗᖓᑕ ᑐᖅᓲᖓᓂᑦ ᑐᖅᓲᖅᔪᐊᖅ ᑎᑭᓪᓗᒍ. 
10ᑐᓐᖓᕕᖏᑉ ᐅᔭᕋᐅᕗᑦ ᓴᓇᓴᐅᓯᒪᔪᑦ ᐅᔭᕋᓕᐅᖅᑎᓄᑦ ᐊᑭᑐᔪᐊᓗᐃᑦ, ᐊᖏᔪᐊᓗᐃᑦ, ᐃᓚᖏᑦ ᑕᑭᓂᖃᖅᑐᑦ ᐃᑎᒐᖕᓂᒃ 12-ᓂᒃ ᐃᓚᖏᑦ ᐃᑎᖓᖕᓂᒃ 15-ᓂᒃ ᑕᑭᓂᖃᖅᓗᑎᒃ. 
11ᖄᖏᑎᒍᑦ ᐅᔭᕋᓕᖅᓯᒪᒃᑲᓐᓂᕆᓪᓗᑎᒃ ᐊᑭᑐᔪᐊᓗᖕᓂᒃ, ᐃᓕᑦᑎᖅᓯᒪᔪᓄᑦ ᐅᔭᕋᖕᓄᑦ ᓈᒻᒪᒃᓯᑎᑕᐅᓯᒪᓪᓗᑎᒃ ᑖᒃᑯᓄᖓ ᕿᔪᐊᓗᖕᓄᑦ ᓰᑕᕆᓄᑦ. 
12ᐊᖓᔪᖅᑳᖅᔪᐊᒃᑯᕕᐅᑉ ᑐᖅᓲᖅᔪᐊᖓ ᐃᓗᓪᓕᖅ ᐅᔭᕋᒡᔪᐊᖃᖅᐳᖅ ᓴᓇᓯᒪᔪᓂᒃ ᐊᕙᑎᓕᒫᖓ, ᐃᑳᖓᔪᓂᒃ ᓴᐅᓂᖃᖅᓗᓂ ᕿᔪᖕᓂᒃ ᓰᑕᕆᓂᒃ; ᐃᑎᕆᐊᖅᕕᐊ ᐊᑕᓂᐅᑉ ᐃᒡᓗᖓᓄᑦ ᐃᓗᓪᓕᕐᖕᒧᑦ ᐊᑭᓐᓇᔪᐊᖃᕆᓪᓗᑎᒃ ᖃᓕᕇᓂᒃ ᐅᔭᖅᑲᓂᒃ ᐱᖓᓱᐃᓕᖅᑲᖓᔪᓂᒃ ᖁᓪᓕᖃᖅᓗᑎᒃ ᕿᔪᖕᓂᒃ ᓰᑕᕆᓂᒃ.
13ᐊᖓᔪᖅᑳᖅᔪᐊᖅ ᓲᓗᒨᓂ ᕾᖁᔨᓚᐅᖅᐳᖅ ᑎᑭᑎᓪᓗᓂᐅᒡᓗ ᕼᐅᕋᒻ ᓴᓇᔨ ᑍᕆᒥᐅᑕᖅ. 
14ᐅᐃᒡᒐᕐᖕᓂᐅᑉ ᐃᕐᖕᓂᖓ ᓇᐸᑕᓕᐅᑉ ᑭᖑᕚᖏᓐᓂᒥᐅᖅ ᐊᑖᑕᖓ ᑍᕆᒥᐅᑕᐅᓚᐅᖅᑐᖅ, ᑖᓐᓇ ᓴᓇᔨ ᑲᓐᓄᔭᓂᒃ; ᓯᓚᑐᔫᓚᐅᖅᐳᖅ, ᑐᑭᓯᐊᑦᓯᐊᖅᓗᓂᓗ ᓴᓇᔪᓐᓇᑦᓯᐊᖅᑐᖅ, ᑲᓐᓄᔭᒥᒃ ᖃᓄᑐᐃᓐᓇᖅ. ᑖᓐᓇ ᑎᑭᓚᐅᖅᐳᖅ ᐊᖓᔪᖅᑳᖅᔪᐊᕐᖕᒧᑦ ᓲᓗᒨᓂᒧᑦ, ᓴᓇᓚᐅᖅᑐᖅᓗ ᓴᓇᔭᕆᐊᖃᖅᑕᓕᒫᒥᓂᒃ.
15ᑖᓐᓇ ᓴᓇᕗᖅ ᒪᕐᕉᖕᓂᒃ ᓱᑲᒃᓵᖕᓂᒃ ᖄᓕᖅᓗᒋᒃ ᑲᓐᓄᔭᒥᒃ. 27-ᓂᒃ ᐃᑎᒐᖕᓂᒃ ᐳᖅᑐᓂᖃᖅᓗᑎᒃ 18-ᓂᒃ ᐃᑎᒐᖕᓂᒃ ᐊᖕᒪᓗᕐᖕᓂᖃᖅᐳᖅ; ᐃᓗᐊ ᐃᓗᓕᖃᕋᓂ, ᓴᓂᕋᖓ ᐊᒡᒊᑦ ᐃᓄᒐᖏᑎᑐᑦ ᓯᑕᒪᑎᑐᑦ ᐃᑦᔪᓂᖃᖅᓗᑎᒃ; ᓱᑲᐅᓪᓗ ᐂᑉᐸᖓ ᑍᒤᓪᓗᐊᕆᕗᖅ. 
16ᓴᓇᓪᓗᓂᓗ ᒪᕐᕉᖕᓂᒃ ᑲᓐᓄᔭᐅᓪᓗᑎᒃ ᑯᕕᔭᒑᖕᓂᒃ ᓱᑲᐅᑉ ᖄᖓᓃᑦᑐᒃᓵᖕᓂᒃ, ᐃᓕᓪᓗᒋᒡᓗ ᓱᑲᐅᑉ ᖄᖓᖕᓄᑦ ᑖᒃᑯᐊᒃ ᐳᖅᑐᓂᖃᖅᐴᒃ ᐃᑎᒐᖕᓂᒃ 7-ᓂᒃ ᕿᑎᖅᑲᒥᒡᓗ. 
17ᑖᒃᑯᐊᒃ ᓱᑳᒃ ᖁᓕᖏᒃᑎᒃᑯᑦ ᓴᓇᓐᖑᐊᖅᓯᒪᔪᖃᖅᓗᑎᒃ ᕿᓚᐅᕐᖑᔭᓐᖑᐊᖕᓂᒃ ᐱᕐᕋᖅᓯᒪᔫᖕᓂᒃ. 
18ᓱᑳᒃ ᓴᓇᕚᒃ ᒪᕐᕉᖕᓂᒃ ᓴᓂᓕᕇᖕᓂᒃ ᓄᓗᐊᓐᖑᐊᓕᖅᓯᒪᓪᓗᓂ ᓱᑲᐅᑉ ᖄᖓᓃᑦᑐᓕᒪᑦ ᓈᓗᒋᑦ ᓴᓇᓯᒪᔪᖃᖅᓗᑎᒃ ᐸᐅᕐᖓᓂᒃ ᐹᒥᒍᕌᓐᖑᐊᖕᓂᒃ.
19ᑖᒃᑯᐊᒃ ᓱᑲᐅᑉ ᓂᐊᖁᖏᒃ ᓴᓇᓯᒪᕘᒃ ᓄᓇᕋᓐᖑᐊᓂᒃ ᓕᓕᓐᖑᐊᓂᒃ ᑕᖅᓴᖃᖅᓗᑎᒃ, ᐃᑎᒐᖕᓂᒃ 6-ᓂᒃ ᐳᖅᑐᓂᖃᖅᓗᑎᒃ. 
20ᐃᓕᔭᐅᓯᒪᓪᓗᑎᒃ ᓱᑲᖅᔪᐊᖕᓄᑦ ᐊᖕᒪᓗᖅᓯᓯᒪᔪᒧᑦ ᕿᓚᐅᕐᖑᔭᓐᖑᐊᑦ ᖁᓕᖔᖓᓃᓪᓗᑎᒃ; ᐹᒥᒍᕌᖑᐊᑦ ᐅᓄᕐᖕᓂᖃᖅᓗᑎᒃ 200-ᓂᒃ ᑖᒃᑯᓇᓂ ᓱᑳᖕᓂ ᓴᓇᓐᖑᖅᐊᓯᒪᔪᓂᒃ.
21ᑖᒃᑯᐊᒃ ᓱᑳᒃ ᓇᑉᐸᖅᐹᒃ ᑐᒃᓯᐊᖅᕕᒡᔪᐊᑉ ᐃᑎᖅᑕᖅᕕᖓᑕ ᓯᕗᕌᓄᑦ; ᐅᓪᓗᓪᓗᐊᑉ ᓇᓛᓃᑦᑐᖅ ᐊᑎᖃᖅᓗᓂ ᔭᑭᓐᒥᒃ, ᐂᑉᐸᖓ ᐅᓐᓄᐊᓪᓗᐊᑉ ᓇᓛᓃᑦᑐᖅ ᐊᑎᖃᖅᓗᓂ ᐳᐊᓯᒥᒃ. 
22ᓱᑲᐅᑉ ᓂᐊᖁᖏᒃ ᓴᓇᓯᒪᕘᒃ ᓄᓇᕋᓐᖑᐊᓂᒃ ᓕᓕᓐᖑᐊᓂᒃ ᑕᖅᓴᖃᖅᓗᑎᒃ, ᑍᒫᒃ ᓱᑳᒃ ᓴᓇᐅᔭᐅᓂᖏᒃ ᐱᔭᕇᖅᑕᐅᓚᐅᖅᐳᑦ.
23ᕼᐅᕋᒻ ᓴᓇᕗᖅ ᐊᖕᒪᓗᑭᓵᒥᒃ ᑲᓐᓄᔭᐅᓪᓗᓂ ᐃᑎᒐᖕᓂᒃ 7-ᓂᒃ ᐃᑎᓂᖃᖅᓗᓂ 15-ᓂᒃ ᐃᑎᒐᖕᓂᒃ ᓂᕈᑐᓂᖃᖅᓗᓂ 45-ᓂᒃ ᐃᑎᒐᖕᓂᒃ ᐳᖅᑐᓂᖃᖅᓗᓂ. 
24ᐃᒪᖃᐅᑎᐊᓘᑉ ᓯᓂᓕᒫᖓ ᐱᕆᓐᖓᓪᓗᓂ ᒪᕐᕉᒡᓗ ᐱᕈᖅᑐᓐᖑᐊᓕᐊᕆᓯᒪᔫᒃ ᐃᓕᓯᒪᓪᓗᑎᒃ ᐊᑕᐅᓯᐅᔮᖅᓗᓂ ᖄᓕᒫᖓ ᓴᓇᓯᒪᓪᓗᓂ. 
25ᑖᓐᓇ ᐃᒪᖃᐅᑎᐊᓗᒃ ᐃᒻᒧᒃᓯᐅᒊᑦ ᐊᖑᓴᓪᓗᓐᖑᐊᖏᓐᓂᒃ 12-ᓂᒃ ᐊᑎᒥᐅᑕᖃᖅᐳᖅ ᐊᕙᒻᒧᑦ ᓵᓐᖓᓪᓗᑎᒃ ᓯᑕᒪᓄᑦ, ᐊᑐᓂᑦ ᐱᖓᓱᑦ ᐊᑕᐅᓯᕐᖕᒧᑦ ᓵᓐᖓᑎᓪᓗᒋᑦ ᐅᓐᓄᐊᓪᓗᐊᒧᑦ, ᓯᕿᓂᐅᑉ ᓂᐱᕕᐊᓄᑦ, ᓯᕿᓂᕐᖕᒧᑦ, ᓯᕿᓂᐅᑉ ᓄᐃᕕᐊᓄᑦ. 
26ᖃᑦᑖᓗᒃ ᐃᑦᔪᓂᖃᖅᐳᖅ ᐊᒡᒐᑎᑐᑦ; ᓯᓈᓗ ᑏᑐᑎᑐᑦ ᐋᖅᑭᒃᓯᒪᓪᓗᓂ, ᓯᓈᓗ ᐊᕙᑦᓯᓚᖓᓪᓗᓂ ᐱᕈᖅᑐᑎᑐᑦ ᓕᓕᑎᑐᑦ, ᑖᓐᓇ ᐃᒪᖃᕈᓐᓇᖅᓗᓂ 10,000-ᓂᒃ ᖃᓪᓗᑎᓂᒃ ᐊᖏᑎᒋᔪᒥᒃ.
27ᓴᓇᒋᕗᖅ ᖁᓕᓂᒃ ᑬᓪᓗᐊᕈᑎᓂᒃ ᑲᓐᓄᔭᐅᓪᓗᑎᒃ; ᑖᒃᑯᐊᓕᒫᑦ ᑕᑭᓂᖃᖅᓗᑎᒃ ᐱᖓᓲᔪᖅᑐᓂᒃ ᐃᑎᒐᖕᓂᒃ, ᓯᓕᖕᓂᖃᖅᓗᑎᒡᓗ ᐱᖓᓲᔪᖅᑐᓂᒃ ᐃᑎᒐᖕᓂᒃ. 
28ᐃᒫᒃ ᓴᓇᓯᒪᓚᐅᖅᐳᑦ ᑬᓪᓗᐊᕈᑏᑦ; ᓴᓂᕋᖏᑦ ᒪᑐᓯᒪᓪᓗᑎᒃ ᐊᕙᓗᖏᓐᓄᑦ ᐊᑦᓱᖏᖅᓯᒪᔪᓂᒃ. 
29ᓴᓂᕋᖏᓐᓂ ᓴᓇᓯᒪᕗᑦ ᑕᖅᓯᖅᓱᖅᓯᒪᓪᓗᑎᒃ ᓛᔭᓐᖑᐊᓂᒃ, ᐊᖑᓴᓪᓗᓐᖑᐊᓂᒡᓗ ᓯᕈᐱᐊᓐᖑᐊᓂᒡᓗ ᐃᓕᐅᕋᖅᓯᒪᔪᓂᒃ; ᓯᓈᓂ ᑖᒃᑯᐊ ᓛᔭᓐᖑᐊᑦ ᐊᖑᓴᓪᓗᓐᖑᐊᓪᓗ, ᐊᑖᓂ ᖁᓛᓂᓗ ᓴᓇᓐᖑᐊᖅᓯᒪᔪᖃᕆᓪᓗᑎᒃ ᐊᕙᑎᓕᒫᖓ ᑬᕙᓪᓚᒃᓯᒪᑐᐃᓐᓇᖅᓗᓂ. 
30ᑬᓪᓗᐊᕈᑎᓕᒫᑦ ᐊᑐᓂᑦ ᐊᒃᓴᓗᐊᖃᖅᐳᑦ ᑲᓐᓄᔭᐅᒋᓪᓗᑎᒃ ᐊᒃᓴᓗᐊᖃᖅᕕᖏᓪᓗ ᑲᓐᓄᔭᐅᓪᓗᑎᒃ; ᑎᕆᖅᑯᖏᓐᓂ ᓯᑕᒪᓂᒃ ᐅᐊᓴᖅᕕᖕᒧᑦ ᓇᒃᑎᕝᕕᖃᕆᓪᓗᓂ ᑲᓐᓄᔭᓂᒃ, ᑖᒃᑯᐊ ᐊᕙᓗᓕᒫᖓ ᐱᐅᓴᖅᓯᒪᒻᒪᕆᒃᓗᓂ ᓄᓇᕋᓐᖑᐊᓂᒃ ᐱᕐᕋᖅᓯᒪᓐᖑᐊᖅᑐᓂᒃ ᑕᖅᓴᖃᖅᓗᑎᒃ. 
31ᖁᓛ ᑕᖅᐸᓚᖓᓪᓗᓂ ᐊᖕᒪᓗᑭᑖᖑᓚᐅᖅᐳᖅ ᖁᒻᒧᑦ 18-ᐃᓐᓴᓯᓂᒃ ᐳᖅᑐᓂᖃᖅᓗᓂ, 7-ᐃᓐᓴᓯᓂᒃ ᐊᒻᒧᑦ ᐃᑦᔪᓂᖃᖅᓗᓂ. 
32ᐊᒃᓴᓗᐊᖏᑦ ᓯᑕᒪᑦ ᐊᕙᓗᖏᑕ ᐊᑖᓃᑉᐳᑦ; ᐊᒃᓴᓗᐊᑲᖅᕕᖏᑦ ᐊᑐᓂᑦ ᐊᑕᐅᓯᐅᓕᖅᑲᖓᕗᑦ ᐊᑕᑦᔪᑎᖃᖅᓗᑎᒃ: ᐳᖅᑐᓂᖃᖅᓗᑎᒃ 25-ᐃᓐᓴᓯᓂᒃ. 
33ᐊᒃᓴᓗᐊᖏᒃ ᕿᒧᒃᓯᐅᑎᑦ ᐃᑭᒪᕕᖏᑕ ᐊᑦᔨᒋᕔᑦ; ᐊᒃᓴᓗᐊᖃᖅᕕᖏᓪᓗ ᐃᑳᖓᔪᑦ, ᐊᒃᓴᓗᐊᖏᑕᓗ ᐃᑳᖓᔪᖏᑦ ᐃᓗᐊᓃᑦᑐᑦ, ᐊᒃᓴᓗᐊᖏᑕᓗ ᕿᑎᖏᑦ ᒎᓘᔭᐅᓪᓗᑎᒃ ᑯᕕᔭᒐᐅᕗᑦ. 
34ᐊᑖᒍᑦ ᓯᑕᒪᓂᒃ ᕿᕋᑦᑕᖅᑯᑎᖃᖅᓗᑎᒃ ᑎᕆᖅᑯᖏᑎᒍᑦ, ᐃᓚᒋᔭᐅᓪᓗᑎᒃ ᑕᕝᕗᖓ ᑬᓪᓗᐊᕈᑎᒧᑦ. 
35ᑖᒃᑯᐊ 9-ᐃᓐᓴᓯᓂᒃ ᓯᓕᖕᓂᓕᖕᒥᒃ ᖁᓛᒍᑦ ᕿᕋᑦᑕᖅᑯᑎᖃᖅᐳᑦ; ᕿᕋᑦᑕᖅᑯᑎᖏᑦ ᐃᓚᓕᐅᑎᓯᒪᓪᓗᑎᒃ ᑕᕝᕗᖓ ᑬᓪᓗᐊᕈᑎᒧᑦ. 
36ᑖᒃᑯᐊ ᕿᕋᑦᑕᖁᑎᖏᑦ ᑕᑯᒥᓇᖅᓴᖅᓯᒪᓪᓗᑎᒃ ᓴᓇᓐᖑᐊᖅᓯᒪᔪᓂᒃ ᓯᕈᐱᓐᖑᐊᓂᒃ, ᓛᔭᓐᖑᐊᓂᒡᓗ, ᓇᐹᖅᑐᓐᖑᐊᓂᒡᓗ ᐹᒥᓐᖑᐊᓂᒡᓗ, ᐱᕈᖅᑐᓐᖑᐊᓂᒃ ᐱᕐᕋᖅᓯᒪᓐᖑᐊᖅᑐᓂᒃ ᐃᓘᓐᓇᖏᑦ ᑕᑯᒥᓇᖅᓴᖅᓯᒪᓪᓗᑎᒃ ᓴᓇᓐᖑᐊᖅᓯᒪᕗᑦ. 
37ᑖᒃᑯᐊ ᑕᕝᕙ ᑬᓪᓗᐊᕈᑏᑦ ᑍᒫᒃ ᓴᓇᓯᒪᓂᖏᑦ; ᑖᒃᑯᐊᓕᒫᑦ ᐊᑦᔨᒌᖑᓪᓗᑎᒃ ᑯᕕᔭᒐᐅᕗᑦ, ᓴᓇᓯᒪᓂᖏᑦ ᐊᖏᓂᖏᓪᓗ ᐋᖅᑭᒃᓯᒪᓂᖏᓪᓗ ᐊᑦᔨᒌᑦᓯᐊᖅᐳᑦ. 
38ᕼᐅᕋᒻ ᓴᓇᒃᑲᓐᓂᕆᕗᖅ ᖃᑦᑕᕐᖕᓂᒃ ᖁᓕᓂᒃ; ᑖᒃᑯᓄᖓ ᐊᑐᓂᑦ ᑬᓪᓗᐊᕈᑎᓄᑦ ᐃᓕᓯᒪᔪᓂᒃ, ᐊᖏᓂᖃᖅᑐᓂᒃ 6-ᓂᒃ ᐃᑎᖓᖕᓂᒃ ᓂᕈᑐᑎᒋᔪᓂᒃ, ᐃᒪᖃᕈᓐᓇᖅᓗᑎᒃ 200-ᓂᒃ ᖃᓪᓗᑎᓂᒃ. 
39ᑕᓪᓕᒪᑦ ᑬᓪᓗᐊᕈᑏᑦ ᐃᓕᓪᓗᓂᒋᑦ ᐅᓪᓗᓪᓗᐊᑦ ᓇᓛᓄᑦ ᑐᒃᓯᐊᖅᕕᒡᔪᐊᒥ, ᑖᒃᑯᐊᑦᑕᐅᖅ ᑕᓪᓕᒪᑦ ᐅᓐᓄᐊᓪᓗᐊᑉ ᓇᓛᓄᑦ ᐃᓕᓪᓗᓂᒋᑦ; ᖃᑦᑕᖅ ᐊᖏᔪᐊᓗᒃ ᐃᓕᓪᓗᓂᐅᒃ ᐅᓪᓗᓪᓗᐊᑉ ᓯᕿᓂᐅᑉ ᓄᐃᕕᐊᑕ ᓇᓛᓄᑦ.
40ᕼᐅᕋᒻ ᓴᓇᓚᐅᕆᕗᖅ ᐅᒃᑯᓯᖕᓂᒃ, ᐳᐊᕐᕆᑎᓂᒃ ᐴᒍᑕᓂᒡᓗ. ᕼᐅᕋᒻ ᐱᔭᕇᓚᐅᖅᐳᖅ ᑕᒤᓐᓂᒃ ᐊᖓᔪᖅᑳᖅᔪᐊᑉ ᓲᓗᒨᓂᐅᑉ ᑎᓕᓯᑦᔪᑎᒋᓚᐅᖅᑕᓕᒫᖏᓐᓂᒃ ᐊᑕᓂᐅᑉ ᐃᒡᓗᖓᓄᑦ: 
41ᑖᒃᑯᐊᒃ ᓇᐸᔫᒃ ᒪᕐᕉᒃ, ᐴᒍᑕᐅᔮᖅᑐᓪᓗ ᓇᐸᔫᑉ ᖄᖓᓃᑉᐳᑦ, ᒪᕐᕉᒡᓗ ᓄᓗᐊᓐᖑᐊᓕᐊᕆᓯᒪᔫᒃ ᖄᖏᖕᓂᒃ ᐅᓕᒃᓯᓯᒪᔫᒃ ᐴᒍᑕᐅᔮᖅᑐᓂᒃ ᓇᐸᔫᒃ ᖄᖓᓃᑦᑑᖕᓂᒃ; 
42400-ᓂᒡᓗ ᑲᓐᓄᔭᓂᒃ ᐹᒥᒍᕌᓐᖑᐊᓂᒃ ᐃᓗᓕᖃᕈᓐᓇᖅᑑᒃ ᒪᕐᕉᒃ ᓄᓗᐊᓐᖑᐊᒃ ᒪᕐᕉᖕᓄᑦ ᑐᑭᓕᕇᖕᓄᑦ ᐹᒥᒍᕌᓐᖑᐊᓂᒃ ᐅᓕᒃᓯᓯᒪᖁᓪᓗᒋᒃ ᐴᒍᑕᐅᔮᖅᑑᖕᓂᒃ ᓇᐸᔫᒃ ᖄᖓᓃᑦᑑᖕᓂᒃ; 
43ᑬᓪᓗᐊᕈᑎᑦ ᖁᓕᑦ, ᖃᑦᑍᓪᓗ ᖁᓕᑦ ᑬᓪᓗᐊᕈᑎᓃᑦᐳᑦ; 
44ᐊᑕᐅᓯᕐᖕᒥᒡᓗ ᐃᒪᖃᐅᑎᖅᔪᐊᒥᒃ ᐊᑖᒍᑦ ᑐᓐᖓᕕᖃᖅᐳᑦ 12-ᓂᒃ ᐃᒻᒧᒃᓯᐅᒐᓐᖑᐊᓂᒃ. 
45ᕼᐅᕋᒻ ᓴᓇᓚᐅᕆᕗᖅ ᐅᒃᑯᓯᖕᓂᒃ, ᐳᐊᕐᕆᑎᓂᒃ, ᐴᒍᑕᕐᖕᓂᒡᓗ, ᓴᓇᔭᒃᓴᓕᒫᓂᒃ ᐱᔭᕇᖅᓗᓂᒋᑦ ᐊᖓᔪᖅᑳᖅᔪᐊᕐᖕᒧᑉ ᓲᓗᒨᓂᒧᑦ, ᐊᑕᓂᐅᑉ ᐃᒡᓗᖓᓂ, ᐅᑯᐊ ᑕᕝᕙ ᓴᓇᔭᕕᓂᖏᑦ.
46ᔪᐊᕐᑕᓂᐅᑉ ᓇᖅᓴᖅᔪᐊᖓᓂ ᐊᖓᔪᖅᑳᖅᔪᐊᑉ ᑕᒪᒃᑯᐊ ᐱᔭᕇᖅᓯᒪᔪᓕᒫᑦ, ᐃᓕᔭᐅᑎᑉᐰᑦ ᓴᑰᑎᐅᑉ ᔭᕆᑕᐅᓪᓗ ᐊᑯᓐᓂᖓᓂ. 
47ᓲᓗᒨᓂᐅᑉ ᑕᒪᒃᑯᐊ ᓴᓇᓯᒪᔪᑦ ᐅᖁᒤᓐᓂᖏᑦ ᑲᓐᓄᔧᑦ ᖃᐅᔨᓴᓐᖏᓔᑦ ᐅᓄᓗᐊᕐᖕᒪᑕ; ᐅᖁᒤᓐᓂᖏᓪᓗ ᓇᓗᓁᖅᑕᐅᓯᒪᓇᑎᒃ.
48ᓲᓗᒨᓂ ᓴᓇᔭᐅᑎᑦᓯᒋᕗᖅ ᐊᑕᓂᐅᑉ ᐃᒡᓗᖓᑕ ᐃᓗᓕᒃᓴᖏᓐᓂᒃ: ᒎᓗᒥᒃ ᑐᓂᕐᕈᓯᖅᕕᖕᒥᒃ, ᓵᒥᒡᓗ ᒎᓗᒥᒃ ᓂᐊᖂᔭᓄᑦ ᐃᓂᒃᓴᒥᒃ ᒎᑎᒧᑦ ᑐᓂᔭᐅᓯᒪᔪᓄᑦ, 
49ᓇᓂᕈᐊᓪᓗ ᑐᓐᖓᕕᖏᑦ ᖁᓖᑦ ᐃᓕᔭᐅᓯᒪᔪᑦ ᐃᑦᔪᕐᖕᓁᓐᓂᖅᐹᒧᑦ, ᑕᓪᓕᒪᑦ ᐅᓪᓗᓪᓗᐊᑉ ᓇᓛᓃᑦᑐᑦ ᑕᓪᓕᒪᓪᓗ ᐅᓐᓄᐊᓪᓗᐊᑉ ᓇᓛᓃᑦᑐᑦ; ᐃᑦᔪᕐᖕᓁᓐᓂᖅᐹᑉ ᓯᕗᓂᖓᓂ; ᓄᓇᕅᓪᓗ, ᓇᓂᕈᐊᓪᓗ ᑎᒍᓯᑦᔪᑏᓪᓗ ᒎᓗᐃᓐᓇᐅᕗᑦ; 
50ᐃᕐᖑᓰᓪᓗ, ᖁᓪᓕᕐᖕᒥᒡᓗ ᖃᒥᑦᓯᑦᔪᑏᑦ, ᐴᒍᑍᓪᓗ, ᑎᐱᑦᓯᐊᕆᒃᓴᐅᑏᓪᓗ ᐊᓪᓕᕋᖏᑦ, ᐊᓪᓕᕋᐅᔧᓪᓗ ᕿᔪᒃᓴᓄᑦ ᐴᕆᔭᐅᕙᒃᑐᑦ; ᕿᕕᖅᑕᔫᓪᓗ ᐃᑦᔪᕐᖕᓁᓐᓂᖅᐹᑉ ᐅᒃᑯᐊᖓᑕ ᑎᒍᓕᖏᑦ, ᐃᓗᓪᓕᖅᐹᓪᓗ ᐃᑦᔪᕐᖕᓁᓐᓂᖅᐹᑉ ᐅᒃᑯᐊᖓᑕ ᑎᒍᓕᖏᑦ ᒎᓗᓪᓚᕆᐅᔪᑦ, ᓱᓇᒃᑯᑎᓕᒫᖏᑦ ᑐᒃᓯᐊᖅᕕᒡᔪᐊᓪᓗ ᐃᓗᓪᓚᕆᖓᑕ ᐅᒃᑯᐊᖏᑕ ᑎᒍᓕᖏᑦ ᒎᓗᓪᓚᕆᐅᕗᑦ. 
51ᐊᖓᔪᖅᑳᖅᔪᐊᑉ ᓲᓗᒨᓂᐅᑉ ᓴᓇᔭᐅᑎᑕᓕᒫᖏᑦ ᐊᑕᓂᐅᑉ ᐃᓪᓗᖓᓄᑦ ᐱᔭᕇᑦᓯᐊᓚᐅᖅᐳᑦ. ᓲᓗᒨᓂᐅᓪᓗ ᑐᒃᓯᐊᖅᕕᒡᔪᐊᑉ ᓱᓇᑐᐃᓐᓇᒃᑯᕕᐊᓄᐊᖅᐰᑦ, ᐊᑖᑕᖓᑕ ᑍᕕᑎᐅᑉ ᑐᓂᕐᕈᑎᒋᓚᐅᖅᑕᖏᑦ ᐊᑕᓂᕐᖕᒧᑦ, ᓯᐅᓪᕕᕇᑦ ᒎᓗᐃᑦ, ᐊᓯᓕᒫᖏᓪᓗ.
