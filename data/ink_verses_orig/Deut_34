1ᒨᓯᓯ ᑕᕝᕙ ᒧᐊᐱᐅᑉ ᓇᑎᕐᖕᓇᖓᓂᑦ ᒪᔪᕋᓕᖅᐳᖅ ᖃᖅᑲᒧᑦ ᓂᐴᒧᑦ, ᒪᔪᖅᓗᓂᓗ ᖃᖅᑲᒧᑦ ᖁᕝᕙᓯᖕᓂᖅᐹᒧᑦ ᐱᔅᒐᒥᒃ ᐊᑎᓕᖕᒧᑦ, ᔨᕆᑰᑉ ᐊᑭᐊᓃᑦᑐᒧᑦ, ᑕᕝᕙᓂ ᐊᑕᓂᐅᑉ ᓄᓇᓕᒫᒥᒃ ᑕᑯᑎᑉᐹ: ᒋᓕᐊᑎᒥᑦ ᑖᓂᐅᑉ ᓄᓇᖓ ᑎᑭᓪᓗᒍ; 
2ᓇᐸᑕᓕᐅᓪᓗ ᓄᓇᖁᑎᓕᒫᖓᓂᒃ; ᐃᕗᕅᒥᐅᓪᓗ ᒫᓇᓯᐅᓪᓗ ᓄᓇᖁᑎᓕᒫᖏᖕᓂᒃ; ᔫᑕᐅᓪᓗ ᓄᓇᖁᑎᓕᒫᖓᓂᒃ ᑕᐅᕗᖓ ᓯᕿᓂᐅᑉ ᓂᐱᕕᐊᓄᑦ ᒥᑎᑎᕇᓂᐊ ᐃᒪᖅᔪᐊᖅ ᑎᑭᓪᓗᒍ; 
3ᓯᕿᓂᐅᑉ ᓇᓛᓂᑦ ᓂᒋᑉᒥᑦ ᓇᑎᕐᖕᓇᒥᓪᓗ, ᔨᕆᑰᑉ ᐃᒡᓗᒐᓴᖏᓐᓄᑦ ᐹᓪᒥᓂᒃ ᓇᐹᖅᑐᓕᖕᓄᑦ ᔪᐊᕆᒧᑦ ᑎᑭᓪᓗᒍ. 
4ᑕᕝᕙ ᐊᑕᓂᐅᑉ ᐅᖃᐅᑎᕚ, “ᑕᒪᓐᓇ ᑕᕝᕙ ᓄᓇ ᐅᖃᕕᒃᓗᖓ ᐊᖏᕈᑎᒋᓚᐅᖅᑕᕋ ᐂᕝᕙᕋᕼᐋᒧᑦ, ᐂᓴᑭᒧᑦ, ᔧᑯᒧᓪᓗ, ᐅᖃᐅᑎᓪᓗᒋᑦ, ‘ᑭᖑᕚᕐᖕᓄᑦ ᑕᒪᓐᓇ ᑐᓂᔪᒫᖅᐸᕋ.’ ᐃᓕᖕᓄᑦ ᑕᑯᔭᐅᑎᑉᐸᕋ, ᑕᒪᐅᖓᓕ ᓄᓇᒧᑦ ᐃᑎᕐᖕᓂᐊᓐᖏᓚᑎᑦ.”
5ᑕᕝᕙ ᒨᓯᓯ ᐊᑕᓂᐅᑉ ᐱᔨᖓ ᑐᖁᓚᐅᖅᐳᖅ ᓄᓇᒥ ᑕᒫᓂ ᒧᐊᐱᒥ, ᐊᑕᓂᐅᑉ ᐅᖃᐅᓯᖓ ᒪᓕᒡᓗᒍ. 
6ᐊᑕᓂᐅᓪᓕ ᐃᓗᕕᖅᓚᐅᖅᐹ ᒧᐊᐱᐅᑉ ᓇᖅᓴᖓᓂ, ᓄᓇᓖᑦ ᐱᑦ-ᐱᐅᕋᐅᑉ ᐊᑭᐊᓃᑦᑐᒧᑦ; ᑭᓯᐊᓂᓕ ᓱᓕ ᐅᓪᓗᒥᒧᑦ ᑎᑭᓪᓗᒍ ᑭᓇᒧᓪᓘᓐᓃᑦ ᖃᐅᔨᒪᔭᐅᓪᓚᕆᓐᖏᓚᖅ ᓇᓂ ᐃᓗᕕᖅᓯᒪᖕᒪᖔᑦ. 
7ᒨᓯᓯ ᐊᕐᕌᒍᖃᓕᖅᓗᓂ 120-ᓂᒃ ᑐᖁᓚᐅᖅᐳᖅ; ᐃᔨᖏᒃ ᑕᒃᐲᓕᓯᒪᓇᑎᒃ, ᐱᒡᒐᖏᑦᓯᐊᖅᓗᓂᓗ. 
8ᐄᓴᕅᓕᒥᐅᓂᑦ ᕿᒃᓵᒍᑕᐅᓚᐅᖅᐳᖅ ᐅᓪᓗᓂᒃ 30-ᓂᒃ ᒧᐊᐱᐅᑉ ᓇᖅᓴᖓᓃᓪᓗᑎᒃ; ᐊᒻᒪ ᐅᓪᓗᐃᑦ ᕿᐊᕖᑦ ᕿᒃᓵᒡᕖᓪᓗ ᐃᓱᓕᒻᒪᑕ.
9ᔮᓱᐊᓕ ᓈᓂᐅᑉ ᐃᕐᖕᓂᖓ ᓯᓚᑐᓂᕐᖕᒥᒃ ᐃᓗᒻᒥᖅᑕᐅᓚᐅᖅᐳᖅ, ᒨᓯᓯᐅᑉ ᐸᑎᒻᒥᓚᐅᕐᖕᒪᒍ, ᐄᓴᕅᓕᒥᐅᓂᑦ ᔮᓱᐊ ᓈᓚᒃᑕᐅᓚᐅᖅᐳᖅ ᐊᑕᓂᐅᓪᓗ ᐊᑐᖅᑕᐅᖁᔭᖏᑦ ᒪᓕᒃᑕᐅᓚᐅᖅᐳᑦ ᒨᓯᓯᒃᑯᑦ ᑐᓂᓚᐅᖅᑕᖏᑦ.
10ᐄᓴᕅᓕᒥᐅᓂᓕ ᑍᒪᓐᖓᓂᑦ ᒎᑎᒧᑦ ᐱᔪᖃᓛᖅᑐᒥᒃ ᐅᖃᖅᑎᑕᖃᓚᐅᖅᓯᒪᓐᖏᓚᖅ ᒨᓯᓯᑐᑦ ᑍᒤᑦᑐᒥᒃ; ᐊᑕᓂᐅᑉ ᑮᓇᕐᖕᒥᑦ ᑮᓇᕐᖕᒧᑦ ᐅᖃᖃᑎᒋᖃᑦᑕᓚᐅᕐᖕᒪᒍ. 
11ᒎᑎᒧᓪᓗ ᐱᔪᖃᓛᖅᑐᒥᒃ ᐅᖃᖅᑎᒋᔭᐅᔪᒥᒃ ᑖᑦᓱᒪ ᐊᓯᐊᓂᒃ ᑲᒪᓇᖅᑐᓕᓂᕐᖕᓂᒃ ᓇᓗᓁᒃᑯᑕᕐᖕᓂᒡᓗ ᐱᔪᖃᓚᐅᖅᓯᒪᓐᖏᓚᖅ ᑍᑦᓱᒪᓂ ᐊᑕᓂᐅᑉ ᐱᓇᓱᐊᕐᖕᓂᕆᓚᐅᖅᑕᖓᑎᑐᑦ ᒨᓯᓯᒃᑯᑦ ᐃᑦᔨᑉᑎᒥᐅᑦ ᐊᖓᔪᖅᑳᖅᔪᐊᖓᓐᓄᑦ, ᐊᖓᔪᖅᑳᖁᑎᓕᒫᖏᓐᓄᓪᓗ, ᓄᓇᖁᑎᓕᒫᖓᓄᓪᓗ. 
12ᐊᔪᒐᖃᖏᑦᑐᓕᓂᖅᔪᐊᓂᒡᓗ ᐱᓂᐊᕐᖕᓂᕐᖕᓂᒡᓗ ᑕᑕᓐᓇᖅᑐᓂᒃ ᒨᓯᓯᐅᑉ ᐱᓇᓱᐊᕐᖕᓂᕆᓚᐅᖅᑕᖏᓐᓂᒃ ᐄᓴᕅᓕᒥᐅᑦ ᑕᑯᓐᓇᖅᑎᓪᓗᒋᑦ.
