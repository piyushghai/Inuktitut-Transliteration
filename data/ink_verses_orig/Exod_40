1ᐊᑕᓂᖅ ᐅᖃᖅᐳᖅ ᒨᓯᓯᒧᑦ, 
2“ᑕᖅᑮᑦ ᓯᕗᓪᓕᖅᐹᖓᑕ ᐅᓪᓗᖏᑕ ᓯᕗᓪᓕᖅᐹᖓᓐᓂ ᑐᐱᖅ ᐊᑕᓂᐅᑉ ᓇᔪᒐᒃᓴᖓ ᓇᑉᐸᖅᑕᒃᓴᕆᕙᑦ. 
3ᑕᕝᕗᖓᓗ ᐃᓕᔭᒃᓴᕆᕙᑦ ᐊᖏᕈᑕᐅᓯᒪᔪᖅᑕᓕᐅᑉ ᐃᒃᓯᖅᕕᖁᑎᖓ ᐃᓗᓕᖃᖅᑐᖅ ᐱᖁᔭᓂᒃ ᖁᓕᓂᒃ ᑖᑦᓱᒪᓗ ᐃᒃᓯᖅᕕᐅᑉ ᓯᕗᕌᒍᑦ ᑖᓗᑕᓕᖅᑕᒃᓴᕆᕙᑦ. 
4ᑕᕝᕗᖓ ᐋᖅᑭᒃᓯᔪᒃᓴᐅᒋᕗᑎᑦ ᓵᒥᒃ ᓱᓇᑐᐃᓐᓇᒃᓴᖏᓪᓗ ᐱᖃᓯᐅᑎᓗᒋᑦ. ᓇᓂᕈᐊᖃᖅᕖᓪᓗ ᑕᕝᕗᓐᖓᖅᒥᓗᒋᑦ ᓇᓂᕈᐊᓪᓗ ᓇᓂᕈᐊᖃᖅᕕᖕᓄᑦ ᐃᓕᓗᒋᑦ. 
5ᑐᓂᕐᕈᓯᖅᕕᒃ ᒎᓗ ᑕᕝᕗᓐᖓᖅᑕᒃᓴᕆᒋᕙᑦ ᐃᓯᖅᓗᐊᕐᖕᓂᑎᑦᓯᕕᒃᓴᖅ ᐊᖏᕈᑕᐅᓯᒪᔪᖅᑕᓕᐅᑉ ᐃᒃᓯᖅᕕᐅᑉ ᓯᕗᕌᓄᑦ, ᑐᐱᐅᓪᓗ ᐃᑎᖅᑕᖅᕕᖓᓄᑦ ᑖᓗᑕᒃᓴᖓ ᐃᓕᓗᒍ. 
6ᑐᐱᐅᓪᓗ ᐃᑎᖅᑕᖅᕕᖓᑕ ᑐᑭᐊᓄᑦ ᓯᓚᑖᓄᑦ ᑐᓂᕐᕈᓯᖅᕕᒃ ᐃᑯᐊᓚᑦᓯᕕᒃᓴᖅ ᐋᖅᑭᒃᑕᒃᓴᕆᕙᑦ. 
7ᐴᒍᑕᖅᓗ ᐅᐊᓴᖅᕕᒃᓴᖅ ᐃᒥᕐᖕᒥᒃ ᐃᒻᒥᖅᓗᒍ ᑐᐱᐅᓪᓗ ᑐᓂᕐᕈᓯᖅᕕᐅᓪᓗ ᐊᑯᓐᓂᖓᓄᑦ ᐃᓕᔭᒃᓴᕆᕙᑦ. 
8ᐊᕙᑖᓄᓪᓗ ᑖᓗᑕᖏᑦ ᐋᖅᑭᒃᓗᒋᑦ ᐃᑎᖅᑕᖅᕕᖓᓄᓪᓗ ᑖᓗᑕᖓ ᐋᖅᑭᓪᓗᒍ.
9ᑕᕝᕙ ᑐᐱᖅ ᑐᓂᕐᕈᑎᒋᔭᒃᓴᕆᕙᑦ ᓱᓇᑐᐃᓐᓇᓕᒫᖏᓪᓗ ᒥᖑᐊᖅᓗᒍᓗ ᒥᖑᐊᕈᑎᒃᓴᒧᑦ ᐅᖅᓱᒧᑦ ᐃᑦᔪᕐᖕᓁᑦᑐᒧᑦ, ᑕᕝᕙ ᐃᑦᔪᕐᖕᓁᓕᓂᐊᖅᐳᖅ. 
10ᑭᖑᓂᖓᒍᑦ ᑐᓂᕐᕈᓯᖅᕕᒃ ᐃᑯᐊᓚᑦᓯᕕᒃᓴᖅ ᑐᓂᔭᒃᓴᕆᕙᑦ ᓱᓇᑐᐃᓐᓇᓕᒫᖏᓪᓗ, ᒥᖑᐊᖅᓗᒍ ᐅᖅᓱᒧᑦ, ᑕᕝᕙ ᐊᑕᖏᖅᓗᓂ ᐃᑦᔪᕐᖕᓁᓕᓂᐊᖅᐳᖅ. 
11ᐊᒻᒪᑦᑕᐅᖅ ᐴᒍᑕᖅ ᐅᐊᓴᖅᕕᒃ ᐊᓪᓕᕋᖓᓗ ᐱᖃᓯᐅᑎᓗᒍ ᑍᒫᑦᓮᓐᓇᖅ ᑐᓂᕐᕈᑎᒋᓗᒍ ᒥᖑᐊᖅᓗᒍᓗ ᐃᑦᔪᕐᖕᓁᑎᑕᒃᓴᕆᒋᕙᑦ.
12ᑕᕝᕙ ᐂᕈᓂ ᐃᕐᖕᓂᖏᓪᓗ ᕾᖁᔭᒃᓴᕆᕙᑎᑦ ᑐᐱᐅᑉ ᐃᑎᖅᑕᖅᕕᖓᑕ ᓯᕗᕌᓄᑦ, ᐅᖃᐅᑎᔭᒃᓴᕆᕙᑎᑦ ᑎᒥᓕᒫᒥᖕᓂᒃ ᐅᐊᓴᖁᓗᒋᑦ ᐃᑦᔪᕐᖕᓁᑎᑕᐅᒃᔪᑎᒃᓴᖏᓐᓄᑦ. 
13ᑕᕝᕙ ᐂᕈᓂ ᐊᓐᓄᕌᖅᑎᑕᒃᓴᕆᕙᑦ ᐊᓐᓄᕌᓂᒃ ᐃᑦᔪᕐᖕᓁᑦᑐᓂᒃ, ᒥᖑᐊᖅᓗᒍᓗ ᐅᖅᓱᒧᑦ, ᑕᕝᕙ ᑍᒫᒃ ᐃᑦᔪᕐᖕᓁᑎᑕᒃᓴᕆᕙᑦ, ᐅᕙᓐᓂᒃ ᐱᔨᑦᓯᕈᓐᓇᖁᓪᓗᒍ ᑐᓂᕐᕈᓯᖅᑎᑦᓯᔨᐅᓂᕐᖕᒧᑦ. 
14ᑕᕝᕙ ᐃᕐᖕᓂᖏᑦ ᕾᖁᔭᒃᓴᕆᒋᕙᑎᑦ ᐊᓐᓄᕌᖅᑎᓪᓗᒋᓪᓗ. 
15ᒥᖑᐊᖅᑕᒃᓴᕆᕙᑎᑦ ᑕᕝᕙ, ᐊᑖᑕᖓᑦᑎᑐᑦ, ᐅᕙᓐᓂᒃ ᐱᔨᑦᓯᕈᓐᓇᖁᓪᓗᒋᑦ ᑐᓂᕐᕈᓯᖅᑎᑦᓯᔨᐅᓂᒃᑯᑦ. ᒥᖑᐊᖅᑕᐅᓂᕆᔭᖓᓗ ᑕᒪᓐᓇ ᐊᑑᑎᓂᐊᖅᐳᖅ ᑕᐅᕗᖓᓕᒫᖅ ᑭᖑᕚᖏᓐᓄᑦ ᑎᑭᓪᓗᒍ.”
16ᒨᓯᓯᓗ ᐱᓇᓱᐊᖅᐳᖅ ᐊᑕᓂᐅᑉ ᐱᓇᓱᐊᖅᑕᐅᖁᔭᓕᒫᖏᓐᓂᒃ. 
17ᑕᕝᕙ ᑕᖅᑭᐅᑉ ᓯᕗᓪᓕᖅᐹᑉ ᐅᓪᓗᖏᑕ ᓯᕗᓪᓕᖅᐹᖓᓂ ᐃᑦᔨᑉᑎᒥᑦ ᐊᐅᓪᓚᓚᐅᕐᖕᓂᖏᑕ ᐊᕐᕌᒍᖓᑕ ᐂᑉᐸᕆᓕᖅᑕᖓᓂ, ᐊᑕᓂᐅᑉ ᓇᔪᒐᖓ ᑐᐱᖅ ᓇᑉᐸᖅᑕᐅᕗᖅ. 
18ᒨᓯᓯᐅᑉ ᑐᐱᖅ ᓇᑉᐸᖅᐹ, ᓇᐸᔪᖏᑕ ᑐᓐᖓᕕᖏᑦ ᐋᖅᑭᖄᖅᓗᒋᑦ, ᓯᓇᖅᔪᒃᓯᐅᑎᖏᑦ ᐋᖅᑭᓕᕆᓪᓗᒋᑦ, ᐃᑳᖓᔪᖏᓪᓗ ᐃᓕᐅᕋᖅᓗᖏᑦ, ᓇᐸᔪᖏᓪᓗ ᓇᑉᐸᓕᕆᓪᓗᒋᑦ. 
19ᑕᕝᕙ ᑐᐱᐅᑉ ᓯᓚᑉᐱᐊᖓ ᐃᓯᕕᓕᓚᐅᖅᐹ ᑐᐱᐅᓪᓗ ᓯᓚᓪᓕᖅᐹᒃᓴᖓ ᓯᓚᑉᐱᐊᖅ ᐋᖅᑭᓕᕆᓪᓗᒍ, ᐊᑕᓂᐅᑉ ᑍᒫᒃ ᒨᓯᓯ ᐱᖁᓚᐅᕐᖕᒪᒍ. 
20ᑕᕝᕙ ᐅᔭᕌᒃ ᒪᕐᕉᒃ ᑎᑎᕋᖅᕕᒋᓯᒪᔫᒃ ᐊᖏᕈᑕᐅᓯᒪᔫᑉ ᐃᒃᓯᖅᕕᖁᑎᖓᓄᑦ ᐴᖅᐰᑦ. ᐃᒃᓯᖅᕕᐅᓪᓗ ᐊᑭᕋᐅᑎᒃᓴᖏᒃ ᑕᑭᔪᑯᑖᒃ ᐃᒃᓯᖅᕕᐅᑉ ᐊᑭᕋᐅᓯᖅᕕᖏᓐᓄᑦ ᓱᓪᓗᓕᖕᓄᑦ ᑲᐅᑎᑎᑉᐰᑦ ᐃᒃᓯᖅᕕᒡᓗ ᒪᑐᖓᓄᑦ ᒪᑐᕚ. 
21ᑕᕝᕙ ᐃᒃᓯᖅᕕᒃ ᑐᐱᐅᑉ ᐃᓗᐊᓄᐊᕈᑎᕚ ᐊᕙᑖᒍᓪᓗ ᑖᓗᑕᓕᐅᖅᓗᓂᐅᒃ. ᑕᕝᕙ ᑍᒤᓕᐅᖅᓗᓂᐅᒃ ᐊᖏᕈᑕᐅᓯᒪᔪᖅᑕᓕ ᐃᒃᓯᖅᕕᒃ ᑕᓕᑎᑉᐹ, ᐊᑕᓂᐅᑉ ᑍᒫᒃ ᒨᓯᓯ ᐱᖁᓚᐅᕐᖕᒪᒍ.
22ᑕᕝᕙ ᓵ ᑐᐱᕐᖕᒧᐊᕈᑎᒋᕚ, ᑐᐱᐅᑉ ᐅᓐᓄᐊᓪᓗᐊᖓᑕ ᓇᓛᓄᑦ ᑖᓗᑕᖏᑕ ᓯᓚᑖᓄᑦ, 
23ᑕᕝᕗᖓᓗ ᓂᐊᖂᔭᓂᒃ ᐃᓕᓯᕗᖅ ᐊᑕᓂᕐᖕᒧᑦ ᑐᓂᕐᕈᑕᐅᓯᒪᔪᓂᒃ, ᐊᑕᓂᐅᑉ ᑍᒫᒃ ᒨᓯᓯ ᐱᖁᓚᐅᕐᖕᒪᒍ. 
24ᓇᓂᕈᐊᒃᑯᕕᒡᓗ ᑐᐱᕐᖕᒧᐊᕈᑎᕚ, ᐋᖅᑭᒡᓗᒍᓗ ᑐᐱᐅᑉ ᐅᓪᓗᓪᓗᐊᖓᑕ ᓇᓛᓄᑦ, ᓵᑉ ᐃᓂᖓᑕ ᐊᑭᓪᓗᐊᖓᓄᑦ. 
25ᑕᕝᕙᓂᓗ ᐊᑕᓂᐅᑉ ᓇᔪᒐᖓᓂ ᓇᓂᕈᐊᑦ ᐃᑭᑉᐰᑦ, ᐊᑕᓂᐅᑉ ᑍᒫᒃ ᒨᓯᓯ ᐱᖁᓚᐅᕐᖕᒪᒍ. 
26ᑐᓂᕐᕈᓯᖅᕕᒡᓗ ᒎᓗ ᑐᐱᐅᑉ ᐃᓗᐊᓄᑦ ᐃᓕᒋᕚ, ᑖᓗᑕᐅᑉ ᓯᕗᕌᓄᑦ, 
27ᑕᕝᕙᓂᓗ ᑎᐱᑦᓯᐊᕆᒃᓴᐅᑏᑦ ᐃᓯᖅᓗᐊᕐᖕᓂᑎᑕᒃᓮᑦ ᐃᑯᐊᓪᓚᒃᐰᑦ, ᐊᑕᓂᐅᑉ ᑍᒫᒃ ᒨᓯᓯ ᐱᖁᓚᐅᕐᖕᒪᒍ. 
28ᑐᐱᐅᓪᓗ ᐃᑎᖅᑕᖅᕕᖓᑕ ᑖᓗᑕᖓ ᐋᖅᑭᒃᐹ, 
29ᑕᕝᕙᓂᓗ ᐃᑎᖅᑕᖅᕕᐅᑉ ᑖᓗᑕᖓᑕ ᓯᕗᕌᓂ ᐃᑯᐊᓚᑎᑕᒃᓴᓄᑦ ᑐᓂᕐᕈᓯᖅᕕᒃ ᐋᖅᑭᒃᐹ. ᑕᕝᕙᓂᓗ ᑐᓂᕐᕈᓯᖅᕕᖕᒥ ᐃᑯᐊᓚᑎᑕᒃᓴᒥᒃ ᑐᓂᕐᕈᓯᖅᐳᖅ ᓂᕿᒃᓴᓂᒡᓗ ᑐᓂᕐᕈᓯᕆᓪᓗᓂ, ᐊᑕᓂᐅᑉ ᑍᒫᒃ ᒨᓯᓯ ᐱᖁᓚᐅᕐᖕᒪᒍ. 
30ᐴᒍᑕᐅᔭᖅᓗ ᐅᐊᓴᖅᕕᒃᓴᖅ ᑐᐱᐅᓪᓗ ᑐᓂᕐᕈᓯᖅᕕᐅᓪᓗ ᐊᑯᓐᓂᖓᓄᑦ ᐋᖅᑭᒃᑭᕚ, ᐃᒥᕐᖕᒥᒡᓗ ᐃᒻᒥᖅᓗᓂᐅᒃ. 
31ᑖᑦᓱᒧᖓᓗ ᒨᓯᓯ ᐂᕈᓂᓗ ᐃᕐᖕᓂᖏᓪᓗ ᐊᒡᒐᖕᒥᖕᓂᒃ ᐃᑎᒐᖕᒥᖕᓂᒡᓗ ᐅᐊᓴᖅᐳᑦ; 
32ᑐᐱᕐᖕᒧᓪᓗ ᐃᑎᕐᖕᓂᐊᑐᐊᕈᑎᒃ, ᑐᓂᕐᕈᓯᖅᕕᖕᒧᐊᕐᖕᓂᐊᑐᐊᕈᑎᒡᓗ, ᐅᐊᓴᖃᑦᑕᖅᐳᑦ; ᐊᑕᓂᐅᑉ ᒨᓯᓯ ᑍᒫᒃ ᐱᖁᓚᐅᕐᖕᒪᒍ. 
33ᑕᕝᕙ ᑐᐱᐅᑉ ᑐᓂᕐᕈᓯᖅᕕᐅᓪᓗ ᓯᓚᑖᒍᑦ ᐊᕙᓗᓕᐅᕆᕚ, ᑕᒪᑐᒪᓗ ᑐᐱᐅᑉ ᐊᕙᓗᐊᑕ ᐃᑎᖅᑕᖅᕕᖓᑕ ᑖᓗᑕᒃᓴᖓᓂ ᐋᖅᑭᒃᓯᒋᕗᖅ. ᑕᕝᕙ ᒨᓯᓯᐅᑉ ᐱᓇᓱᐊᕆᐊᓕᓕᒫᓂ ᐱᔭᕇᖅᐰᑦ.
34ᑕᕝᕙ ᑐᐱᖅ ᓄᕗᔭᐅᑉ ᐅᓕᒃᐹ ᐊᑕᓂᐅᓪᓗ ᓇᔫᑎᓂᖓᑕ ᖃᐅᒪᓂᖓᓄᑦ ᑐᐱᐅᑉ ᐃᓗᐊ ᓇᔪᖅᑕᐅᓕᖅᐳᖅ. 
35ᒨᓯᓯᓗ ᑐᐱᐅᑉ ᐃᓗᐊᓄᐊᕆᐊᒃᓴᖅ ᐊᔪᓕᖅᐳᖅ, ᓄᕗᔭᒧᑦ ᓇᔪᖅᑕᐅᓕᕐᖕᒪᑦ, ᐊᑕᓂᐅᓪᓗ ᓂᖅᑐᕐᖕᓇᕐᖕᓂᖅᔪᐊᖓᑕ ᑐᐱᖅ ᓇᔪᓕᕐᖕᒪᒍ. 
36ᑍᒫᓐᖓᓕᒫᖅᓗ ᐄᓴᕅᓕᒥᐅᑦ ᐃᖏᕐᕋᓂᓕᒫᖏᓐᓂ, ᓄᕗᔭ ᑐᐱᕐᖕᒥᑦ ᖃᖓᑦᑕᑐᐊᕌᖓᑦ ᑭᓯᐊᓂ, ᐄᓴᕅᓕᒥᐅᑦ ᐃᓄᖏᑦ ᑕᖕᒫᖅᓯᒪᕕᖕᒥᓐᓂᑦ ᓅᓕᖅᐸᓚᐅᖅᐳᑦ. 
37ᓄᕗᔭᐅᑉ ᖁᒻᒧᐊᓚᐅᖏᓐᓂᓕᒫᖓᓂ, ᑕᖕᒫᖅᓯᒪᕕᖕᒥᖕᓂᑦ ᐃᖏᕐᕋᓯᕙᓚᐅᓐᖏᓚᑦ. 
38ᑍᒫᓐᖓᓪᓕ ᐃᖏᕐᕋᓂᓕᒫᖏᓐᓂ ᐊᑕᓂᐅᑉ ᓄᕗᔭᖁᑎᖓ ᐅᓪᓗᒃᑯᑦ ᑐᐱᐅᑉ ᖁᓛᓃᑉᐸᓚᐅᖅᐳᖅ, ᐅᓐᓄᒃᑯᓪᓕ ᐃᑯᒪᐅᓕᖃᑦᑕᖅᓗᓂ, ᐄᓴᕅᓕᒥᐅᓕᒫᓂᑦ ᑕᑯᔭᐅᖃᑦᑕᓚᐅᖅᐳᖅ.
