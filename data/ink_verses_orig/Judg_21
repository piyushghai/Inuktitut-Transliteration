1ᐄᓴᕅᓕᒥᐅᑦ ᑲᑎᒐᒥᒃ ᒥᔅᐸᒥ, ᐊᖏᕈᑎᖃᒻᒪᕆᓚᐅᖅᐳᑦ ᐊᑕᓂᕐᖕᒧᑦ ᐃᒫᒃ, “ᓇᓕᖅᐳᓪᓘᓐᓃᑦ ᐱᑦᔭᒥᓂᐅᑉ ᑭᖑᕚᖏᓐᓂᒃ ᓄᓕᐊᓂᒃᑎᑦᓯᓂᐊᕈᓐᓃᖅᐳᒍᑦ ᐸᓂᑎᓂᒃ.” 
2ᑍᒤᒻᒪᑦ ᐄᓴᕅᓕᒥᐅᑦ ᐃᓄᒋᐊᒃᑐᖅᔪᐊᑦ ᐱᑎᓕᒧᐊᓚᐅᖅᐳᑦ ᑍᑲᓂᓗ ᐃᒃᓯᕙᓪᓗᑎᒃ ᒎᑎᐅᑉ ᓵᖓᓂ ᐅᓐᓄᒧᑦ ᑎᑭᓪᓗᒍ. ᓂᐱᖅᑯᖅᑐᒻᒪᕆᒃᓗᑎᒃ ᕿᐊᓚᐅᖅᐳᑦ: 
3ᐃᒫᒃ ᐅᖃᖅᓗᑎᒃ, “ᐊᑕᓃᖅ ᐄᓴᕅᓕᐅᑉ ᒎᑎᖓ, ᓱᖕᒪᑦ ᑍᒤᑉᐹ? ᐄᓴᕅᓕᒥ? ᓱᖕᒪᑦ ᐄᓴᕅᓕᐅᑉ ᑭᖑᕚᖏᑦ ᐊᑕᐅᓰᓂᒃ ᐃᓚᑰᓂᐊᓕᖅᐸᑦ?” 
4ᖃᐅᑎᓪᓗᒍ ᐅᓪᓛᒻᒪᕆᒃᑯᑦ ᐃᓄᒋᐊᒃᑐᖅᔪᐊᑦ ᒪᑭᑉᐳᑦ, ᑐᓂᕐᕈᓯᖅᕕᓕᐅᖅᓗᑎᒃ, ᑐᓂᕐᕈᓯᖅᓗᑎᒡᓗ ᐃᑯᐊᓚᑎᑦᓯᓂᒃᑯᑦ ᐃᓚᒌᑦᓯᐊᕐᖕᓂᕐᖕᒧᓪᓗ ᑐᓂᕐᕈᑎᓂᒃ. 
5ᐃᓄᒋᐊᒃᑐᖅᔪᐊᓪᓗ ᐊᐱᕆᕗᑦ, “ᓇᓪᓕᖐᑦ ᐃᓚᒌᑦ ᐄᓴᕅᓕᒥᐅᑦ ᑭᖑᕚᖏᓐᓂ ᑲᑎᖃᑕᐅᔭᖅᑐᓛᓐᖏᓛᑦ ᐊᑕᓂᐅᑉ ᓵᖓᓂ ᒥᔅᐸᒥ?” ᐊᖏᕈᑎᖃᒻᒪᕆᓚᐅᕋᒥᒃ ᒥᔅᐸᒧᑦ, ᑲᑎᒋᐊᖅᑐᖏᑦᑐᑦ ᐱᓪᓗᒋᑦ, ᑐᖁᑕᒃᓴᐅᓂᖏᓐᓂᒃ. ᐅᖃᖅᓗᑎᒃ, “ᑲᑎᖃᑕᐅᖏᑦᑐᑦ ᑐᖁᑕᒃᓴᐅᕗᑦ.” 
6ᐄᓴᕅᓕᒥᐅᑦ ᐃᓄᒋᐊᒃᑐᖅᔪᐊᑦ ᐅᒡᒍᐊᓕᓚᐅᖅᐳᑦ ᖃᑕᓐᖑᑎᑎᒃ ᐱᑦᔭᒥᓂᐅᑉ ᑭᖑᕚᖏᑦ ᐱᓪᓗᒋᑦ ᐅᖃᖅᓗᑎᒡᓗ, “ᐅᓪᓗᒥ ᐄᓴᕅᓕᐅᑉ ᑭᖑᕚᖏᑕ ᐃᓚᖓᓐᓂᒃ ᐊᑕᐅᓰᓂᒃ ᐊᓯᐅᔨᕗᒍᑦ, 
7ᖃᓄᖅᓕ ᐱᓂᐊᓕᖅᐱᑕ ᐊᖑᑎᑦ ᓄᓕᐊᖅᑖᖁᓪᓗᒋᑦ ᐱᑦᔭᒥᓂᐅᑉ ᑭᖑᕚᖏᓐᓂ ᐊᒥᐊᑰᔪᑦ? ᐊᖏᒻᒪᕆᓚᐅᕋᑦᑕ ᐊᑕᓂᕐᖕᒧᑦ ᐸᓂᑦᑎᓐᓂᒃ ᑐᓂᓯᔪᒪᓇᑕ ᑖᒃᑯᓄᖓ.”
8ᐊᐱᖅᓱᕋᒥᒡᓗ ᐅᖃᖅᓗᑎᒃ, “ᑭᖑᕚᕇᑦ ᓇᓪᓕᖏᑦ ᐄᓴᕅᓕᒥᐅᑦ ᑲᑎᒋᐊᖅᑐᓚᐅᓐᖏᓚᑦ ᒥᔅᐸᒧᑦ?” ᖃᐅᔨᕗᓪᓗ ᔭᐲᓯ ᒋᓕᐊᑎᒥᐅᓂᒃ ᐃᓚᐅᔪᖃᖏᓐᓂᖓᓂᒃ, 
9ᐃᓄᒋᐊᒃᑐᖅᔪᐊᓪᓗ ᖃᐅᔨᓴᖅᑎᑕᐅᖕᒪᑕ, ᔭᐲᓯ ᒋᓕᐊᑎᒥᐅᑦ ᑕᒫᓃᑦᑐᖃᓐᖏᓚᑦ. 
10ᐃᓄᒋᐊᒃᑐᖅᔪᐊᑦ ᑎᓕᓯᓚᐅᖅᐳᑦ 12,000-ᓂᒃ ᐊᖑᑎᓂᒃ, ᓯᕘᕋᖏᓐᓂᖅᐹᓂᒃ ᐃᒫᒃ ᐱᖁᓪᓗᒋᑦ, “ᔭᐲᓯ-ᒋᓖᑎᒥᐅᑦ ᑐᖁᕋᕆᐊᖅᑐᓕᖅᓯᐅᒃ ᐊᕐᖕᓁᓪᓗ ᕿᑐᕐᖓᖏᓪᓗ ᒥᑭᔪᑦ ᐱᖃᓯᐅᑎᓗᒋᑦ. 
11ᐃᒫᒃ ᐱᓂᐊᖅᐳᓯ, ᐊᖑᑎᓕᒫᑦ ᐊᕐᖕᓇᓕᒫᓪᓗ ᐊᖑᑎᓂᒃ ᐃᓐᓇᖓᖃᑎᖃᖅᓯᒪᔪᑦ ᓄᖑᓪᓗᒋᑦ ᑐᖁᕋᕐᖕᓂᐊᖅᐸᓯ.” 
12ᓇᓂᓯᓚᐅᖅᐳᓪᓗ ᐅᐃᒐᓱᖕᓂᒃ 400-ᓂᒃ ᐊᖑᒻᒧᑦ ᐊᒃᑐᖅᑕᐅᓚᐅᖅᓯᒪᖏᑦᑐᓂᒃ ᔭᐲᓯ-ᒋᓖᑎᒥᐅᑦ ᐃᓄᖏᓐᓂᑦ; ᑖᒃᑯᐊᓗ ᐋᑉᐰᑦ ᑕᖕᒫᖅᓯᒪᕕᖕᒥᓄᑦ ᓮᓗᐊᒧᑦ, ᑬᓇᓂᐅᑉ ᓄᓇᖓᓃᑦᑐᒧᑦ.
13ᑕᕝᕙ ᐃᓄᒋᐊᒃᑐᖅᔪᐊᑦ ᑎᓕᓯᕗᑦ ᑐᓴᖅᑎᑦᓯᖁᔨᓪᓗᑎᒃ ᐱᑦᔭᒥᓂᐅᑉ ᑭᖑᕚᖏᓐᓂᒃ ᕆᒪᓐᒥ ᕾᖅᑐᒦᑦᑐᓂᒃ, ᐅᓇᑕᕈᒪᔪᓐᓃᕐᖕᓂᕐᖕᒥᒃ ᐅᖃᐅᑎᓪᓗᒋᑦ. 
14ᐱᑦᔭᒥᓂᐅᑉ ᑭᖑᕚᖏᑦ ᑍᑦᓱᒪᓂ ᐅᑎᓚᐅᖅᐳᑦ; ᑐᓂᓯᕕᐅᓪᓗᑎᒡᓗ ᐊᕐᖕᓇᓂᒃ ᔭᐲᓯ-ᒋᓖᑎᒥᑦ ᐱᔭᐅᔪᕕᓂᕐᖕᓂᒃ ᑐᖁᓚᐅᓐᖏᑕᒥᖕᓂᑦ; ᑖᒃᑯᐊ ᑭᓯᐊᓂ ᐊᒥᒐᓚᐅᖅᐳᑦ.
15ᐃᓄᐃᑦ ᐅᒡᒍᐊᕈᑎᖃᓕᓚᐅᖅᐳᑦ ᐱᑦᔭᒥᓂᐅᑉ ᑭᖑᕚᖏᓐᓂᒃ ᐊᑕᓂᐅᑉ ᐃᓚᑯᓐᖑᖅᑎᓚᐅᕐᖕᒪᒋᑦ ᐄᓴᕅᓕᒥᐅᑦ ᑭᖑᕚᖑᖃᑎᒌᖕᓂᖏᑦ. 
16ᐃᓄᖕᓄᑦ ᐊᖓᔪᖅᑳᖑᔪᑦ ᐅᖃᖅᐳᑦ, “ᖃᓄᖅᓕ ᐱᓂᐊᓕᖅᐱᑕ ᐊᒥᐊᒃᑯᑦ ᓄᓕᐊᒃᓴᖏᓐᓂᒃ, ᐱᑦᔭᒥᓂᐅᑉ ᑭᖑᕚᖏᓐᓂ ᐊᕐᖕᓁᑦ ᓄᖑᑕᐅᓚᐅᕐᖕᒪᑕ?” 
17ᐅᖃᖅᓗᑎᒡᓗ, “ᐱᑦᔭᒥᓂᐅᑉ ᑭᖑᕚᖏᑕ ᐊᒥᐊᒃᑯᖏᑦ ᓄᓇᒥᒃ ᑭᖑᕐᖑᑦᔨᔭᕆᐊᖃᖅᐳᑦ, ᑭᖑᕚᖑᖃᑎᒌᑦ ᐄᓴᕅᓕᒥᐅᓂᑦ ᐱᑕᖃᕈᓐᓃᕆᐊᖃᖏᒻᒪᑕ, 
18ᑭᓯᐊᓂ ᓄᓕᐊᖅᑖᖅᑎᑦᓱᓐᓇᖏᓐᓇᑦᑎᒍ ᐸᓂᑦᑎᓐᓂᒃ.” ᐄᓴᕅᓕᒥᐅᑦ ᐃᓄᒋᐊᒃᑐᖅᔪᐊᑦ ᐊᖏᖃᑎᒌᒍᑎᓕᐅᓚᐅᕐᖕᒪᑕ, “ᓇᕐᕈᓇᖅᓯᑎᑕᐅᓕ ᓇᓪᓕᐊᑦ ᐸᓂᒥᓂᑦ ᓄᓕᐊᖅᑖᖅᑎᑦᓯᔪᖅ ᐱᑦᔭᒥᓂᐅᑉ ᑭᖑᕚᖏᓐᓂᒃ.”
19ᐅᖃᓚᐅᖅᐳᑦ, “ᑕᑯᒋᑦ, ᐊᕐᕌᒍᑕᒫᑦ ᓇᓪᓕᐅᓐᓂᖅᓯᐅᕐᖕᓂᖃᖅᐳᖅ ᐊᑕᓂᕐᖕᒧᑦ ᓮᓗᐊᒥ, ᓮᓗᐊ ᐱᑎᓕᐅᑉ ᐅᓪᓗᓪᓗᐊᑉ ᑕᕐᕋᓕᓂᖓᓃᓚᐅᖅᐳᖅ, ᓕᐳᓇᐅᑉ ᓯᕿᓂᖓᓃᑦᑐᖅ, ᐊᖅᑯᑎᐅᓪᓗ ᐱᑎᓕᐅᓪᓗ ᓯᑭᒻᒥᐅᓪᓗ ᐊᑯᓐᓂᖓᓃᑦᑐᖅ, ᓕᐳᓇᐅᑉ ᑭᑖᓂ.” 
20ᐱᖁᔨᓚᐅᖅᐳᓪᓗ ᐱᑦᔭᒥᓂᐅᑉ ᑭᖑᕚᖏᓐᓂᒃ, “ᐂᓕᕆᑦᓯ ᐃᔨᖅᓗᓯᓗ ᐱᕈᖅᓰᕕᖏᓐᓂ ᕔᓂᓕᐅᖅᕕᖕᓂ. 
21ᖃᐅᔨᓴᖅᓗᓯᓗ ᐊᕐᖕᓁᑦ ᓮᓗᐊᒥᑦ ᐊᓂᒃᐸᑕ ᑖᓂᓯᖅᓗᑎᒃ ᓇᓪᓕᐅᓐᓂᖅᓯᐅᖅᕕᖕᒥ, ᑕᕝᕙᓐᖓᑦ ᐊᓂᓗᓯ ᐱᕈᖅᓰᕕᖕᓂᑦ ᕔᓂᓕᐅᖅᕕᖕᓂᑦ, ᐃᓘᓐᓇᓯ ᑎᒍᓯᓗᓯ ᐊᕐᖕᓇᓂᒃ ᓄᓕᐊᒃᓴᑦᓯᓐᓂᒃ ᐅᑎᖃᑎᒋᓗᒋᓪᓗ ᐱᑦᔭᒥᓂᐅᑉ ᑭᖑᕚᖏᑕ ᓄᓇᖁᑎᖓᓐᓄᑦ. 
22ᐊᑖᑕᒃᑯᖏᑦ, ᐊᓂᖏᓪᓘᓐᓃᑦ ᖁᕕᐊᓱᖏᓪᓗᑎᒃ ᕾᒃᐸᑕ ᐅᕙᑦᑎᓐᓄᑦ, ᐅᖃᐅᑎᓂᐊᖅᐸᕗᑦ, ‘ᐱᑦᓯᐊᖅᕕᒋᓗᑕ ᐃᑲᔪᓚᐅᖅᑎᒍᑦ, ᐅᓇᑕᕐᖕᓂᒃᑯᑦ ᓄᓕᐊᒃᓴᖏᓐᓂᒃ ᐱᓚᐅᖏᓐᓇᑦᑕ, ᐸᓯᔭᒃᓴᐅᓐᖏᓚᓯ, ᐸᓂᓯ ᑐᓂᓚᐅᖏᓐᓇᑦᓯᐅᒃ ᑖᒃᑯᓄᖓ.’”
23ᐱᑦᔭᒥᓂᐅᑉ ᑭᖑᕚᖏᑦ ᑍᒫᒃ ᐱᓇᓱᐊᓚᐅᖅᐳᑦ; ᐃᓘᓐᓇᑎᒃ ᓄᓕᐊᒃᓴᖅᑖᓚᐅᖅᐳᑦ ᐊᕐᖕᓇᓂᑦ ᑕᓂᓯᓚᐅᖅᑐᓂᒃ ᓮᓘᒥ ᐊᐅᓪᓚᐅᑎᓪᓗᒋᓪᓗ. ᐅᑎᓚᐅᖅᐳᓪᓗ ᓄᓇᒥᖕᓄᑦ, ᓄᓇᓕᒥᖕᓂᓗ ᐃᒡᓗᒐᓴᒡᔪᐊᓕᐅᓚᐅᖅᐳᑦ, ᓄᓇᖃᓕᖅᓗᑎᒡᓗ. 
24ᑍᑦᓱᒪᓂᑦᓮᓐᓇᖅ ᐄᓴᕅᓕᒥᐅᑦ ᑕᕝᕙᓐᖓᑦ ᐊᐅᓪᓚᓚᐅᖅᐳᑦ, ᐃᓘᓐᓇᑎᒡᓗ ᐃᓚᒥᖕᓄᑦ ᑭᖑᕚᖑᖃᑎᒥᖕᓄᑦ ᐅᑎᖅᐳᑦ ᓇᖕᒥᓂᖁᑎᒥᖕᓄᑦ.
25ᐅᓪᓗᓂ ᑍᒃᑯᓇᓂ ᐊᖓᔪᖅᑳᖅᔪᐊᖃᓚᐅᖏᒪ ᐄᓴᕅᓕᒥᐅᓂ; ᐃᓘᓐᓇᑎᒡᓗ ᐊᑐᕈᒪᔭᒥᖕᓂᒃ ᓈᒻᒪᒐᓱᒋᔭᒥᖕᓂᒡᓗ ᐊᑐᓚᐅᖅᐳᑦ.
