1ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᑦ ᐱᓇᓱᐊᖅᑎᒌᖃᑦᑕᖅᑐᑦ ᐃᓔᓴᒧᑦ ᐅᖃᓕᖅᐳᑦ, “ᑕᑯᒋᓪᓕ, ᐅᓇ ᑲᑎᒪᕕᒋᕙᒃᑕᕗᑦ ᒥᑭᓗᐊᖃᑦᑕᓕᕐᖕᒪᑦ ᐅᕙᑦᑎᓐᓄᑦ. 
2ᔪᐊᕐᑕᓂᒧᓐᖓᐅᔪᒪᒐᓗᐊᕋᑦᑕ ᐃᓘᓐᓇᑕ ᐊᑐᓂᑦ ᓇᐹᖅᑐᓂᒃ ᓇᑲᑎᕆᓗᑕ ᐃᓂᒋᖃᑦᑕᕐᖕᓂᐊᖅᑕᑦᑎᓐᓂᒃ ᐃᒡᓗᓕᐅᕈᒪᓕᕋᑦᑕ.” ᐃᓔᓴᐅᑉ ᑭᐅᕔᑦ, “ᐊᑏ.” 
3ᐃᓚᖓᑦᑕ ᐃᓔᓴ ᐊᐱᕆᕚ, “ᐱᖃᑕᐅᔪᓐᓇᖅᐲᑦ? ᐅᕙᑦᑎᓐᓄᑦ.” ᐃᓔᓴᐅᑉ ᑭᐅᕚ, “ᒪᓕᒍᓐᓇᖅᑐᖓ.” 
4ᑕᕝᕙ ᐱᖃᑕᐅᓪᓗᓂ ᑰᖕᒧᑦ ᔪᐊᕐᑕᓂᒧᐊᕋᒥᒃ ᓇᐹᖅᑐᓂᒃ ᓇᑲᑎᕆᓕᖅᐳᑦ. 
5ᓇᑲᑎᕆᓕᖅᓗᑎᒃ ᓇᐹᖅᑐᓂᒃ ᐃᓚᖓᑦᑕ ᐅᓕᒪᐅᑎᖓᑕ ᓂᐊᖁᖓ ᐲᕐᖕᒪᑦ ᐃᒫᓄᑦ ᑭᕕᔨᐊᕆᕙ, ᕾᒐᓛᖅᓗᓂ ᐅᖃᖅᐳᖅ, “ᐊᖓᔪᖅᑳᒃ, ᐊᑐᖅᑐᐊᑐᐃᓐᓇᖅᑕᕅᓐᓇ.” 
6ᒎᑎᐅᑉ ᐃᓄᖁᑎᖓᑕ ᐊᐱᕆᕚ, “ᓇᒧᑦ ᑭᕕᔨᐊᕆᒐᕕᐅᒃ?” ᑕᑯᑎᑉᐹᓗ ᐅᓕᒪᐅᑎᐅᑉ ᑭᕕᕕᒋᔭᖓᓂᒃ, ᐃᓔᓴ ᕿᔪᑯᓗᖕᒥᒃ ᓇᑲᑦᓯᓪᓗᓂ ᑭᕕᕕᐅᕋᑖᖅᑑᑉ ᓇᓛᓄᑦ ᐃᒋᑉᐹ, ᐊᑯᓂᐅᖏᑦᑐᖅ ᐅᓕᒪᐅᑦ ᐳᒃᑕᓪᓚᖅᐳᖅ. 
7ᐃᓔᓴᐅᑉ ᐅᖃᐅᑎᕚ, “ᑎᒍᓕᕈᒃ.” ᑎᑭᐅᑦᔪᖅᓗᓂ ᑕᕝᕙ ᑎᒍᕚ.
8ᓯᕆᐊᒥᐅᑦ ᐊᖓᔪᖅᑳᖅᔪᐊᖓ ᐅᓇᑕᕐᖕᓂᖅᔪᐊᖃᖅᑎᓪᓗᒍ ᐄᓴᕅᓕᒥᐅᓂᒃ, ᐅᓇᑕᖅᑎᖁᑎᒥᓄᑦ ᐊᖓᔪᖅᑳᑦ ᐃᓱᒪᓯᐅᖃᑎᒋᓚᐅᖅᓗᓂᒋᑦ ᐃᓂᒋᔪᒪᔭᒥᖕᓄᑦ ᑕᖕᒫᖅᑎᖅᐳᑦ. 
9ᐃᓔᓴ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓᑦ ᐅᖃᐅᑦᔭᐅᒃᑲᖅᐹ, “ᖃᐅᔨᒪᑦᓯᐊᕆᑦᓯ ᒪᐅᓈᖅᑍᓕᓗᓯ ᓯᕆᐊᒥᐅᑦ ᑕᐅᓄᓐᖓᕐᖕᓂᐊᕐᖕᒪᑕ.” 
10ᑍᒤᒻᒪᑦ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓ ᑐᓴᖅᑎᑦᓯᔨᒥᓂᒃ ᑎᓕᓯᕗᖅ ᑍᒃᑯᐊ ᐅᓇᑕᖅᑎᖁᑎᖏᑦ ᓯᕆᐊᒥᐅᑦ ᑕᖕᒫᖅᓯᒪᕕᖓᑕ ᖃᓂᒋᔭᖓᓃᑦᑐᑦ ᐅᑦᔨᖅᓱᑦᓯᐊᖁᓪᓗᒋᑦ ᑎᖅᓕᓈᖅᑕᐅᖁᓇᒋᑦ, ᑕᒪᓐᓇᓗ ᓯᕆᐊᒥᐅᑦ ᖃᐅᔨᔭᐅᑦᑍᓕᓂᕆᖃᑦᑕᖅᑕᖓᑦ ᖃᐅᔨᔭᐅᖃᑦᑕᓚᐅᖅᐳᖅ ᐊᑕᐅᓯᐊᑐᐃᓐᓇᕋᓂ ᒪᕐᕈᐃᖅᓱᑐᐃᓐᓇᕋᓂᓗ. 
11ᑕᕝᕙ ᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦ ᓂᓐᖓᒃᐳᖅ ᑎᖅᓕᓈᖅᓯᓇᓱᒃᑲᓗᐊᖅᓗᑎᒃ ᖃᐅᔨᔭᐅᑐᐃᓐᓇᖃᑦᑕᓕᕋᒥᒃ; ᐊᖓᔪᖅᑳᖁᑎᓂ ᑲᑎᑎᓪᓗᓂᒋᑦ ᐊᐱᖅᓱᖅᐰᑦ, “ᓇᓕᖅᓰᓐᓇ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓᓐᓂᒃ ᐃᑲᔪᖃᑦᑕᖅᐸ?” 
12ᐊᖓᔪᖅᑳᖁᑎᖓᑦᑕ ᐃᓚᖓᑦ ᑭᐅᕗᖅ, “ᓇᓪᓕᑦᑎᓐᓂᐅᖏᑦᑐᖅ, ᐊᑕᓂᕋ ᐊᖓᔪᖅᑳᖅᔪᐊᖅ! ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ ᐃᓔᓴ ᐅᓂᒃᑲᐅᑦᔨᖃᑦᑕᖅᐳᖅ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓᓐᓂᒃ, ᓯᓂᒃᕕᖃᖅᕕᖕᓂ ᐅᖃᖅᑕᑎᑦ ᐊᒡᓛᑦ ᖃᐅᔨᒪᖃᑦᑕᖅᐰᑦ.” 
13ᐊᖓᔪᖅᑳᖅᔪᐊᖓᑦ ᐅᖃᖅᐳᖅ, “ᓇᓃᒻᒪᖔᑦ ᕿᓂᕆᐊᓚᐅᖅᓯᐅᒃ ᑎᒍᔭᐅᑎᓚᐅᕐᖕᓂᐊᕋᒃᑯ.” ᐅᖃᐅᑎᔭᐅᕗᖅ, ᓄᓇᓕᖕᓂ ᑑᑖᓂᒦᓐᓂᖓᓂᒃ. 
14ᐅᓇᑕᖅᑎᖁᑎᒥᓂᒃ ᐅᓄᖅᑐᓂᒃ ᕿᓂᕆᐊᖅᑎᑦᓯᕗᖅ ᕿᒧᒃᓯᐅᑎᒃᑰᖅᑐᓂᒃ ᕿᒥᖅᔪᐊᑎᒎᖅᑐᓂᒡᓗ ᐅᓐᓄᐊᓐᖑᖅᑎᓪᓗᒍ ᓄᓇᓕᖕᓄᑦ ᑎᑭᓐᓇᒥᒃ ᓄᓇᓕᒃ ᐊᕙᑕᖏᖅᐹᑦ. 
15ᒎᑎᐅᑉ ᐃᓄᖁᑎᖓᑕ ᐃᑲᔪᖅᑎᖓ ᐅᓪᓛᒻᒪᕆᒃᑯᑦ ᐊᓂᒐᒥ, ᑕᑯᓕᖅᐳᖅ, ᐅᓇᑕᖅᑐᒃᓴᓄᑦ ᕿᒥᖅᔪᐊᒦᑦᑐᓄᑦ ᕿᒧᒃᓯᐅᑎᒥᑦᑐᓄᓪᓗ ᓄᓇᖓᑦ ᐅᖓᓗᔭᐅᓯᒪᑦᓯᐊᕐᖕᓂᖓᓂᒃ. ᐱᔨ ᐅᖃᖅᐳᖅ, “ᐊᖓᔪᖅᑳᒃ ᖃᓄᖅᓕ ᐱᓂᐊᓕᖅᐱᑖ?” 
16ᒎᑎᐅᑉ ᐃᓄᖁᑎᖓ ᐅᖃᖅᐳᖅ, “ᑲᑉᐱᐊᓱᖏᓪᓗᑎᑦ, ᑍᒃᑯᓇᖓᑦ ᐅᓄᕐᖕᓂᖅᓴᓂᒃ ᐃᓚᖃᖅᐳᒍᑦ.” 
17ᐃᓔᓴ ᑐᒃᓯᐊᖅᐳᖅ, “ᐊᑕᓃᖅ ᐃᔨᖏᒃ ᐅᐃᑎᓚᐅᒃᑭᒃ ᑕᑯᓂᐊᕐᖕᒪᑦ.” ᑕᑉᕙ ᐊᑕᓂᐅᑉ ᐃᓅᓱᒃᑑᑉ ᐃᔨᖏᒃ ᐅᐃᑎᑉᐹᒃ, ᑕᑯᓪᓗᓂᓗ, ᐱᖑᐃᑦ ᓯᕕᖓᓂᖏᑦ ᓈᓯᒪᔪᑦ ᕿᒻᒥᖅᔪᐊᓕᔭᖅᑐᓂᒃ ᕿᒧᒃᓯᐅᓯᔭᖅᑐᓂᒡᓗ ᐃᑯᐊᓚᔪᓂᒃ ᐊᕙᓗᓯᓯᒪᑦᓯᐊᕐᖕᒥᔪᓂᒃ ᐃᓔᓴᐅᑉ ᓇᔪᖅᑕᖓᓂᒃ. 
18ᓯᕆᐊᒥᐅᑦ ᐅᓇᑕᖅᑎᖁᑎᖏᑦ ᕾᒋᐊᓯᖕᒪᑕ, ᐃᓔᓴ ᑐᒃᓯᐊᖅᐳᖅ, “ᐊᑕᓃᖅ ᐅᑯᐊ ᐃᓄᐃᑦ ᐱᒋᐊᓚᐅᒃᑭᑦ, ᑐᒃᓯᐊᕐᕕᒋᕙᒋᑦ, ᑕᐅᑐᒍᓐᓃᖅᑎᓪᓗᒋᑦ.” ᐊᑕᓂᐅᑉ ᐱᒋᐊᖅᐰᑦ ᑕᐅᑐᒍᓐᓃᖅᑎᑕᐅᕗᓪᓗ ᐃᓔᓴᐅᑉ ᑐᒃᓯᐊᕐᖕᓂᖓ ᒪᓕᒃᓗᒍ. 
19ᐃᓔᓴᐅᑉ ᐅᐸᒡᓗᓂᒋᑦ ᐅᖃᐅᑎᕔᑦ, “ᐊᖅᑯᑎᒃᑯᑦ ᐊᑐᕐᖕᓂᐊᓐᖏᑕᑦᓯᒎᕐᖕᓂᕋᑦᓯ ᓄᓇᓖᑦ ᐅᑯᐊ ᐅᐸᒐᓱᐊᖅᑕᓯ ᑖᒃᑯᐊᖑᖏᒻᒪᑕ, ᒪᓕᓕᖅᓯᓐᖓ ᐊᖑᒻᒧᑦ ᕿᓂᖅᑕᑦᓯᓐᓄᑦ ᐂᑎᓐᓂᐊᕋᑦᓯ.” ᑕᕝᕙ ᓴᒥᐊᕆᐊᒧᑦ ᐂᑎᑉᐰᑦ. 
20ᓴᒥᐊᕆᐊ ᐃᒡᓗᒐᓴᒡᔪᐊᖏᓐᓄᑦ ᐃᑎᕋᒥᒃ, ᐃᓔᓴ ᑐᒃᓯᐊᕆᕗᖅ, “ᐊᑕᓃᖅ ᐃᔨᖏᑦ ᐅᐃᑎᓚᐅᕐᖕᒥᒃᑭᑦ ᑕᑯᓂᐊᕐᖕᒪᑕ.” ᑕᑉᕙ ᐊᑕᓂᐅᑉ ᐃᔨᖏᑦ ᐅᐃᑎᑉᐰᑦ ᑕᑯᓪᓗᑎᒃᓗ, ᑖᒃᑯᐊᓗ ᖃᐅᔨᓕᖅᐳᑦ ᓴᒥᐊᕆᐊᒥᐅᑦ ᐃᒡᓗᒐᓴᖏᑦᑕ ᐃᓗᐊᓃᓕᕐᖕᓂᕐᖕᒥᖕᓂᒃ. 
21ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓᑦᑕ ᓯᕆᐊᒥᐅᑦ ᐅᓇᑕᖅᑎᖏᑦ ᑕᑯᓕᕋᒥᒋᑦ ᐃᓔᓴ ᐊᐱᕆᖃᑦᑕᓕᖅᐹᑦ, “ᐊᑖᑕᒃ ᑐᖁᕋᓕᖅᓚᒃᑳ? ᑐᖁᕋᓕᖅᓚᒃᑳ?” 
22ᐃᓔᓴᐅᑉ ᑭᐅᕚ, “ᑖᒃᑯᓂᖓ ᑐᖁᑦᓯᓂᐊᖏᑦᑐᑎᑦ. ᑐᖁᕅᒐᔭᖅᐱᓯ ᐅᓇᑕᕐᖕᓂᕐᖕᒥ ᑎᒍᔭᑦᓯᓐᓂᒃ ᔭᕕᒃᔪᐊᒧᑦ ᐱᑎᒃᓯᒧᓪᓘᓐᓃᑦ? ᓂᕆᑎᒃᑭᑦ ᐃᒥᖅᑎᓪᓗᒋᓪᓗ, ᐱᔭᕇᖅᐸᑕ ᐊᖓᔪᖅᑳᖏᓐᓄᑦ ᐅᑎᖅᑎᓐᓂᐊᖅᐸᑎᑦ.” 
23ᑕᕝᕙ ᑖᒃᑯᓂᖓ ᓂᕆᕕᒡᔪᐊᖅᑎᑦᓯᕗᖅ; ᓂᕆᔭᕇᕐᖕᒪᑕ ᐊᖓᔪᖅᑳᖏᓐᓄᑦ ᐅᑎᖁᕔᑦ, ᑕᒪᑐᒪᓗ ᑭᖑᓂᖓᒍᑦ ᓯᕆᐊᒥᐅᑦ ᑲᒪᓇᓱᑦᓵᕈᓐᓃᓚᐅᖅᐳᑦ ᐄᓴᕅᓕᒥᐅᑦ ᓄᓇᓕᖁᑎᖏᓐᓂᒃ.
24ᐊᑯᓂᐅᓕᕐᖕᒥᑎᓪᓗᒍ ᐱᓐ-ᕼᐊᑖᑦ ᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦ ᐅᓇᑕᖅᑎᖁᑎᓕᒫᒥᓂᒃ ᐅᓇᑕᕆᐊᖅᑎᑦᓯᓕᓚᐅᕆᕗᖅ ᓴᒥᐊᕆᐊᒥᐅᓂᒃ; ᓄᓇᖓᓐᓄᑦ ᑎᑭᐅᑎᒐᒥᒃ ᓄᓇᓖᑦ ᐊᕙᑖᓂᑦ ᐊᓂᔪᓐᓁᓪᓕᑎᑉᐰᑦ ᐃᒡᓗᒐᓴᖕᓂᑦ. 
25ᓴᒥᐊᕆᐊᕐᖕᒥᐅᑦ ᓂᕾᕈᑎᒐᒥᒃ ᑳᒃᑐᐊᓘᓕᖅᐳᑦ ᐃᒡᓗᒐᓴᒡᔪᐊᓂᑦ ᐊᓂᑦᔧᖅᑎᑕᐅᓯᒪᓂᖓ ᐊᑯᓂᐊᓘᓕᕐᖕᒪᑦ ᑳᖕᓂᑯᒧᑦ ᓯᐅᑎᖅᑯᖅᑐᔫᑉ ᓂᐊᖁᐊ ᐊᑭᖃᓕᓚᐅᖅᐳᖅ 80-ᓂᒃ ᓯᐅᓪᕕᕆᓂᒃ; ᑎᖕᒥᐊᓪᓗ ᑑᕖᑦ ᐊᓇᖓ ᐊᑕᐅᓯᕐᖕᒥᒃ ᐅᖁᒤᓐᓂᓕᒃ ᑕᓪᓕᒪᓂᒃ ᓯᐅᓪᕕᕆᓂᒃ ᐊᑭᖃᓕᖅᓗᓂ. 
26ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓᑦ ᐊᖅᑯᓵᖅᑎᓪᓗᒍ ᐊᕙᓗᖅᔪᐊᑉ ᑭᒡᓕᖓᒍᑦ, ᐊᕐᖕᓇᒧᑦ ᓂᓪᓕᐊᕕᐅᓕᖅᐳᖅ, “ᐊᑕᓃᖅ ᐊᖓᔪᖅᑳᖅᔪᐊᖅ, ᐃᑲᔪᓚᐅᓐᖓ.” 
27ᐊᖓᔪᖅᑳᖅᔪᐊᑉ ᑭᐅᕚ, “ᐊᑕᓂᕐᖕᒧᑦ ᐃᑲᔪᖅᑕᐅᓂᐊᖏᒃᑯᕕᑦ, ᓇᑭᓪᓕ ᐃᑲᔪᖅᑎᒃᓴᖅᓯᒐᔭᕋᒃᑭᑦ? ᐃᕖᔧᕕᐅᑉ ᓇᑎᖓᓂ ᐊᒥᐊᒃᑯᑕᖃᖅᑐᕆᒃᓯᕖᑦ, ᐸᐅᕐᖓᓂᒡᓗ ᐃᑦᑏᔧᕕᖕᒥ ᐱᑕᖃᕋᓱᒋᒃᓯᕖᑦ?” 
28ᐊᖓᔪᖅᑳᖅᔪᐊᑉ ᐊᐱᕚ, “ᖃᓄᐃᓐᓇᕕᑦ?” ᐊᕐᖕᓇᐅᑉ ᑭᐅᕚ, “ᐆᒪ ᐊᕐᖕᓇᐅᖃᑎᒪ ᐅᖃᐅᑎᓚᐅᕐᖕᒪᖓ, ‘ᐃᕐᖕᓃᑦ ᕾᓚᐅᕈᒃ ᐅᓪᓗᒥ ᓂᕆᓂᐊᕋᑦᑎᒃᑯᒃ, ᖃᐅᒃᐸᑦ ᐃᕐᖕᓂᕋ ᓂᕆᓛᕆᕙᕗᒃ.’ 
29ᐊᓱᐃᓛᒃ ᐃᕐᖕᓂᕋ ᐆᔪᓕᐊᕆᓪᓗᒍ ᓂᕆᓚᐅᖅᐸᕗᒃ, ᖃᐅᖕᒪᑦ ᐅᖃᐅᑎᓕᓚᐅᐸᕋ, ᐅᓪᓗᒥ ᐃᕐᖕᓂᕐᖕᓂᒃ ᓂᕆᔭᕆᐊᖃᕐᖕᓂᐊᓕᖅᐳᒍᒃ, ᑭᓯᐊᓂᓕ ᐃᔨᖅᓯᔪᕕᓂᐅᖕᒪᑦ ᐃᕐᖕᓂᕐᖕᒥᓂᒃ.” 
30ᐊᖓᔪᖅᑳᖅᔪᐊᖅ ᐊᕐᖕᓇᐅᑉ ᐅᖃᐅᓯᖏᓐᓂᒃ ᑐᓴᕋᒥ, ᐊᓐᓄᕌᓂ ᐊᓕᒃᐰᑦ. ᐊᕙᓗᖅᔪᐊᑉ ᑭᒡᓕᖓᒍᑦ ᐱᓱᒃᑎᓪᓗᒍ ᐃᓄᖕᓄᑦ ᑕᐅᑐᒃᑕᐅᒐᒥ ᐅᑦᔨᕆᔭᐅᓕᖅᐳᖅ ᐊᓐᓄᕌᒥ ᐃᓗᐊᒍᑦ ᐊᓐᓄᕌᖅᓯᒪᓂᖓᓂᒃ ᕿᒃᓵᒃᑐᖅᓯᐅᑎᓂᒃ. 
31ᐅᖃᖅᓗᓂᓗ, “ᒎᑎᐅᑉ ᓱᒋᐊᖅᓕᖓ, ᐊᑦᑕᕆᖏᓪᓗᓂᖓ ᐃᓔᓴᐅᑉ ᓴᕚᑎᐅᑉ ᐃᕐᖕᓂᖓᑕ ᓂᐊᖁᐊ ᓱᓕ ᐅᓪᓗᒥ ᑎᒥᖓᓄᑦ ᐊᑕᓂᐊᖅᐸᑦ!” 
32ᐃᓔᓴᓕ ᐊᖏᕐᕋᖅᓯᒪᕗᖅ ᐃᒡᓗᒥᓂ, ᐃᓄᐃᑦ ᐊᖓᔪᖅᑳᖏᓐᓂᒃ ᐃᓚᖃᖅᓗᓂ, ᐊᖓᔪᖅᑳᖅᔪᐊᖅ ᐃᒡᓗᖓᓄᑦ ᑎᑭᖏᓐᓂᕐᖕᒥᓂ ᑎᓕᓯᕗᖅ ᐅᖃᐅᑦᔨᔭᖅᑐᖅᑐᒥᒃ ᐃᓔᓴᒥᒃ, ᓱᓕ ᑎᑭᓚᐅᖅᑎᓐᓇᒋᑦ ᐃᓔᓴᐅᑉ ᐊᖓᔪᖅᑳᑦ ᐃᒃᓯᕙᖃᑎᓂ ᐅᖃᖅᕕᒋᕔᑦ, “ᑕᑯᓐᖏᓚᓰ ᑍᓐᓇ ᐃᓄᐊᖅᑎ ᑎᓕᓯᒻᒪᕆᓕᕐᖕᒥᔪᖅ ᓂᐊᖁᐃᖅᑕᐅᖁᓪᓗᓂᖓ? ᑍᒃᑯᐊ ᑎᓕᔭᖏᑦ ᑎᑭᐅᑎᒃᐸᑕ ᐅᒃᑯᐊᖅ ᐅᒃᑯᐊᖅᓗᒍ ᓇᔪᒻᒥᓂᐊᖅᐸᓯ ᐅᒃᑯᐃᖅᑕᐅᑦᑍᓕᑎᓪᓗᒍ, ᐊᖓᔪᖅᑳᖓᑦ ᑭᖑᓂᖓᓐᓂ ᒪᓕᒡᕙᓗᖓ ᑐᓴᖅᓴᐅᖕᒪᑦ.” 
33ᓱᓕ ᐃᓔᓴ ᐅᖃᓪᓚᒃᑎᓪᓗᒍ, ᐅᖃᕆᐊᖅᑐᖅᑐᖅ ᐃᒡᓗᖓᓄᑦ ᑎᑭᐅᑎᕗᖅ, ᐊᖓᔪᖅᑳᖅᔪᐊᑉ ᐅᖃᖁᓯᒪᔭᖓ ᐃᒫᒃ, “ᑕᒪᓐᓇ ᐃᓱᒪᔮᕐᓂᐊᓗᒃ! ᐊᑕᓂᕐᖕᒥᑦ ᐱᖕᒪᑦ ᐊᑕᓂᕐᖕᒥᒃ ᓱᓕ ᐅᑕᖅᑭᔪᒃᓴᐅᕕᑖ?”
