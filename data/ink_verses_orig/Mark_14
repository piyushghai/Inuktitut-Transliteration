1ᐅᓪᓘᒃ ᓱᓕ ᒪᕐᕉᑎᓪᓗᒋᒃ ᓇᓪᓕᐅᓐᓂᖅᓯᐅᖅᕕᖏᑕ ᖄᖏᖅᑕᐅᕕᖕᒥᒃ ᑍᔭᐅᔫᑉ ᐳᕙᓪᓚᖅᓴᐅᑎᖃᖏᑦᑐᒥᒡᓗ+ ᓂᐊᖂᔭᖅᑐᖅᕕᖏᑕ ᓯᕗᓂᖓᓂ. ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖏᑦ ᐱᖁᔭᓂᒡᓗ ᐃᓕᓮᔩᑦ ᐱᑦᔪᑎᒃᓴᖅᓯᐅᓕᖅᐳᑦ ᔩᓱᓯ ᖃᐅᔨᔭᐅᖏᓪᓗᑎᒃ ᑎᒍᔪᒪᓪᓗᒍ, ᑐᖁᑦᓱᒪᓪᓗᒍᓗ; 
2ᑖᒃᑯᐊᓗ ᐅᖃᖃᑎᒌᒃᐳᑦ, “ᑕᕝᕙᓂ ᓇᓪᓕᐅᓐᓂᖅᓯᐅᖅᕕᖕᒥ ᐱᓇᓱᐊᕆᐊᖃᓐᖏᓚᕗᑦ, ᐃᓄᐃᑦ ᐅᐃᒪᔮᖅᑎᑕᐅᖁᓇᒋᑦ.”
3ᔩᓱᓯᓕ ᐱᑕᓂᒦᑎᓪᓗᒍ ᓮᒨᓂᐅᑉ ᐃᒡᓗᖓᓂ ᓯᕗᕐᖓᒍᑦ ᐸᖅᑎᓚᐅᖅᑐᒥ ᑲᑉᐱᐊᒋᔭᐅᔪᒥᒃ, ᑕᕝᕙᓂ ᓂᕆᑎᓪᓗᒍ, ᐊᕐᖕᓇᒥᒃ ᐃᑎᖅᑐᖃᖅᐳᖅ ᑎᐱᑦᓯᐊᕆᒃᓴᐅᒻᒥᒃ ᓇᒃᓴᖅᑐᒥᒃ ᐊᑭᑐᔪᐊᓗᖕᒥᒃ ᐱᕈᖅᓯᐊᓂᑦ ᐱᓯᒪᔪᒥᒃ ᐃᓚᓯᒪᖏᑦᑐᒥᒃ ᐃᒪᓕᖕᒥᒃ, ᐊᕐᖕᓇᐅᓪᓗ ᑎᐱᑦᓯᐊᕆᒃᓴᐅᑦ ᐊᖕᒪᖅᓗᓂᐅᒃ ᔩᓱᓯᐅᑉ ᓂᐊᖁᐊᓄᑦ ᑯᕕᕚ. 
4ᐃᓄᐃᓪᓕ ᐃᓚᖏᑦ ᑕᕝᕙᓃᑦᑐᑦ ᐊᑲᐅᒃᓴᕈᓐᓃᖅᐳᑦ ᐃᒻᒥᖕᓄᓪᓗ ᐅᖃᓕᖅᓗᑎᒃ, “ᓱᖕᒪᑦ ᑎᐱᑦᓯᐊᕆᒃᓴᐅᑦ ᐊᑐᖅᑕᐅᕙ ᑕᒪᐅᖕᒊᓐᓇᖅ? 
5ᑎᐱᑦᓯᐊᕆᒃᓴᐅᑦ ᓂᐅᕐᕈᑕᐅᒍᓂ ᐊᑭᖃᕋᔭᖅᐳᖅ ᓯᐅᓪᕕᕆᓂᒃ 300-ᐃᑦ ᐅᖓᑖᓂ, ᑖᒃᑯᐊᓗ ᐃᑲᔫᑕᐅᖔᖅᓗᑎᒃ ᐊᒃᓱᔪᓄᑦ.” ᐊᕐᖕᓇᖅᓗ ᑕᕝᕙᓃᑦᑐᓂᑦ ᓈᒻᒪᒋᔭᐅᖏᒻᒪᕆᓕᖅᐳᖅ.
6ᔩᓱᓯᓕ ᐅᖃᖅᐳᖅ, “ᐊᕐᖕᓇᖅ ᑲᒪᒋᓇᓯᐅᒃ; ᓱᖕᒪᑦ ᐸᒡᕕᓴᒃᐱᓯᐅᒃ? ᐅᓇ ᐅᕙᓐᓄᑦ ᐱᐅᔪᒻᒪᕆᐊᓗᖕᒥᒃ ᐱᓇᓱᐊᖅᐳᖅ. 
7ᑍᒪᓐᖓᓕᒫᖅ ᐊᒃᓱᔪᓂᒃ ᐃᓚᕾᓐᓇᕐᖕᓂᐊᖅᐳᓯ, ᖃᖓᑐᐃᓐᓇᓕᒫᖅᓗ ᐃᑲᔪᕈᒪᑐᐊᕈᑦᓯ ᐃᑲᔪᕈᓐᓇᕐᖕᓂᐊᖅᐸᓯ; ᐅᕙᓐᓂᒡᓕ ᐃᓚᕾᓐᓇᕐᖕᓂᐊᓐᖏᓚᓯ. 
8ᐊᕐᖕᓇᖅᓕ ᐱᓇᓱᐊᖅᐳᖅ ᐱᔪᓐᓇᖅᑕᒥᒍᑦ; ᑎᐱᑦᓯᐊᕆᒃᓴᐅᒻᒥᒡᓗ ᑯᕕᓯᕗᖅ ᑎᒥᓐᓄᑦ ᓯᕗᕐᖓᒍᑦ ᐅᐸᓗᖕᒊᔧᓪᓗᓂ ᐃᓗᕕᖅᑕᐅᓂᒃᓴᓐᓄᑦ. 
9ᓱᓕᔪᒥᒡᓗ ᐅᖃᐅᑎᕙᑦᓯ, ᓇᓂᓕᒫᖅ ᐅᖃᐅᓰᑦ ᑐᓴᕈᒥᓇᖅᑐᑦ ᐅᖃᐅᓯᐅᓕᕌᖓᑕ ᓯᓚᖅᔪᐊᓕᒫᒥ, ᑖᑦᓱᒪ ᐊᕐᖕᓇᐅᑉ ᐱᓂᐊᕐᖕᓂᕆᓯᒪᔭᖓ ᐅᖃᐅᓯᐅᕙᖕᓂᐊᖅᐳᖅ ᑖᓐᓇ ᐃᖅᑲᐅᒪᔭᐅᓗᓂ.”
10ᑕᕝᕙ ᔫᑕᓯ ᐃᓯᑲᕆᐊᑦ, ᔩᓱᓯᐅᑉ ᐃᓕᓐᓂᐊᖅᑎᖏᑕ 12-ᑦ ᐃᓚᖓᑦ, ᐊᓂᓪᓗᓂ ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖏᓐᓄᐊᖅᐳᖅ, ᔩᓱᓯᒥᒃ ᐱᔭᐅᑎᑦᓯᒍᒪᓪᓗᓂ ᑖᒃᑯᓄᖓ. 
11ᑖᒃᑯᐊᓗ ᐅᐸᒃᑕᖏᑦ ᖁᕕᐊᓱᒻᒪᕆᒃᐳᑦ ᔫᑕᓯᐅᑉ ᐅᖃᐅᓯᕆᔭᖓᓂᒃ, ᑮᓇᐅᔭᓂᒡᓗ ᑐᓂᓯᓂᐊᕐᖕᓂᕋᖅᓗᑎᒃ ᔫᑕᓯᒧᑦ ᐊᖏᖅᐳᑦ. ᔫᑕᓯᓗ ᕿᓂᓕᖅᐳᖅ ᐱᕕᒃᓴᑦᓯᐊᕆᒐᔭᖅᑕᒥᓂᒃ ᔩᓱᓯ ᐱᔭᐅᑎᑦᓱᒪᓪᓗᒍ ᑖᒃᑯᓄᖓ.
12ᓇᓪᓕᐅᓐᓂᖅᓯᐅᖅᕕᐅᓪᓕ ᓂᐊᖂᔭᓂᒃ ᐳᕙᓪᓚᖅᓴᐅᑎᖃᖏᑦᑐᓂᒃ+ ᓂᕆᕕᐅᑉ ᐅᓪᓗᖏᑕ ᓯᕗᓪᓕᖅᐹᖓᓂ, ᓰᐱᐅᑉ ᓄᕐᕋᖓᑕ ᑐᖁᑕᐅᕕᐊᓂ ᖄᖏᖅᑕᐅᕕᒃ ᐱᑦᔪᑎᒋᓪᓗᒍ, ᐃᓕᓐᓂᐊᖅᑎᖏᑕ ᔩᓱᓯ ᐊᐱᕆᕚᑦ, “ᓇᓂ ᖄᖏᖅᑕᐅᕕᖕᒥᒃ ᓇᓪᓕᐅᓐᓂᖅᓯᐅᕈᑎᒃᓴᒥᒃ ᐋᖅᑭᒃᓱᐃᔭᖅᑐᖁᕕᑎᒎᑦ ᓂᕆᓂᐊᖅᑕᕐᖕᓂᒃ?”
13ᑕᕝᕙ ᔩᓱᓯ ᐃᓕᓐᓂᐊᖅᑎᒥᓂᒃ ᒪᕐᕉᖕᓂᒃ ᑎᓕᓯᕗᖅ, ᐅᖃᐅᑎᓪᓗᒋᒡᓗ, “ᐃᒡᓗᒐᓴᖕᓄᐊᕆᑦᓯᒃ, ᑕᕝᕗᖓᓗ ᑎᑭᒃᑯᑦᓯᒃ ᐊᖑᒻᒥᒃ ᐃᒥᖃᐅᑎᒥᒃ ᐊᒡᔭᖅᓯᔪᒥᒃ ᑕᑯᓂᐊᖅᐳᓯᒃ; ᑖᓐᓇ ᒪᓕᒃᓯᒃᑯᒃ. 
14ᐃᒡᓗᒧᓪᓗ ᐃᑎᖅᕕᒋᔭᖓᓄᑦ, ᐃᒡᓘᑉ ᐃᓄᐊᓄᑦ ᐅᖃᕆᑦᓯᒃ: ‘ᐊᔪᕆᖅᑐᐃᔨ ᐅᖃᕐᖕᒪᑦ, ᓇᐅᒃ ᑍᒪ ᐃᓂᒃᓴᕗᑦ ᐃᓕᓐᓂᐊᖅᑎᒃᑲᓗ ᓂᕆᕕᒋᓂᐊᖅᑕᕗᑦ ᖄᖏᖅᑕᐅᕕᖕᒥᒃ ᓇᓪᓕᐅᓐᓂᖅᓯᐅᖅᓗᑕ?’ 
15ᑕᕝᕙ ᑖᑦᓱᒪ ᐃᒡᓗᖃᖅᑑᑉ ᑕᑯᑎᓐᓂᐊᖅᐹᓯᒃ ᐃᒡᓘᑉ ᖁᓛᓂ ᓂᕈᑐᔪᒥᒃ ᐋᖅᑭᒃᓱᖅᓯᒪᔪᒥᒃ ᓱᓇᑐᐃᓐᓇᖃᑦᓯᐊᖅᑐᒥᒡᓗ; ᑕᕝᕙᓂ ᐊᑐᐃᓐᓇᕈᐃᓂᐊᖅᐳᓯᒃ ᓂᕆᔭᒃᓴᑦᑎᓐᓂᒃ.”
16ᑖᒃᑯᐊᒡᓗ ᐃᓕᓐᓂᐊᖅᑏᒃ ᐊᓂᒐᒥᒃ ᐃᒡᓗᒐᓴᖕᓄᐊᖅᐴᒃ, ᑕᒤᓐᓂᑦᓯᐊᖅᓗ ᔩᓱᓯᐅᑉ ᐅᖃᐅᓯᕆᖅᑲᐅᔭᖏᓐᓂᒃ ᐊᑐᖅᐴᒃ; ᑕᕝᕙᓂᓗ ᖄᖏᑦᑕᐅᕕᒃ ᐱᑦᔪᑎᒋᓪᓗᒍ ᓂᕆᔭᒃᓴᒥᒃ ᐊᑐᐃᓐᓇᕈᐃᕘᒃ.
17ᐅᓐᓄᖕᒪᓪᓗ ᔩᓱᓯ ᑕᕝᕗᓐᖓᖅᐳᖅ ᐃᓕᓐᓂᐊᖅᑎᓂ 12-ᑦ ᐃᓚᒋᓪᓗᒋᑦ. 
18ᑕᕝᕙᓂᓗ ᓂᕆᕕᖕᒥ ᓂᕆᖃᑎᒌᒃᑎᓪᓗᒋᑦ, ᔩᓱᓯᐅᑉ ᐅᖃᐅᑎᕔᑦ, “ᓱᓕᔪᒥᒃ ᐅᖃᐅᑎᕙᑦᓯ, ᐃᓚᑦᓯᓐᓄᑦ ᐱᔭᐅᑎᑕᐅᓂᐊᖅᐳᖓ, ᑕᕝᕙᓂ ᓂᕆᖃᑎᒋᔭᓐᓄᑦ.”
19ᐃᓕᓐᓂᐊᖅᑏᓪᓗ ᑕᒪᑐᒧᖓ ᖁᕕᐊᓱᒍᓐᓃᖅᐳᑦ, ᔩᓱᓯᓗ ᐊᑐᓂᑦ ᐊᐱᕆᖃᑦᑕᓕᖅᐹᑦ, “ᐅᕙᖓᐅᕚ?”
20ᔩᓱᓯᐅᑉ ᐅᖃᐅᑎᕔᑦ, “ᐃᓚᑦᓯᓐᓂᑦ 12-ᓂᑦ, ᓂᐊᖂᔭᖅᑐᖅᑕᒥᓂᒃ ᑖᓐᓇ ᒥᓱᒃᓯᖃᑎᒋᔭᕋ ᑖᓐᓇᐅᓂᐊᖅᐳᖅ. 
21ᐃᓅᑉ ᐃᕐᖕᓂᖓ ᑐᖁᓂᐊᖅᐳᖅ ᒎᑎᐅᑉ ᐅᖃᐅᓯᖏᓐᓂ ᐅᖃᐅᓯᒪᔪᑦ ᒪᓕᒡᓗᒋᑦ, ᑲᑉᐱᐊᓐᓇᒦᒡᓕ ᐊᖑᑦ ᑖᓐᓇ ᐃᓅᑉ ᐃᕐᖕᓂᖓᓂᒃ ᐱᔭᐅᑎᑦᓯᓂᐊᖅᑐᖅ! ᐱᐅᓂᖅᓴᐅᒐᔭᓚᐅᖅᐳᖅ ᐃᓄᖕᒧᑦ ᑖᑦᓱᒧᖓ ᑖᓐᓇ ᐃᕐᖕᓂᐊᖑᓚᐅᖅᓯᒪᓐᓂᖏᒃᑯᓂ.”
22ᑕᕝᕙᓂᓗ ᓂᕆᓪᓗᑎᒃ, ᔩᓱᓯ ᓂᐊᖂᔭᒥᒃ ᑎᒍᓯᕗᖅ, ᖁᔭᓕᒐᒥᓗ, ᓂᐊᖂᔭᖅ ᐊᕕᒃᐹ, ᐃᓕᓐᓂᐊᖅᑎᒥᓄᓪᓗ ᑐᓂᓪᓗᒍ ᐅᖃᖅᐳᖅ, “ᑎᒍᓗᒍ ᓂᕆᓯᐅᒃ, ᑖᓐᓇ ᑕᕝᕙ ᑎᒥᒐ.”
23ᐃᒥᐅᑎᒥᒡᓗ ᑎᒍᓯᒋᕗᖅ, ᖁᔭᓕᔭᕇᕋᒥᓗ ᑖᒃᑯᓄᖓ ᑐᓂᕚ, ᑕᕝᕙᓐᖓᓪᓗ ᐃᒥᖅᑐᐃᓐᓇᐅᕗᑦ. 
24ᐅᖃᐅᑎᕔᓪᓗ, “ᑖᓐᓇ ᑕᕝᕙ ᐊᐅᒐ ᐊᖏᕈᑕᐅᓯᒪᔪᖅ, ᑯᕕᔭᐅᔪᖅ ᐅᓄᖅᑐᑦ ᐱᓪᓗᒋᑦ. 
25ᓱᓕᔪᒥᒃ ᐅᖃᐅᑎᕙᑦᓯ, ᐸᐅᕐᖎᑦ ᐃᑦᑎᖓᓂᒃ ᐃᒥᕐᖕᓂᐊᕈᓐᓃᖅᐳᖓ ᐅᓪᓗᖅ ᑍᓐᓇ ᓇᓪᓕᐅᑎᖅᑳᖅᑎᓐᓇᒍ ᓄᑖᒥᒃ ᐃᒥᕈᒫᖅᕕᒃᓴᕋ ᒎᑎᐅᑉ ᐊᑕᓂᐅᕕᖓᓂ.”
26ᐱᓯᕐᖕᒧᓪᓗ ᐃᓐᖏᕇᕋᒥᒃ, ᑕᕝᕙᓐᖓ ᐊᓂᕗᑦ ᖃᖅᑲᒧᐊᖅᓗᑎᒃ ᐅᖅᓱᒃᓴᖅᑕᓕᖕᓂᒃ ᓇᐹᖅᑐᓕᖕᒧᑦ.
27ᔩᓱᓯᐅᓪᓗ ᐅᖃᐅᑎᕔᑦ, “ᐊᑕᖏᖅᓗᓯ ᕿᒫᓂᐊᖅᐳᓯ; ᒎᑎᐅᑉ ᐅᖃᐅᓯᖏᑦ ᐅᖃᖅᓯᒪᖕᒪᑕ, ‘ᐰᖅᓯᔨ ᑐᖁᓐᓂᐊᖅᐸᕋ, ᓰᐲᓪᓗ ᐊᕙᒻᒧᐊᒡᓗᑎᒃ ᓯᐊᒻᒪᕐᖕᓂᐊᖅᐳᑦ.’ 
28ᒪᑭᒍᒪᓕ, ᒐᓕᓕᐊᒧᐊᓛᖅᐳᖓ ᓯᕗᓂᑦᓯᓐᓂ.”
29ᐲᑦᑐᕉᓯᐅᑉ ᐅᖃᐅᑎᕚ, “ᐊᑕᖏᖅᓗᑎᒃ ᑖᒃᑯᐊ ᕿᒤᒐᓗᐊᖅᐸᑕ, ᐅᕙᖓ ᕿᒪᖕᓂᐊᓐᖏᓚᒋᑦ!”
30ᔩᓱᓯᐅᑉ ᐅᖃᐅᑎᕚ, “ᓱᓕᔪᒥᒃ ᐅᖃᐅᑎᕙᒋᑦ, ᐅᓪᓗᒥ, ᐊᒡᓛᑦ ᐅᓐᓄᒥ ᑕᒪᑐᒪᓂ, ᐊᖑᑎᕕᐊᖅ+ ᒪᕐᕈᕕᒡᓗᓂ ᓂᓪᓕᓚᐅᖅᑎᓐᓇᒍ, ᐱᖓᓱᐃᖅᑐᖅᓗᑎᑦ ᐅᕙᓐᓂᒃ ᖃᐅᔨᒪᖏᓐᓂᕋᖃᑦᑕᕐᖕᓂᐊᖅᐳᑎᑦ.”
31ᐲᑦᑐᕉᓯᐅᑉ ᐅᖃᐅᑎᕚ, ᓲᖑᓂᖅᓴᒥᒃ ᐅᖃᓕᖅᓗᓂ, “ᐊᒡᓛᑦ ᑐᖁᖃᑎᒋᔭᕆᐊᖃᕋᓗᐊᕈᒃᑭᑦ, ᖃᐅᔨᒪᖏᓐᓂᕋᕐᖕᓂᐊᓐᖏᓚᒋᑦ.”
32ᒋᑦᓴᒪᓂᒧᐊᕋᒥᒡᓗ; ᔩᓱᓯ ᐃᓕᓐᓂᐊᖅᑎᒥᓄᑦ ᐅᖃᖅᐳᖅ, “ᑕᒫᓂ ᐃᒃᓯᕙᒋᑦᓯ ᑐᒃᓯᐊᕆᐊᖅᑐᖅᑎᓪᓗᖓ.” 
33ᐲᑦᑐᕉᓯ ᔧᒥᓯᓗ, ᔪᐊᓇᓯᓗ, ᑖᒃᑯᐊᑐᐊᖅ ᒪᓕᒃᑎᑉᐰᑦ, ᔩᓱᓯᓗ ᓴᔪᖕᓂᕐᖕᒧᑦ ᐅᖁᒤᑦᑐᖅᔪᐊᒧᓪᓗ+ ᑎᑭᑕᐅᓕᖅᐳᖅ. 
34ᑖᒃᑯᓄᖓᓗ ᐅᖃᖅᐳᖅ, “ᐊᒃᓱᐊᓗᒃ ᕿᒃᓵᕕᒡᔪᐊᕐᖕᓂᕐᖕᒦᓕᕋᒪ, ᐊᒡᓛᑦ ᑐᖁᑐᐃᓐᓇᕆᐊᖃᖅᑑᔮᓕᕋᒪ; ᑕᕝᕙᓃᑐᐃᓐᓇᕆᑦᓯ, ᐃᖅᑯᒪᓗᓯᓗ.”
35ᔩᓱᓯᓗ ᐅᖓᒻᒧᑦ ᐱᓱᒃᑲᓐᓂᖅᓗᓂ, ᓄᓇᒧᑦ ᐹᒻᒪᒃᓗᓂ ᑐᒃᓯᐊᓕᖅᐳᖅ, ᐊᔪᕐᖕᓇᖏᑉᐸᑦ ᐊᓐᓂᐊᖅᑎᑕᐅᓂᐅᑉ ᓇᓪᓕᐅᓐᓂᖓ ᐊᑐᕈᒪᓇᓂᐅᒃ. 
36ᐃᒫᒡᓗ ᑐᒃᓯᐊᖅᐳᖅ, “ᐋᐸ ᐊᑖᑖᒃ, ᓱᓇᓕᒫᓂᒃ ᐃᓕᖕᓄᑦ ᐊᔪᕐᖕᓇᖅᑐᖃᖏᒻᒪᑦ; ᐃᒥᐅᑦ ᐅᓇ ᐲᖅᑎᓚᐅᕈᒃ ᐅᕙᓐᓂᑦ; ᐱᔪᒪᔭᕋᐅᖏᑦᑐᖅᓕ, ᐱᔪᒪᔧᓪᓕ ᐊᑐᕈᒃ.”
37ᐃᓚᒥᓄᑦ ᐅᑎᕋᒥ ᓯᓂᒃᑐᑦ ᑕᑯᕔᑦ; ᐲᑦᑐᕉᓯᒧᓪᓗ ᐅᖃᖅᐳᖅ, “ᓮᒨᓃ, ᓯᓂᒃᐲᑦ? ᐃᑲᕐᕋᕐᖕᒥᒃ ᐊᑕᐅᓯᕐᖕᒥᒃ ᐃᖅᑯᒪᔪᓐᓇᓐᖏᓚᑏᑦ? 
38ᐃᖅᑯᒪᒋᑦᓯ ᑐᒃᓯᐊᖅᓗᓯᓗ ᐆᒃᑐᖅᓗᒃᑕᐅᓂᕐᖕᒧᑦ ᑎᑭᖁᓇᓯ; ᐊᓂᕐᖕᓂᖅ ᐱᔪᒪᑦᓯᐊᕋᓗᐊᖅᐳᖅ, ᑎᒥᓕ ᓴᓐᖐᑉᐳᖅ.”
39ᔩᓱᓯᓗ ᕿᒪᕉᑎᒃᑲᓐᓂᕆᕗᖅ ᑐᒃᓯᐊᖅᓗᓂᓗ, ᐅᖃᐅᓰᑦ ᑖᒃᑯᐊᑦᓮᓐᓁᑦ ᐊᑐᖅᓗᒋᑦ. 
40ᐅᑎᕐᖕᒥᒐᒥᓗ ᐅᐸᒃᐰᑦ ᓯᓂᒃᑐᑦ, ᐅᐃᕐᖓᕐᖕᓂᕐᖕᒧᑦ ᐅᐃᓴᔪᓐᓁᓪᓕᕗᑦ; ᔩᓱᓯᒧᓪᓗ ᖃᓄᖅ ᐅᖃᕆᐊᒃᓴᖅ ᓇᓗᓕᖅᓗᑎᒃ.
41ᐱᖓᔪᒋᓕᖅᑕᖓᓂᒃ ᑐᒃᓯᐊᕆᐊᖅᑐᑲᓐᓂᓚᐅᖅᓗᓂ ᐅᑎᕐᖕᒥᒐᒥ, ᐅᖃᐅᑎᕔᑦ, “ᓱᓕ ᓯᓂᒃᐱᓰ? ᑕᕾᖅᓯᖅᓗᓯᓗ, ᓈᒻᒪᒃᓯᕗᖅ! ᐃᑲᕐᕋᖅ ᓇᓪᓕᐅᑎᕗᖅ; ᐃᓅᑉ ᐃᕐᖕᓂᖓ ᐱᔭᐅᒃᑲᖅᑕᐅᓯᕗᖅ ᐊᔪᖅᑐᓕᔪᑦ ᐱᔪᓐᓇᕐᖕᓂᖏᓐᓄᑦ. 
42ᒪᑭᓪᓗᓯ, ᐱᓱᓕᖅᑕ. ᑕᑯᒋᑦ, ᐊᖑᑦ ᐅᕙᓐᓂᒃ ᐱᔭᐅᒃᑬᔪᖅ ᑎᑭᓕᖅᐳᖅ.”
43ᑕᕝᕔᓐᓇᖅᓕ, ᔩᓱᓯ ᓱᓕ ᑍᒫᒃ ᐅᖃᖅᑎᓪᓗᒍ, ᔫᑕᓯ, ᐃᓕᓐᓂᐊᖅᑎᖏᑦᑕ 12-ᑦ ᐃᓚᖓᑦ, ᑎᑭᑉᐳᖅ; ᐃᓚᖃᖅᓗᓂ ᐃᓄᒐᓴᒡᔪᐊᓂᒃ ᓴᕕᒡᔪᐊᓕᔭᖅᑐᓂᒃ ᐊᓇᐅᑕᓕᔭᖅᑐᓂᒡᓗ, ᑎᓕᔭᐅᓯᒪᔪᓂᒃ ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖏᓐᓄᑦ, ᐱᖁᔭᓂᒡᓗ ᐃᓕᓮᔨᓄᑦ, ᔫᑎᓪᓗ ᐊᖓᔪᖅᑳᖏᓐᓄᑦ. 
44ᑖᑦᓱᒪ ᐱᔭᐅᒃᑬᓂᐊᖅᑑᑉ ᐃᓄᒐᓴᒡᔪᐊᑦ ᓇᓗᓁᒃᑯᑕᒃᓴᒥᒃ ᐅᖃᐅᑎᓯᒪᕔᑦ ᐃᒫᒃ, “ᑖᓐᓇ ᑯᓂᖕᓂᐊᖅᑕᕋ ᑖᓐᓇᐅᓂᐊᖅᐳᖅ ᐱᔪᒪᔭᓯ; ᑖᓐᓇ ᑎᒍᓂᐊᖅᐸᓯ ᑕᕝᕙᓐᖓᓪᓗ ᐊᐅᓪᓚᕈᑎᓗᒍ ᑎᒍᒥᐊᖅᑕᐅᑎᓪᓗᒍ.”
45ᔫᑕᓯ ᑕᕝᕗᖓ ᑎᑭᓐᓇᒥ, ᔩᓱᓯᒧᑦ ᐅᐸᒍᑎᑦᓴᐅᑎᒋᕗᖅ ᐅᖃᖅᓗᓂᓗ, “ᐊᔪᕆᖅᑐᐃᔩ!” ᑯᓂᒃᐹᓗ. 
46ᑕᕝᕙ ᑖᒃᑯᐊ ᔩᓱᓯ ᐅᐸᒃᐹᑦ ᑎᒍᓪᓗᒍᓗ. 
47ᑕᕝᕙᓃᑦᑐᓪᓕ ᐃᓚᖓᑦ ᓴᕕᒡᔪᐊᒥᓂᒃ ᐊᒧᓯᓪᓗᓂ ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᒻᒪᕆᖓᑦᑕ ᐱᔨᖓ ᐅᓕᒪᖅᓗᒍ ᓯᐅᑎᖓ ᓇᑲᑉᐹ. 
48ᑕᕝᕙ ᔩᓱᓯᐅᑉ ᐅᖃᐅᑎᕔᑦ, “ᐅᕙᓐᓂᒃ ᑎᒍᓯᔭᖅᑐᖅᐱᓰ? ᓴᕕᒡᔪᐊᓕᔭᖅᓗᓯ ᐊᓇᐅᑕᓕᔭᖅᓗᓯᓗ ᐱᕋᔭᒃᑎᐅᔮᖅᑎᓪᓗᖓ. 
49ᖃᐅᑕᒫᑦ ᐃᓚᒋᖃᑦᑕᓚᐅᖅᐸᑦᓯ ᐊᔪᕆᖅᑐᐃᑎᓪᓗᖓ ᑐᒃᓯᐊᖅᕕᒃᔪᐊᕐᖕᒥ, ᑎᒍᓚᐅᓐᖏᓚᑦᓯᓐᖓᓗ. ᒎᑎᐅᓪᓕ ᐅᖃᐅᓯᖏᑦ ᓇᓚᐅᑦᓯᔭᕆᐊᖃᖅᐳᑦ.”
50ᐃᓕᓐᓂᐊᖅᑎᓕᒫᓪᓕ ᔩᓱᓯᒥᒃ ᕿᒤᕗᑦ ᕿᒪᒃᓯᓪᓗᑎᒡᓗ.
51ᐃᓅᓱᒃᑐᒧᓪᓗ ᔩᓱᓯ ᒪᓕᒃᑕᐅᓚᐅᖅᐳᖅ, ᖃᓪᓗᓈᖅᑕᒥᒃ ᓵᑦᑐᒥᒃ ᐅᓕᒃᓯᒪᑐᐃᓐᓇᖅᑐᒥᒃ. ᑖᓐᓇᓕ ᑎᒍᖃᓯᐅᑎᓇᓱᐊᖅᐹᑦ, 
52ᐅᓕᒋᔭᓂᓕ ᖃᓪᓗᓈᖅᑕᖅ ᓵᑦᑐᖅ ᕿᒪᒃᓗᓂᐅᒃ ᕿᒪᒃᓯᕗᖅ ᐊᓐᓄᕌᖃᕋᓂ.
53ᔩᓱᓯᓕ ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖓᓄᐊᕈᑎᕚᑦ; ᑕᕝᕙᓂ ᑲᑎᒪᖕᒪᑕ ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᓕᒫᖏᑦ, ᔫᑎᓪᓗ ᐊᖓᔪᖅᑳᖏᑦ, ᐱᖁᔭᓂᒡᓗ ᐃᓕᓮᔩᑦ. 
54ᐲᑦᑐᕉᓯᓕ ᒪᓕᓚᐅᖅᐳᖅ ᐅᖓᓯᒋᔮᓂᓪᓗᓂ, ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖓᑦᑕ ᐃᒡᓗᖓᑕ ᐊᓃᖅᕕᖓᓄᑦ ᑎᑭᓪᓗᓂ; ᑕᕝᕙᓂᓗ ᐃᒃᓯᕚᖃᑕᐅᓕᖅᐳᖅ ᖃᐅᔨᓴᖅᑎᓄᑦ, ᑕᕝᕙᓂ ᐃᑯᒪᐅᑉ ᓴᓂᐊᓂ ᐅᖅᑰᓇᓱᐊᖃᑕᐅᕗᖅ. 
55ᑐᓂᕐᕈᓯᖅᑎᑦᓯᔩᓪᓕ ᐊᖓᔪᖅᑳᖏᑦ ᐃᖅᑲᖅᑐᐃᔨᓕᒫᖏᓪᓗ ᔩᓱᓯᐅᑉ ᑐᖁᑕᐅᑦᔪᑎᒃᓴᖓᓂᒃ ᓇᓗᓁᖅᑕᐅᑎᑦᓯᓇᓱᐊᖅᐳᑦ; ᑭᓯᐊᓂᓕ ᑐᖁᑕᐅᑦᔪᑎᒃᓴᒥᒃ ᓇᓂᓯᓚᐅᓐᖏᓚᑦ. 
56ᐅᓄᖅᑐᑦ ᓴᒡᓗᓪᓗᑎᒃ ᔩᓱᓯᒥᒃ ᐅᖃᐅᓯᖃᓚᐅᖅᐳᑦ, ᑭᓯᐊᓂᓕ ᐅᓂᒃᑲᐅᓯᕆᔭᖏᑦ ᐊᖏᖃᑎᒌᓚᐅᓐᖏᓚᑦ.
57ᐊᖑᑏᓪᓕ ᐃᓚᖏᑦ ᓂᑯᕕᒃᐳᑦ, ᓴᒡᓗᓪᓗᑎᒡᓗ ᐅᖃᖅᐳᑦ, 
58“ᐅᓇ ᐅᖃᖅᑎᓪᓗᒍ ᑐᓴᓚᐅᖅᑕᕗᑦ, ‘ᑐᒃᓯᐊᖅᕕᒡᔪᐊᖅ ᓱᕋᒍᒪᕙᕋ ᐊᒡᒐᓄᑦ ᓴᓇᔭᐅᓯᒪᔪᖅ, ᐅᓪᓗᐃᓪᓗ ᐱᖓᓱᑦ ᓈᒃᐸᑕ ᐊᓯᐊᓂᒃ ᓴᓇᓂᐊᕆᕗᖓ, ᐊᒡᒐᓄᑦ ᓴᓇᔭᐅᓯᒪᖏᑦᑐᒥᒃ.’” 
59ᐊᒡᓛᑦ ᑖᒃᑯᓄᖓ ᐅᖃᐅᓯᕆᔭᒥᖕᓄᑦ ᐊᖏᖃᑎᒌᒃᑎᑦᓯᔪᓐᓇᓐᖏᓚᑦ.
60ᑕᕝᕙ ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖓᑦ ᓂᑯᕕᓪᓗᓂ ᑖᒃᑯᐊ ᓵᖏᓐᓂ ᔩᓱᓯ ᐊᐱᕆᕚ, “ᑭᒡᒍᓯᒃᓴᖃᓐᖏᓚᑏᑦ? ᐃᓕᖕᓂᒃ ᐅᖃᐅᓯᖃᕐᖕᓂᒋᓐᓄᑦ?”
61ᔩᓱᓯᓕ ᓂᓪᓕᓐᖏᓚᖅ ᑭᐅᓇᓂᓗ. ᓱᓕ ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖓᑦᑕ ᐊᐱᕆᒃᑲᓐᓂᖅᐹ, “᙭ᔅᑑᓯᐅᕖᑦ? ᒎᑎᐅᑉ ᓂᖅᑐᕐᖕᓇᖅᑑᑉ ᐃᕐᖕᓂᖓ?”
62ᔩᓱᓯᐅᑉ ᑭᐅᕚ, “ᐅᕙᖓᐅᕗᖓ; ᑕᒪᑦᓯᓗ ᑕᑯᔪᒫᖅᐳᓯ ᐃᓅᑉ ᐃᕐᖕᓂᖓ ᐊᔪᒐᖃᖏᑦᑑᑉ ᑕᓕᖅᐱᐊᓂ ᐃᒃᓯᕙᑎᓪᓗᒍ, ᕿᓚᖕᒥᓪᓗ ᐊᖅᑲᓕᖅᑎᓪᓗᒍ ᓄᕗᔭᑎᒍᑦ!”
63ᑕᕝᕙ ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖓᑦᑕ ᐊᓐᓄᕌᓂ ᐊᓕᒃᐰᑦ ᐅᖃᖅᓗᓂᓗ, “ᓱᖕᒪᑦ ᓱᓕ ᖃᐅᔨᓇᓱᒋᐊᖃᖅᐱᑖ? 
64ᑐᓴᕋᑖᖅᐸᓯ ᒎᑎᒥᒃ ᐅᖃᕐᖕᓂᖅᓘᑎᖃᖅᑎᓪᓗᒍ! ᖃᓄᖅᓕ ᐃᓱᒪᖃᓕᖅᐱᓰ?” ᑖᒃᑯᐊᓕᒫᑦ ᔩᓱᓯᒥᒃ ᐸᓯᔭᒃᓴᐅᓂᕅᕗᑦ ᑐᖁᑕᒃᓴᐅᖁᓪᓗᒍ.
65ᐃᓚᖏᑕᓕ ᔩᓱᓯ ᑎᕝᕗᓗᓕᖅᐹᑦ, ᒪᑐᐊᖅᓗᒍᓗ ᑎᒡᓗᖃᑦᑕᓕᖅᐹᑦ, ᐅᖃᐅᑎᓪᓗᒍᓗ, “ᓇᓚᐅᑦᓯᓇᓱᓕᕆᑦ ᑭᓇᒧᑦ ᑎᒡᓗᒃᑕᐅᖕᒪᖔᖅᐱᑦ!” ᖃᐅᔨᓴᖅᑏᓪᓗ ᔩᓱᓯ ᑎᒍᓪᓗᒍ ᑎᒡᓗᖃᑦᑕᓕᖅᐹᑦ.
66ᐲᑦᑐᕉᓯᓕ ᓱᓕ ᐃᒡᓘᑉ ᐊᓃᖅᕕᐊᓃᑎᓪᓗᒍ, ᐊᕐᖕᓇᖅ ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖓᑦᑕ ᐱᔨᖏᑕ ᐃᓚᖓᑦ ᑕᒪᐅᓐᖓᖅᐳᖅ. 
67ᑖᑦᓱᒪ ᐲᑦᑐᕉᓯ ᑕᑯᒐᒥᐅᒃ ᐃᑯᒪᔫᑉ ᓴᓂᐊᓂ ᐅᖅᑰᓯᖅᑎᖅᑎᓪᓗᒍ, ᑕᑯᓐᓇᓕᕋᒥᐅᒃ ᐅᖃᖅᐳᖅ, “ᐃᕝᕕᑦᑕᐅᖅ ᔩᓱᓯ ᓈᓴᕇᑎᒥᐅᖅ ᐃᓚᒋᓚᐅᖅᐸᑦ.”
68ᐲᑦᑐᕉᓯᓕ ᓴᒡᓗᓪᓗᓂ ᐅᖃᖅᐳᖅ, “ᖃᐅᔨᒪᓐᖏᓚᕋ ᐅᖃᐅᓯᕆᔭᑎᓪᓘᓐᓃᑦ ᑐᑭᓯᓐᖏᓚᒃᑲ,” ᑕᕝᕙᓐᖓᓪᓗ ᐊᓂᓯᑎᓪᓗᒍ, ᐊᖑᑎᕕᐊᖅ ᓂᓪᓕᖅᐳᖅ.+
69ᐱᔨᐅᓪᓗ ᐊᕐᖕᓇᐅᑉ, ᑕᕝᕙᓂ ᐲᑦᑐᕉᓯ ᑕᑯᒐᒥᐅᒃ, ᐅᖃᒃᑲᓐᓂᓕᖅᐳᖅ ᑕᒫᓃᑦᑐᓄᑦ, “ᐅᓇ ᐊᖑᑦ ᑍᒃᑯᓄᖓ ᐃᓚᒋᔭᐅᖕᒥᔪᖅ.” 
70ᐲᑦᑐᕉᓯᓕ ᓱᓕ ᓴᒡᓗᒃᑲᓐᓂᕆᕗᖅ.
71ᑕᕝᕙ ᐲᑦᑐᕉᓯ ᐅᖃᕐᖕᓂᖅᓗᓕᖅᐳᖅ, ᐅᖃᕕᒃᓗᓂᓗ ᐊᖏᒻᒪᕆᒃᐳᖅ, “ᐊᖑᑦ ᐅᖃᐅᓯᕆᔭᓯ ᑖᓐᓇ ᖃᐅᔨᒪᓐᖏᓚᕋ.”
72ᑕᕝᕔᓐᓇᖅᓗ ᐊᖑᑎᕕᐊᖅ ᓂᓪᓕᖅᐳᖅ ᐂᑉᐸᖓᓂᒃ, ᐲᑦᑐᕉᓯ ᑕᕝᕙ ᐃᖅᑬᕗᖅ ᔩᓱᓯᐅᑉ ᐅᖃᐅᑎᓚᐅᕐᖕᒪᒍ, “ᐊᖑᑎᕕᐊᖅ ᒪᕐᕈᐃᖅᑐᖅᓗᓂ ᓂᓪᓕᖅᑳᖅᑎᓐᓇᒍ, ᐱᖓᓱᐃᖅᑐᖅᓗᑎᑦ ᖃᐅᔨᒪᖏᓐᓂᕋᓛᖅᐸᕐᖕᒪ.” ᐲᑦᑐᕉᓯᓗ ᐃᓗᐃᓪᓕᒐᒥ ᕿᐊᓯᕗᖅ.
