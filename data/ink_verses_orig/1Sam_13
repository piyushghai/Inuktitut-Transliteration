1ᓴᐅᓕ ᐊᕐᕌᒍᒥᒃ ᐊᑕᐅᓯᕐᖕᒥᒃ ᐊᐅᓚᑦᓯᓕᖅᑎᓪᓗᒍ; ᐄᓴᕅᓕᒥᐅᓂᒡᓗ ᐊᐅᓚᑦᓯᓕᖅᑎᓪᓗᒍ ᐊᕐᕌᒎᖕᓂᒃ ᒪᕐᕉᖕᓂᒃ.+
2ᓴᐅᓕ ᓂᕈᐊᖅᐳᖅ ᐊᖑᑎᓂᒃ 3,000-ᓂᒃ ᐄᓴᕅᓕᒥᐅᓂᑦ; 2,000-ᓮᑦ ᓇᔫᑎᓚᐅᖅᐳᑦ ᒥᒃᒫᔅᒥ ᖃᖅᑲᒥ ᐱᑎᓕᐅᑉ ᓄᓇᖓᓂ, 1,000-ᓮᑦ ᐃᕐᖕᓂᖓᓂ ᔫᓇᑕᓂᒦᑎᓪᓗᒋᑦ ᒋᐱᐊᒥ ᐱᑦᔭᒥᓂᐅᑉ ᓄᓇᖓᓂ; ᐊᓯᖏᓪᓕ ᓴᐅᓕᐅᑉ ᐊᖏᕐᕋᖅᑎᑉᐰᑦ ᐊᖏᕐᕋᖏᓐᓄᑦ.
3ᔫᓇᑕᓂᐅᑉ ᐱᓕᔅᑍᓂᒥᐅᑦ ᐅᓇᑕᖅᑐᒃᓴᖃᖅᕕᖓ ᐅᓇᑕᖅᓗᒍ ᓵᓚᒋᕚ ᒋᐸᒦᑦᑐᖅ, ᐱᓕᔅᑍᓂᒥᐅᓪᓗ ᑐᓴᓚᐅᖅᐳᑦ ᑕᒪᑐᒥᖓ. ᓴᐅᓕᓗ ᑎᑦᑐᓚᐅᒻᒥᒃ ᓂᓪᓕᐊᑎᑦᓯᓚᐅᖅᐳᖅ ᓄᓇᓕᓕᒫᓄᑦ ᐅᖃᖅᓗᓂ, “ᐄᑉᕈᐃᑦ ᑐᓴᖅᓕᑦ!” 
4ᐄᓴᕅᓕᒥᐅᓕᒫᓪᓗ ᑐᓴᖅᐳᑦ ᓴᐅᓕᐅᑉ ᑐᖁᑦᓯᓂᖓᓂᒃ ᐱᓕᔅᑍᓂᒥᐅᑦ ᐅᓇᑕᖅᑐᒃᓴᖃᖅᕕᖓᓂ, ᐄᓴᕅᓕᒥᐅᓪᓗ ᐱᓕᔅᑍᓂᒥᐅᓂᒃ ᓱᒃᑯᐃᓂᖏᓐᓂᒃ. ᐃᓄᐃᓪᓗ ᕾᖁᔭᐅᕗᑦ ᑲᑎᖁᓪᓗᒋᑦ ᓴᐅᓕᒧᑦ ᒋᐅᓪᒐᐅᓪᒥ.
5ᐱᓕᔅᑍᓂᒥᐅᓪᓗ ᑲᑎᕗᑦ ᐄᓴᕅᓕᒥᐅᓂᒃ ᐅᓇᑕᕆᐊᕈᒪᓪᓗᑎᒃ, 30,000-ᓂᒃ ᕿᒧᒃᓯᐅᑎᓂᒃ ᐊᒃᓴᓗᐊᓕᖕᓂᒃ, 6,000-ᓂᒡᓗ ᕿᒻᒥᖅᔪᐊᒦᑦᑐᓂᒃ, ᐅᓇᑕᖅᑐᒃᓮᓪᓗ ᐅᓄᖅᑐᖅᔪᐊᑦ ᓯᒡᔭᒥ ᓯᐅᕋᖅᑎᑐᑦ ᐅᓄᖅᑎᒋᔪᑦ ᒥᒃᒫᔅᒧᐊᖅᐳᑦ, ᐱᑦᐂᕕᓐ ᓴᓂᐊᓃᑦᑐᒧᑦ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᒧᑦ, ᑍᑯᖓᓗ ᑕᖕᒫᖅᐳᑦ. 
6ᐄᓴᕅᓕᒥᐅᑦ ᐃᓄᖏᑦ ᑕᑯᒐᒥᒃ ᑲᑉᐱᐊᓇᖅᑐᒦᓕᕐᖕᓂᕐᖕᒥᖕᓂᒃ, (ᐃᓗᖏᖅᓱᖅᓗᑎᒃ ᐃᓱᒪᔮᓕᖅᐳᑦ,) ᐄᓴᕅᓕᒥᐅᑦ ᐃᓚᖏᑦ ᐃᔨᖅᐳᑦ ᕾᕈᓱᖕᓄᑦ ᐃᑎᖅᓴᓄᓪᓗ ᐅᔭᕅᓪᓗ ᐊᑯᓐᓂᖓᓐᓄᑦ, ᐃᑎᖅᓴᐅᓂᕐᖕᓄᓪᓗ; 
7ᐊᓯᖏᑦ ᔪᐊᕐᑕᓂᐅᑉ ᑰᖓᒍᑦ ᐃᑳᖅᐳᑦ ᒑᓪᓗ ᒋᓕᐊᑎᓪᓗ ᓄᓇᖓᓄᑦ.
8ᐅᑕᖅᑭᓕᖅᐳᖅᓗ ᓴᒧᐃᓕᒥᒃ ᐅᓪᓗᓂᒃ 7-ᓂᒃ, ᑍᒫᒃ ᓴᒧᐃᓕᐅᑉ ᐅᑕᖅᑭᖁᓚᐅᕐᖕᒪᒍ, ᓴᒧᐃᓕ ᕾᓇᓵᓕᕐᖕᒪᑦ ᒋᐅᓪᒐᐅᓪᒧᑦ, ᐃᓄᐃᓪᓗ ᕿᒤᕙᓪᓕᐊᓕᓚᐅᖅᐳᑦ ᓴᐅᓕᒥᒃ. 
9ᑕᕝᕙ ᓴᐅᓕ ᐅᖃᖅᐳᖅ, “ᑐᓂᕐᕈᑎᒃᓮᑦ ᐃᑯᐊᓪᓚᑦᓯᓂᕐᖕᒧᑦ ᐃᓚᒌᑦᓯᐊᕐᖕᓂᕐᖕᒧᓪᓗ ᕾᓚᐅᖅᓯᐅᒃ.” ᑕᕝᕙ ᑐᓂᕐᕈᓯᓚᐅᖅᐳᖅ ᐃᑯᐊᓚᒋᐊᓕᖕᒥᒃ ᑐᓂᕐᕈᑎᒥᒃ. 
10ᐱᔭᕇᖅᑎᓪᓗᒍᓗ ᑐᓂᕐᕈᓯᕐᖕᓂᕐᖕᒥᒃ ᐆᑕᒃᓴᓂᒃ, ᑕᑯᒋᑦ, ᓴᒧᐃᓕ ᑎᑭᑉᐳᖅ; ᑕᕝᕙ ᓴᐅᓕᐅᑉ ᐸᕐᕆᐊᖅᐹ ᑐᓐᖓᓱᒃᑎᓪᓗᒍᓗ. 
11ᓴᒧᐃᓕᓗ ᐅᖃᖅᐳᖅ, “ᖃᓄᐃᓕᐅᖅᑐᐊᓘᓕᖅᐲᑦ?”
12ᐃᓱᒪᓕᓚᐅᖅᐳᖓ, ‘ᐱᓕᔅᑍᓂᒥᐅᑦ ᐅᓇᑕᕆᐊᕐᖕᓂᐊᓕᖅᐹᖓ ᒋᐅᓪᒐᐅᓪᒧᑦ, ᐊᑕᓂᕐᖕᒧᓪᓗ ᑐᒃᓯᐊᕐᖕᓂᒃᑯᑦ ᖃᐅᔨᒋᐊᓚᐅᕐᖕᓇᖓ’; ᑍᒤᒻᒪᑦ ᑐᓂᕐᕈᓯᕆᐊᖃᕋᓱᒋᓕᓚᐅᖅᐳᖓ ᐃᑯᐊᓪᓚᒋᐊᓕᖕᓂᒃ ᑐᓂᕐᕈᑎᓂᒃ.”
13ᓴᒧᐃᓕ ᐅᖃᖅᐳᖅ ᓴᐅᓕᒧᑦ, “ᓯᓔᑦᑐᐊᓗᖕᒥᒃ ᐱᓇᓱᐊᓚᐅᖅᐳᑎᑦ; ᐊᑕᓂᐅᑉ ᒎᑎᕕᑦ ᐱᖁᔭᖏᓐᓂᒃ ᓈᓚᓚᐅᖏᓐᓇᕕᑦ, ᐃᓕᖕᓄᑦ ᐱᖁᔨᑦᔪᑎᒋᓚᐅᖅᑕᖏᓐᓂᒃ; ᐊᑕᓂᐅᑉ ᐋᖅᑭᒃᓱᕋᔭᓚᐅᖅᐹ ᐊᖓᔪᖅᑲᐅᕖᑦ ᐄᓴᕅᓕᒥᐅᓂᒃ ᐃᓱᖃᖏᑦᑐᒧᑦ. 
14ᒫᓐᓇᓕ ᐊᖓᔪᖅᑲᐅᕖᑦ ᑲᔪᓯᓂᐊᕈᓐᓃᖅᐳᖅ; ᐊᑕᓂᖅ ᕿᓂᕈᒫᓕᖅᐳᖅ ᐃᓄᖕᒥᒃ ᐊᑕᓂᐅᑉ ᐆᒻᒪᑎᖓᓂᒃ ᕿᓂᖅᑐᒥᒃ; ᐊᑕᓂᐅᓪᓗ ᐊᖓᔪᖅᑳᓐᖑᖅᑎᑦᓱᒫᖅᐹ ᐃᓄᖁᑎᒥᓄᑦ, ᐊᑕᓂᐅᑉ ᐱᖁᔭᖓᓂᒃ ᓈᓚᓚᐅᖏᓐᓃᑦ ᐱᑦᔪᑎᒋᓗᒍ.”
15ᓴᒧᐃᓕᓗ ᒪᑭᓪᓗᓂ, ᑲᔪᓯᓪᓗᓂ ᒪᔪᐊᖅᐳᖅ ᒋᐅᓪᒐᐅᓪᒥᑦ ᒋᐱᐊᒧᑦ ᐱᑦᔭᒥᓂᐅᑉ ᓄᓇᖓᓄᑦ.
16ᑕᕝᕙ ᓴᐅᓕᒃᑯᒃ ᐃᕐᖕᓂᕇᒃ ᔫᓇᑕᓂᒃᑯᒃ, ᐃᓄᐃᓪᓗ ᒋᐸᒦᖏᓐᓇᖅᐳᑦ ᐱᑦᔭᒥᓂᐅᑉ ᓄᓇᖓᓂ; ᐱᓕᔅᑍᓂᒥᐅᓪᓕ ᑕᖕᒫᖅᓯᒪᑎᓪᓗᒋᑦ ᒥᒃᒫᔅᒥ. 
17ᐱᓕᔅᑍᓂᒥᐅᓪᓗ ᑎᒡᓕᒃᑏᑦ ᐅᓇᑕᕆᐊᖅᐳᑦ ᐊᐅᓪᓚᖅᓗᑎᒃ ᑕᖕᒫᖅᓯᒪᕕᖕᒥᓂᑦ ᐱᖓᓲᓕᓪᓗᑎᒃ; ᐱᖓᔪᒋᑦ ᐅᐸᕋᐅᑉ ᓇᓛᓄᑦ ᐂᓕᖅᐳᑦ, ᓴᕼᐅᓕᐅᑉ ᓄᓇᖓᓄᑦ, 
18ᐃᓚᖏᑦ ᐱᑦ-ᕼᐅᕋᐅᑉ ᓇᓛᓄᑦ ᐂᓕᖅᐳᑦ, ᐱᖓᔪᖏᑦ ᔨᐳᐃᒻ ᓇᖅᓴᖓᓄᑦ ᐅᔭᐅᒪᔪᒧᑦ ᓄᓇᐅᑉ ᑭᒡᓕᖓᓄᓐᖓᐅᕗᑦ ᐃᓄᖃᔪᐃᑦᑐᒦᑦᑐᒧᑦ.
19ᑭᓯᐊᓂᓕ ᐄᓴᕅᓕᒥᐅᓂ ᓴᕕᕋᔭᓕᐅᖅᑎᖃᓚᐅᖏᒻᒪᑕ; ᑕᕝᕙ ᐱᓕᔅᑍᓂᒥᐅᑦ ᐅᖃᓚᐅᖅᐳᑦ, “ᐄᑉᕈᐃᒥᐅᑦ ᓴᕕᒡᔪᐊᓕᐅᖃᑦᑕᕐᖕᓂᐊᖏᒻᒪᑕ ᖃᓗᒋᐊᓕᐅᖃᑦᑕᖏᓪᓗᑎᒡᓗ.” 
20ᐄᓴᕅᓕᒥᐅᓪᓕ ᐱᓕᔅᑍᓂᒥᐅᓄᑦ ᐂᒋᐊᖃᖃᑦᑕᓚᐅᖅᐳᑦ ᓄᓇᓕᕆᑦᔪᑎᖏᑦ ᓄᓇᒥᒃ ᒪᒃᐱᖅᑎᕆᑦᔪᑏᑦ, ᐅᓕᒪᐅᑏᑦ, ᑲᑭᐊᒃᔪᐊᑦ, ᐃᐱᓴᖅᑕᐅᖁᓪᓗᒋᑦ ᑖᒃᑯᓄᖓ; 
21ᐊᑭᓖᑎᑕᐅᓪᓗᑎᒃ ᑮᓇᐅᔭᒥᒃ ᐊᑕᐅᓯᕐᖕᒥᒃ ᐃᐱᒃᓮᕙᓚᐅᖅᐳᑦ ᓄᓇᒥᒃ ᒪᒃᐱᖅᑎᕆᑦᔪᑎᓂᒃ ᑲᑭᐊᒃᔪᐊᓄᓪᓗ, ᑮᓇᐅᔮᖕᓂᒃ ᒪᕐᕉᖕᓂᒃ ᐊᑭᓖᕙᒃᓱᑎᒃ ᐅᓕᒪᐅᑎᓄᑦ, ᕿᔪᑯᑖᓄᓪᓗ ᓄᕗᓕᖕᓄᑦ. 
22ᑍᑦᓱᒪᓂᓕ ᐅᓪᓗᒥ ᐅᓇᑕᖅᑎᓪᓗᒋᑦ ᐄᓴᕅᓕᒥᐅᑦ ᓴᕕᔪᐊᖃᓚᐅᓐᖏᓚᑦ ᖃᓗᒋᐊᖃᕋᑎᒡᓘᓐᓃᑦ, ᓴᐅᓕᒃᑯᒃ ᐃᕐᖕᓂᕇᒃ ᔫᓇᑕᓂᒃᑯᒃ ᐱᑕᓕᑑᑎᓪᓗᒋᒃ.
23ᑕᕝᕙ ᐱᓕᔅᑍᓂᒥᐅᑦ ᐅᓇᑕᖅᑐᒃᓴᓂᒃ ᐃᓕᓴᖅᕕᖓᑦ ᓅᑕᐅᓚᐅᖅᐳᖅ ᒥᒃᒫᔅ ᐅᖓᑖᓄᑦ.
