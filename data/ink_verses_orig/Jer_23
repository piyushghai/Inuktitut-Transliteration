1“ᑲᑉᐱᐊᓇᒦᒃ ᐰᖅᓯᔨᐅᔪᑦ ᓰᐱᓂᒃ ᐊᓯᕈᐃᔪᑦ ᓯᐊᒻᒪᖅᑎᑦᓯᔪᓪᓗ ᓇᑎᕐᖕᓇᖁᑎᓐᓂ!” ᐊᑕᓂᖅ ᐅᖃᖅᐳᖅ. 
2ᑍᒤᒻᒪᑦ ᐊᑕᓂᖅ ᐄᓴᕅᓕᒥᐅᑦ ᒎᑎᖓᑦ ᐃᒫᒃ ᐅᖃᖅᐳᖅ, ᐰᖅᓯᔨᐅᔪᓄᑦ ᐃᓄᖁᑎᓐᓂᒃ: “ᐃᓄᖁᑎᒃᑲ ᓯᐊᒻᒪᖅᑎᓐᓇᑦᓯᐅᒃ, ᐅᖓᓯᒃᓯᑎᓪᓗᒋᓪᓗ ᑲᒪᑦᓯᐊᖏᓐᓂᑦᓯᓐᓄᑦ. ᑕᑯᒋᑦ, ᓱᒋᐊᖅᑕᐅᑎᓐᓂᐊᖅᐸᑦᓯ ᐱᐅᖏᑦᑐᒥᒃ ᐱᓇᓱᐊᖅᓯᒪᓂᓯ ᐱᑦᔪᑎᒋᓗᒍ. ᐊᑕᓂᖅ ᐅᖃᖅᐳᖅ. 
3ᐅᕙᖓ ᐃᓄᖁᑎᒪ ᐊᒥᐊᒃᑯᖏᑦ ᑲᑎᖅᓱᕈᒫᖅᐸᒃᑲ ᓇᒧᑐᐃᓐᓇᖅ ᐊᐅᓪᓚᖅᑎᑦᓯᕕᒋᓯᒪᓚᐅᖅᑕᓐᓂᑦ, ᐅᑎᖅᑎᓪᓗᒋᓪᓗ ᓇᑎᕐᖕᓇᒧᑦ ᓄᓇᒋᔭᖓᓐᓄᑦ, ᕿᑐᕐᖏᐅᖁᓪᓗᒋᑦ ᐅᓄᖅᓯᕙᓪᓕᐊᓗᑎᒡᓗ. 
4ᐰᖅᓯᔨᖃᖅᑎᓐᓂᐊᖅᐸᒃᑲᓗ ᑲᒪᔨᒃᓴᖏᓐᓂᒃ, ᓯᕘᕋᔪᓐᓃᖁᓪᓗᒋᑦ ᑲᑉᐱᐊᓇᖅᑐᒦᖁᓇᒋᓪᓗ ᐊᓯᐅᓯᒪᔪᖃᕈᓐᓃᕈᒫᖅᐳᓪᓗ, ᐊᑕᓂᖅ ᐅᖃᖅᐳᖅ.
5ᑕᑯᒋᑦ, ᐅᓪᓗᑦ ᓇᓪᓕᐅᑎᔪᒫᖅᐳᑦ, ᐊᑕᓂᖅ ᐅᖃᖅᐳᖅ, ᒪᑭᑎᑦᓯᔪᒫᕋᒪ ᑍᕕᑎᐅᑉ ᑭᖑᕚᒋᓐᓂᑦ ᐃᓱᐊᖅᑐᓕᔪᒥᒃ, ᐊᖓᔪᖅᑳᖅᔪᐊᒃᓴᒥᒃ ᓯᓚᑐᓂᖃᖅᑐᒥᒃ, ᓄᓇᖁᑎᒥᓂ ᓈᒻᒪᓈᑦᓯᐊᖅᑐᒥᒃ ᐃᓱᐊᖅᑐᒥᒡᓗ ᐊᐅᓚᑦᓯᔪᒫᖅᑐᒥᒃ. 
6ᑍᑦᓱᒪ ᐊᐅᓚᑦᓯᓂᖓᓂ ᔫᑕ ᐱᐅᓕᔭᐅᔪᒫᖅᐳᖅ, ᐄᓴᕅᓕᒥᐅᓪᓗ ᐅᓇᑕᖅᑕᐅᓂᐊᕐᖕᓂᕐᖕᒥᒃ ᓯᕘᕋᖏᓪᓗᑎᒃ ᐃᓅᔪᒫᖅᐳᑦ, ᐊᑎᖃᖅᑎᑕᐅᔪᒫᖅᐳᖅᓗ: ‘ᐊᑕᓂᖅ ᐃᓱᐊᖅᓯᑦᔪᑎᒋᔭᕗᑦ.’
7ᑍᒤᒻᒪᑦ ᑕᑯᒋᑦ, ᐅᓪᓗᐃᑦ ᓇᓪᓕᐅᑎᔪᒫᖅᐳᑦ, ᐊᑕᓂᖅ ᐅᖃᖅᐳᖅ, ᐃᓄᐃᑦ ᐅᖃᖃᑦᑕᕈᓐᓃᕈᒫᕐᖕᓂᖓᑦ, ‘ᐊᑕᓂᖅ ᐆᒪᖕᒪᑦ, ᐊᐅᓪᓚᖅᑎᑦᓯᓚᐅᖅᑐᖅ ᐄᓴᕅᓕᒥᐅᓂᒃ ᐃᑦᔨᑉᑎᒥᑦ.’ 
8ᐅᖃᖔᖃᑦᑕᓕᕈᒫᖅᐳᓪᓕ ᐃᒫᒃ; ‘ᐊᑕᓂᖅ ᐆᒪᖕᒪᑦ, ᐊᐅᓪᓚᖅᑎᑦᓯᓚᐅᖅᑐᖅ ᓄᓇᒥᑦ ᐅᓐᓄᐊᓪᓗᐊᑉ ᓇᓛᓃᑦᑐᓂᑦ ᓄᓇᓂᓪᓗ ᐃᓄᖁᑎᒥᓂᒃ ᖁᔭᓈᖅᓯᕕᒋᓚᐅᖅᑕᒥᓂᑦ.’ ᑕᕝᕙ ᓄᓇᖃᓕᕈᒫᖅᐳᑦ ᓇᖕᒥᓂᖅ ᓄᓇᒥᖕᓂ.”
9ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᑦ ᐱᓪᓗᒋᑦ: ᐆᒻᒪᑎᒐ ᐃᓗᓐᓂ ᓯᖁᒥᓯᒪᕗᖅ,
10ᓄᓇᓕᓕᒫᖅ ᓈᖕᒪᑦ ᐊᓯᓐᓂᐊᖅᑎᓂᒃ;
11“ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᑦ, ᑐᓂᕐᕈᓯᖅᑎᑦᓯᔩᓪᓗ ᒎᑎᖃᕈᓐᓃᖅᐳᑦ;
12ᑍᒤᒻᒪᑦ ᐊᖅᑯᑦ ᐊᑐᖅᑕᖓᑦ ᖁᐂᑦᑖᕐᖕᓇᖅᓯᔪᒫᖅᐳᖅ ᑖᖅᑐᒥ,
13ᓴᒥᐊᕆᐊᕐᖕᒥᐅᓂᓗ ᒎᑎᒧᑦ ᐱᔪᖃᓛᖅᑐᒥᒃ ᐅᖃᖅᑎᒋᔭᐅᔪᓂᒃ
14ᔪᕉᓴᓚᒥᐅᓂᓗ ᒎᑎᒧᑦ ᐱᔪᖃᓛᖅᑐᒥᒃ ᐅᖃᖅᑎᐅᔪᓂᒃ
15ᑍᒤᒻᒪᑦ ᐃᒫᒃ ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ, ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᑦ ᔪᕉᓴᓚᒦᑦᑐᑦ ᐱᓪᓗᒋᑦ:
16ᐃᒫᒃ ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ: “ᓇᓚᐅᑦᑍᓂᖅᓗᒃᑐᑦ ᐅᖃᐅᓯᕆᔭᖏᑦ ᓈᓚᒃᑍᓕᓯᒋᒃ; ᓱᓕᖏᑦᑐᓂᒃ ᓂᕆᐅᒋᔭᒃᓴᖅᑖᖅᑎᖃᑦᑕᕐᖕᒪᓯ ᐃᓱᒪᒋᔭᑐᐃᓐᓇᕐᖕᒥᖕᓂᒡᓗ ᑕᑯᑎᑕᐅᓂᕋᖅᐸᒃᓗᑎᒃ ᐊᑕᓂᕐᖕᒥᑦ ᐱᖏᑦᑐᓂᒃ. 
17ᒎᑎᒥᒃ ᓇᕐᕈᒋᔭᓖᑦ ᐅᖃᐅᑎᖃᑦᑕᕐᖕᒪᒋᑦ ᐃᒫᒃ, ‘ᐊᑕᓂᖅ ᐅᖃᖅᐳᖅ, ᖃᓄᐃᑕᐅᓇᖅᑐᒧᑦ ᑎᑭᑕᐅᑦᔮᓐᖏᓚᓯ’; ᐆᒻᒪᑎᒥ ᓯᑎᔫᓂᖏᓐᓂᒃ ᒪᓕᒃᑐᑦ ᐅᖃᖅᕕᒋᕙᒃᐰᑦ, ‘ᐊᓯᕈᖅᑕᐅᓇᖅᑐᒧᑦ ᑎᑭᑕᐅᔪᒫᓐᖏᓚᓯ.’”
18ᓇᓪᓕᐊᑕᓕ ᑖᒃᑯᐊ ᐊᑕᓂᖅ ᖃᐅᔨᒋᐊᖅᕕᒋᓚᐅᖅᓯᒪᕙᑦᔫᒃ, ᐅᖃᐅᓯᖏᓐᓂᒡᓘᓐᓃᑦ ᑐᓴᕋᓱᓚᐅᖅᓯᒪᕚᑦ? ᓈᓚᒃᑐᖃᖅᓯᒪᕚ ᐅᖃᐅᓯᖏᓐᓂᒡᓗ ᑐᓴᖅᑐᖃᕈᒪᓪᓗᓃ? 
19ᑕᑯᒋᑦ, ᐊᑕᓂᐅᑉ ᓂᓐᖓᐅᒻᒪᓯᖓ ᐊᓄᕆᖅᔪᐊᑐᑦ ᑎᑭᑦᓱᒫᓕᖅᐳᖅ, ᐊᓄᕆᑎᑐᑦ ᕾᕙᒡᓗᓂ ᓄᓇᒧᑦ ᑎᑭᑦᑐᑎᑐᑦ; ᐱᐅᖏᑦᑐᓕᔪᑦ ᓂᐊᖁᖏᓐᓄᑦ ᑎᑭᑦᓱᒫᖅᐳᖅ. 
20ᐊᑕᓂᐅᑉ ᓂᓐᖓᐅᒪᓂᖓ ᓴᖑᓂᐊᕈᓐᓃᖅᐳᖅ ᐱᔪᒪᔭᖓ ᐊᑑᑎᓚᐅᖏᓐᓂᖓᓂ, ᐅᓪᓗᐃᑦ ᑭᖑᓪᓕᖏᓐᓂ ᑐᑭᓯᑦᓯᐊᕈᒫᖅᐸᓯ ᑕᒪᓐᓇ.
21“ᐱᔪᖃᓛᖅᑐᒥᒃ ᐅᖃᖅᑎᐅᓂᕋᖅᑐᑦ ᑖᒃᑯᐊ ᑎᓕᓯᒪᓐᖏᓚᒃᑲ, ᐱᔪᒪᓂᕐᖕᒥᓄᓪᓕ ᐅᖃᖃᑦᑕᖅᐳᑦ; ᐅᖃᖅᕕᒋᓚᐅᓐᖏᓚᒃᑲ, ᓱᓕᓕ ᐅᖃᓪᓚᖃᑦᑕᖅᐳᑦ. 
22ᐅᕙᓐᓂᒃ ᖃᐅᔨᒋᐊᖅᕕᖃᓚᐅᕈᑎᒃ, ᐅᖃᐅᓯᕆᖁᔭᓐᓂᒃ ᐅᖃᕈᓐᓇᕋᔭᓚᐅᖅᐳᑦ ᐃᓄᖁᑎᓐᓄᑦ, ᐱᐅᖏᑦᑐᓕᓂᖏᓐᓂᓪᓗ ᓴᖑᑎᑦᓯᒐᔭᓚᐅᖅᐳᑦ, ᐃᓕᖅᑯᓯᕐᖕᒥᖕᓂᓪᓗ ᐱᐅᖏᑦᑐᓂᑦ.
23ᖃᓂᑦᑐᓄᑦ ᑭᓯᐊᓂ ᒎᑎᒋᔭᐅᓇᓱᒋᕕᓯᓐᖔ? ᐅᖓᓯᒃᑐᒥᐅᓄᓪᓗ ᒎᑎᒋᔭᐅᓇᖓ ᐊᑕᓂᖅ ᐅᖃᖅᐳᖅ. 
24ᐃᓄᒃ ᐃᔨᖅᓯᒪᔪᓐᓇᖅᐹ ᖃᐅᔨᒪᓇᖏᑦᑐᒧᑦ ᑕᑯᔪᓐᓇᕐᖕᓂᐊᓐᖏᑕᓐᓂᒃ? ᐊᑕᓂᖅ ᐅᖃᖅᐳᖅ. ᓇᓂᑐᐃᓐᓈᓐᖏᓚᖔ ᕿᓚᖕᒥ ᓄᓇᒥᓗ? ᐊᑕᓂᖅ ᐅᖃᖅᐳᖅ. 
25ᑐᓵᖃᑦᑕᖅᐳᖓ ᐱᔪᖃᓛᖅᑐᒥᒃ ᐅᖃᖅᑎᐅᓂᕋᖅᑐᓂᒃ ᐅᕙᓐᓂᑦ ᓱᓕᓇᑎᒃ ᐅᖃᖅᑎᑕᐅᓂᕋᖅᑐᓂᒃ, ᐅᖃᖅᓗᑎᒃ, ‘ᓯᓐᓇᒃᑐᖅᑲᐅᒐᒪ, ᓯᓐᓇᒃᑐᖅᑲᐅᒐᒪ!’ 
26ᖃᓄᖅ ᓯᕕᑐᑎᒋᔪᒥᒃ ᓴᒡᓗᖃᑦᑕᕐᖕᓂᐊᖅᐹᑦ? ᐅᕙᓐᓄᑦ ᐱᔪᖃᓛᖅᑐᒥᒃ ᐅᖃᖅᑎᒋᔭᐅᓐᖑᐊᖅᓗᑎᒃ ᐅᖃᓪᓚᒃᐸᒃᑐᑦ, ᐆᒻᒪᑎᒥᒃᑎᒍᑦ ᓯᓔᕐᕆᔭᐅᓪᓗᑎᒃ ᐅᖃᓪᓚᖃᑦᑕᖅᐳᑦ. 
27ᐃᓱᒪᖃᑦᑕᕐᖕᒪᑕ ᓯᓐᓇᒃᑐᕆᔭᒥᖕᓂᒃ ᐅᓂᒃᑳᖃᑦᑕᕐᖕᓂᕐᖕᒥᖕᓄᑦ ᐃᓄᖁᑎᓐᓂᒃ ᐳᐃᒍᖅᑎᑦᓯᔪᓐᓇᕋᓱᒋᓪᓗᑎᒃ ᐅᕙᓐᓂᒃ, ᓯᕗᓕᕆᔭᓯᑦᑕᐅᖅ ᐅᕙᓐᓂᒃ ᐳᐃᒍᖅᑎᑕᐅᓚᐅᕐᖕᒪᑕ ᐰᓕᒧᑦ ᑐᒃᓯᐊᖃᑦᑕᓕᕋᒥᒃ. 
28ᐱᔪᖃᓛᖅᑐᒥᒃ ᐅᖃᖅᑎ ᓯᓐᓇᒃᑑᒪᓐᓂᕈᓂ ᓯᓐᓇᒃᑑᒪᒥᓂᒃ ᐅᓂᒃᑳᖅᓕ, ᐅᖃᐅᓯᓐᓂᒃᑕᐅᖅ ᐱᓯᒪᔪᖅ ᐅᖃᐅᓯᖃᖅᓕ ᑲᔪᓯᑦᓯᐊᖅᓗᓂ. ᓂᐊᖂᔭᒃᓴᖅ ᐊᑦᔨᖃᕈᓐᓇᖅᐹ ᐃᕕᒡᓱᒐᕐᖕᒥᒃ? ᐊᑕᓂᖅ ᐅᖃᖅᐳᖅ. 
29ᐅᖃᐅᓯᕋ ᐃᑯᒪᔪᑎᑐᑦ ᑍᒤᑦᑑᓐᖏᓛᖅ, ᐊᑕᓂᖅ ᐅᖃᖅᐳᖅ, ᑲᑦᔫᑎᔪᖅᔪᐊᑎᑐᓪᓗ ᐅᔭᖅᑲᒥᒃ ᓯᖁᑦᑎᕆᔪᓐᓇᖅᑐᑎᑐᑦ? 
30ᑍᒤᒻᒪᑦ ᑕᑯᒋᑦ, ᐊᑕᓂᖅ ᐅᖃᖅᐳᖅ, ᐊᑭᕋᖅᑐᖅᐸᒃᑲ ᐱᔪᖃᓛᖅᑐᒥᒃ ᐅᖃᖅᑎᐅᓂᕋᖅᑐᑦ, ᐅᖃᐅᓯᒃᓴᖅᑖᖃᑦᑕᖅᑐᑦ ᐊᓯᒥᖕᓂᑦ ᐅᖃᐅᓯᕆᔭᐅᓂᕋᖅᓗᒋᓪᓗ ᐅᕙᓐᓄᑦ. 
31ᑕᑯᒋᑦ, ᐊᑕᓂᖅ ᐅᖃᖅᐳᖅ, ᐊᑭᕋᖅᑐᖅᐸᒃᑲ ᐱᔪᖃᓛᖅᑐᒥᒃ ᐅᖃᖅᑎᐅᓂᕋᖅᑐᑦ, ᓇᖕᒥᓂᖅ ᐱᔪᓂᒃ ᐅᖃᖅᑍᓕᓐᖏᓗᐊᖅᑐᑦ ᐅᖃᖅᓗᑎᒃ, ‘ᐊᑕᓂᖅ ᐅᖃᖅᐳᖅ.’ 
32ᑕᑯᒋᑦ, ᐊᑭᕋᖅᑐᖅᐸᒃᑲ ᐱᔪᖃᓛᖅᑐᒥᒃ ᐅᖃᖅᑎᐅᓂᕋᖅᑐᑦ ᓱᓕᖏᑦᑐᓂᒡᓗ ᓯᓐᓇᒃᑐᕐᖕᓂᕋᖃᑦᑕᖅᑐᑦ, ᐊᑕᓂᖅ ᐅᖃᖅᐳᖅ, ᐅᖃᐅᓯᕐᖕᒥᖕᓄᑦ ᐃᓄᖁᑎᒃᑲ ᑕᒻᒪᖅᑎᑉᐰᑦ ᓱᓕᖏᑦᑐᓂᒃ ᐅᖃᐅᓯᖃᕐᖕᓂᕐᖕᒥᖕᓄᑦ ᐱᐅᔪᕆᑦᔪᑎᒋᓪᓗᒋᓪᓗ, ᑎᓕᓯᒪᓐᖏᓚᒃᑲ ᐅᖃᖁᓗᒋᑦ; ᑍᒤᒻᒪᑦ ᐅᖃᓪᓚᖃᑦᑕᕐᖕᓂᖏᑦ ᐃᓄᖁᑎᓐᓄᑦ ᐱᕚᓪᓕᕈᑕᐅᖏᑦᓯᐊᖅᐳᑦ, ᐊᑕᓂᖅ ᐅᖃᖅᐳᖅ.”
33“ᐃᓄᐃᑦ, ᐅᖃᖅᑏᓪᓘᓐᓃᑦ, ᑐᓂᕐᕈᓯᖅᑎᑦᓯᔩᓪᓘᓐᓃᑦ ᐊᐱᕆᒃᐸᑕ, ‘ᐊᑕᓂᐅᑉ ᐅᖁᒤᒋᔭᖓ ᓱᓇᐅᕙ?’ ᐅᖃᐅᑎᔪᒫᖅᐸᑎᑦ, ‘ᐃᓕᑦᓯ ᐅᖁᒤᒋᔭᐅᕗᓯ, ᐃᒋᑦᓱᒫᖅᐸᑦᓯᓗ, ᐊᑕᓂᖅ ᐅᖃᖅᐳᖅ.’ 
34ᐅᖃᖅᑎ ᑐᓂᕐᕈᓯᖅᑎᑦᓯᔨ, ᐃᓄᒡᓘᓐᓃᑦ ᐅᖃᖅᐸᑦ, ‘ᐊᑕᓂᐅᑉ ᐅᖁᒤᒋᔭᖓ,’ ᑖᓐᓇ ᓱᒋᐊᕈᒫᖅᐸᕋ ᐃᒡᓗᒥᐅᖃᑎᖏᑦ ᐱᖃᓯᐅᑎᓗᒋᑦ. 
35ᐃᒫᒃ ᐅᖃᖅᑐᒃᓴᐅᕗᓯ ᐃᓚᓐᓇᕆᔭᑦᓯᓐᓄᑦ ᐃᓚᑦᓯᓐᓄᓪᓗ, ‘ᖃᓄᖅ ᐊᑕᓂᖅ ᑭᐅᕙ?’ ᐅᕝᕙᓗ ‘ᖃᓄᖅ ᐊᑕᓂᖅ ᐅᖃᖅᐸ?’ 
36‘ᐊᑕᓂᐅᑉ ᐅᖁᒤᒋᔭᖓᓂᒃ,’ ᐅᖃᖃᑦᑕᕆᐊᖃᕈᓐᓃᖅᐳᓯ, ᐃᓄᐃᑦ ᐅᖁᒤᒋᔭᒥᖕᓂᒃ ᐅᖃᖃᑦᑕᕐᖕᒪᑕ, ᑐᑮᕈᑎᑎᑦᓯᑐᐃᓐᓇᖃᑕᓕᕋᑦᓯ ᒎᑎᐅᑉ ᐆᒪᔫᑉ ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑕ, ᒎᑎᑦᑕ ᐅᖃᐅᓯᖏᓐᓂᒃ. 
37ᐱᔪᖃᓛᖅᑐᒥᒃ ᐅᖃᖅᑎᒧᑦ ᐊᐱᖅᓱᖅᑐᒃᓴᐅᕗᓯ, ‘ᖃᓄᖅ ᐊᑕᓂᕐᖕᒧᑦ ᑭᐅᔭᐅᕕᑦ?’ ᐅᕝᕙᓗ ‘ᖃᓄᖅ ᐊᑕᓂᖅ ᐅᖃᖅᐸ?’ 
38ᐅᖃᕈᑦᓯᓕ, ‘ᐊᑕᓂᐅᑉ ᐅᖁᒤᒋᔭᖓ,’ ‘ᐊᑕᓂᖅ ᐃᒫᒃ ᐅᖃᖅᐳᖅ,’ ‘ᑍᒫᒃ ᐅᖃᐅᓯᕐᖕᓂᒃ ᐅᖃᕐᖕᓂᓯ ᐱᑦᔪᑎᒋᓗᒍ, “ᐊᑕᓂᐅᑉ ᐅᖁᒤᒋᔭᖓ,” ᑍᒫᒃ ᐅᖃᖅᑐᒃᓴᐅᓐᖏᓐᓂᑦᓯᓐᓂᒃ ᐅᖃᓚᐅᖅᑎᓪᓗᖓ, “ᐊᑕᓂᐅᑉ ᐅᖁᒤᒋᔭᖓ,”’ 
39ᑍᒤᒻᒪᑦ, ᑕᑯᒋᑦ, ᖁᓚᕐᖕᓇᖏᑦᑐᒥᒃ ᐃᒋᑦᓱᒫᖅᐸᑦᓯ ᓇᔪᖅᑕᓐᓂᑦ, ᐃᒡᓗᒐᓴᒡᔪᐊᑦ ᓯᕗᓕᑦᓯᓐᓄᑦ ᑐᓂᓚᐅᖅᑕᒃᑲ ᐱᖃᓯᐅᑎᓗᒋᑦ. 
40ᐃᓱᖃᖏᑦᑐᒧᓪᓗ ᓇᕐᕈᓇᖅᑎᑕᐅᓂᕐᖕᒥᒃ ᐃᓕᑦᓯᓐᓄᑦ ᑎᑭᑎᑦᓯᔪᒫᖅᐳᖓ ᑲᓐᖑᓇᖅᑐᒦᓐᓂᕐᖕᒥᒃ, ᐳᐃᒍᖅᑕᐅᓚᐅᖅᓯᒪᓂᐊᖏᑦᑐᒥᒃ.”
