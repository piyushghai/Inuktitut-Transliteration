1ᐅᑯᐊ ᑕᕝᕙ ᐄᓴᐅᑉ ᑭᖑᕚᖏᑦ, ᐄᑐᒥᒥᒃᑕᐅᖅ ᐊᑎᖃᖅᑑᑉ. 
2ᐄᓴ ᓄᓕᐊᖃᓚᐅᕐᖕᒪᑦ ᑬᓇᓂᒥᐅᑖᖕᓂᒃ: ᐂᑉᐸᖓ ᐋᑕ, ᐃᓘᓂᐅᑉ ᐸᓂᖓ ᕼᐃᑍᑎᒥᐅᑕᐅᑉ; ᐅᕼᐅᓕᐹᒪᓗ, ᐋᓇᐅᑉ ᐸᓂᖓ ᔨᐱᐅᓂᐅᑉ ᐃᕐᖕᓂᖓᑕ ᕼᐃᕔᑎᒥᐅᑕᐅᑉ; 
3ᐸᓯᒫᑎᓗ, ᐃᓯᒥᐅᑉ ᐸᓂᖓ ᓂᐰᐅᑎᐅᑉ ᓇᔭᖓ. 
4ᐋᑕᓗ ᕿᑐᕐᖓᖅᑖᓚᐅᖅᐳᖅ ᐄᓴᒥᑦ ᐃᓕᐹᓯᒥᒃ; ᐸᓯᒫᑎᓗ ᕿᑐᕐᖓᖅᑖᓚᐅᖅᐳᖅ ᕆᐅᓕᒥᒃ; 
5ᐅᕼᐅᓕᐹᒪᓗ ᕿᑐᕐᖓᖅᑖᓚᐅᖅᐳᖅ ᐄᓴᒥᑦ ᔨᐅᓯᒥᒃ, ᔮᓚᒥᒡᓗ, ᑰᕋᒥᒡᓗ. ᑖᒃᑯᐊᓗ ᐄᓴᐅᑉ ᐃᕐᖕᓂᖅᑖᕆᓚᐅᖅᐰᑦ ᑬᓇᓂᐅᑉ ᓄᓇᖓᓃᓪᓗᓂ.
6ᑕᕝᕙ ᐄᓴᐅᑉ ᑖᒃᑯᐊ ᓄᓕᐊᓂ, ᐃᕐᖕᓂᓂᓗ, ᐸᓂᓂᓗ, ᐃᒡᓗᒥᓂᓗ ᐃᓚᓕᒫᓂ ᐃᒻᒧᒃᓯᐅᒐᖁᑎᓂ, ᐆᒪᔪᖁᑎᓕᒫᓂᓗ ᑕᒪᕐᖕᒥᒃ, ᐱᖁᑎᓕᒫᓂᓗ ᑕᒪᕐᖕᒥᒃ ᐱᑖᕆᓚᐅᖅᑕᓂ ᑬᓇᓂᒥ ᓄᓇᖃᖅᓗᓂ; ᐃᓚᒋᓪᓗᒋᑦ ᐊᐅᓪᓚᖅᐳᖅ ᓄᓇᐅᑉ ᐊᓯᐊᓄᑦ ᔧᑯᒥᑦ ᕿᒪᕉᑎᓪᓗᓂ. 
7ᐊᐅᓪᓚᓚᐅᖅᐳᖅ ᐆᒪᔪᖁᑎᖏᑕ ᐅᓄᓗᐊᕐᖕᓂᖏᓐᓄᑦ ᑲᑎᒪᔪᓐᓇᖏᓐᓇᒥᒃ; ᑲᑎᓐᖓᒐᓗᐊᕈᑎᒃ ᐆᒪᔪᖁᑎᖏᑦ ᐊᒥᒐᖅᓯᓗᐊᔭᓚᐅᕐᖕᒪᑕ ᓂᕿᒃᓴᖃᖅᑐᒥᒃ. 
8ᑕᕝᕙ ᐄᓴ ᓄᓇᖃᓕᓚᐅᖅᐳᖅ ᖃᖅᑲᓕᖕᒥ ᓄᓇᒥ ᓰᐊᕆᒥ; ᐄᓴ ᐊᑎᖃᕐᖕᒪᑦ ᐄᑐᒥᒥᒃ.
9ᐅᑯᐊ ᑕᕝᕙ ᐄᓴᐅᑉ ᑭᖑᕚᖏᑦ, ᐄᑐᒥᒥᐅᑦ ᓯᕗᓕᕆᔭᖓᑦᑕ ᖃᖅᑲᓕᖕᒥ ᓰᐊᕆᒥ. 
10ᐄᓴᐅᑉ ᐃᕐᖕᓂᖏᑕ ᐊᑎᖏᑦ ᐅᑯᐊᖑᕗᑦ; ᐃᓕᐹᓯ ᓄᓕᐊᖓᑕ ᐋᑕᐅᑉ ᐃᕐᖕᓂᖓ, ᕆᐅᓕ ᐸᓯᒫᑎᐅᑉ ᓄᓕᐊᖓᑕ ᐃᕐᖕᓂᖓ. 
11ᐃᓕᐹᓯᐅᓪᓗ ᐃᕐᖕᓂᖏᑦ ᐅᑯᐊᖑᕗᑦ; ᑏᒪᓐ, ᐅᒪᕐ, ᔨᐳ, ᒐᑕᒻ, ᑮᓇᑦᔨᓗ. 
12ᐃᓕᐹᓯᓗ ᐱᔨᒋᓪᓗᓂᐅᒃ ᓄᓕᐊᖃᒃᑲᓐᓂᓚᐅᕆᕗᖅ ᑎᒻᓇᒥᒃ, ᑖᑦᓱᒪᓐᖓᑦ ᐃᕐᖕᓂᖅᑖᓚᐅᖅᐳᖅ ᐊᒪᓕᒃᒥᒃ, ᑖᒃᑯᐊ ᐋᑕᐅᑉ ᐃᕐᖑᑕᖏᑦ ᐄᓴᐅᑉ ᓄᓕᐊᖓᑕ.
13ᕆᐅᓕᐅᓪᓗ ᐃᕐᖕᓂᖏᑦ ᐅᑯᐊᖑᕗᑦ; ᓇᕼᐊᑎ, ᔨᕋ, ᓴᒪ, ᒥᑦᔭᓗ. ᐄᓴᓗ ᓄᓕᐊᒥᓂᑦ ᐸᓯᒫᑎᒥᑦ ᐊᑕᐅᓯᕐᖕᒥᒃ ᐃᕐᖕᓂᖃᓚᐅᖅᐳᖅ.
14ᐅᕼᐅᓕᐹᒪ, ᐋᓇᐅᑉ ᐸᓂᖓ ᔨᐱᐅᓂᐅᑉ ᐃᕐᖕᓂᖓᑕ, ᐄᓴᐅᑉ ᓄᓕᐊᖓ ᐅᑯᓂᖓ ᐃᕐᖕᓂᖃᓚᐅᖅᐳᖅ; ᔨᐅᔅ, ᔮᓚᒻ, ᑰᕋᓗ.
15ᐅᑯᐊ ᑕᕝᕙ ᐊᖓᔪᖅᑳᖑᓚᐅᖅᑐᑦ ᐄᓴᐅᑉ ᐃᕐᖕᓂᖏᓐᓂ. ᐃᓕᐹᓯᐅᑉ ᐃᕐᖕᓂᖏᑦ ᐄᓴᐅᑉ ᐊᖓᔪᒃᓯᖅᐹᖁᑎᖓᑕ; ᑏᒪᓐ, ᐅᒪᕐ, ᔨᐳ, ᑮᓇᑦᔨ, 
16ᑰᕋ, ᒐᑕᒻ, ᐊᒪᓕᒃᓗ; ᑖᒃᑯᐊ ᐃᓕᐹᓯᐅᑉ ᐊᖓᔪᖅᑳᖁᑎᒋᓚᐅᖅᑕᖏᑦ ᓄᓇᒥ ᐄᑐᒥᒥ; ᑖᒃᑯᐊ ᐋᑕᐅᑉ ᐃᕐᖕᓂᖏᑦ.
17ᐄᓴᐅᑉ ᐃᕐᖕᓂᖓᑕ, ᕆᐅᓕᐅᑉ ᐅᑯᐊ ᐃᕐᖕᓂᕆᕔᑦ; ᐊᖓᔪᖅᑳᖑᓚᐅᖅᑐᑦ ᓇᕼᐊᑎ, ᔨᕋ, ᓴᒪ, ᒥᑦᔭᓗ. ᑖᒃᑯᐊ ᑕᕝᕙ ᕈᐃᓪ ᐊᖓᔪᖅᑳᖁᑎᖏᑦ ᓄᓇᒥ ᐄᑐᒥᒥ; ᑕᒪᕐᖕᒥᒃ ᐄᓴᐅᑉ ᓄᓕᐊᖓᑕ ᐸᓯᒫᑎᐅᑉ ᐃᕐᖑᑕᖏᑦ.
18ᐅᑯᐊᓗ ᐄᓴᐅᑉ ᓄᓕᐊᒥᒍᑦ ᐅᕼᐅᓕᐹᒪᒃᑯᑦ ᐃᕐᖕᓂᕆᓚᐅᖅᐰᑦ; ᐊᖓᔪᖅᑳᖑᓚᐅᖅᑐᑦ: ᔨᐅᔅ, ᔮᓚᒻ, ᑰᕋᓗ; ᑖᒃᑯᐊ ᐊᖓᔪᖅᑳᑦ ᐄᓴᐅᑉ ᓄᓕᐊᖓᑕ ᐅᕼᐅᓕᐹᒪᐅᑉ ᐃᕐᖕᓂᖏᑦ ᐋᓇᐅᑉ ᐸᓂᖓᑕ. 
19ᑖᒃᑯᐊ ᑕᕝᕙ ᐄᓴᐅᑉ ᐄᑐᒥᒥᐅᑉ ᐃᕐᖕᓂᖏᑦ ᐊᖓᔪᖅᑳᖑᓚᐅᖅᑐᑦ.
20ᓄᓇᒥ ᐄᑐᒥᒥ ᓄᓇᖃᓚᐅᖅᑐᑦ ᐊᕕᒡᓗᒋᑦ ᑭᖑᕚᕇᖑᔪᓄᑦ ᐃᒫᒃ ᐊᒡᒍᖅᓯᒪᕗᑦ ᓰᐊᕆᐅᑉ ᑭᖑᕚᖏᑦ, ᕼᐅᕅᑎᒥᐅᑕᐅᑉ: ᓘᑖᓐ, ᓲᐸᐅᓪ, ᔨᐱᐅᓂ, ᐋᓇ, 
21ᑎᓲᓐ, ᐃᔨᕆ, ᑎᓵᓐ; ᑖᒃᑯᐊ ᑕᕝᕙ ᐊᖓᔪᖅᑳᑦ ᕼᐅᕅᑎᓄᑦ, ᓰᐊᕆᐅᑉ ᑭᖑᕚᖏᑦ ᓄᓇᒥ ᐄᑐᒥᒥ.
22ᓘᑖᓐ ᐃᕐᖕᓂᖃᓚᐅᖅᐳᖅ ᐅᑯᓂᖓ ᕼᐅᕆ, ᕼᐃᒪᓐ; ᓘᑖᓐᓗ ᓇᔭᖃᓚᐅᖅᐳᖅ ᑎᒻᓇᒥᒃ.
23ᓲᐸᐅᓪ ᐃᕐᖕᓂᖃᓚᐅᖅᐳᖅ ᐅᑯᓂᖓ; ᐊᐅᓪᕚᓐ, ᒪᓇᕼᐊᑦ, ᐄᐸᐅᓪ, ᓯᐳ, ᐅᓇᒻᓗ.
24ᔨᐱᐅᓂ ᐃᕐᖕᓂᖃᓚᐅᖅᐳᖅ ᐅᑯᓂᖓ; ᐂᐊ, ᐋᓇᓗ; ᐋᓇ ᑖᓐᓇᐅᕗᖅ ᐃᒥᕐᖕᒥᒃ ᐆᓇᖅᑐᒥᒃ ᓄᓇᐅᑉ ᐃᓗᐊᓂᑦ ᑰᒃᑐᒥᒃ ᓇᓂᓯᓚᐅᖅᓯᒪᔪᖅ ᐃᓄᖃᖏᑦᑐᒥ, ᐊᑖᑕᖓᑕ ᔨᐱᐊᓐ ᓯᐅᑎᖅᑯᖅᑐᔪᖁᑎᖏᓐᓂᒃ ᒥᐊᓂᖅᓯᓪᓗᓂ. 
25ᐅᑯᐊ ᐋᓇᐅᑉ ᕿᑐᕐᖓᕆᕔᑦ: ᑎᓲᓐ, ᐊᒻᒪ ᐅᕼᐅᓕᐹᒪ ᑖᓐᓇ ᐋᓇᐅᑉ ᐸᓂᖓ. 
26ᑎᓲᓐ ᐃᕐᖕᓂᖃᓚᐅᖅᐳᖅ ᐅᑯᓂᖓ; ᕼᐃᒻᑕᓐ, ᐃᓯᐸᓐ, ᐃᑕᕋᓐ, ᓯᕋᓐᓗ.
27ᐃᔨᕆ ᐃᕐᖕᓂᖃᓚᐅᖅᐳᖅ ᐅᑯᓂᖓ; ᐱᐅᓪᕼᐊᓐ, ᔮᕚᓐ, ᐊᑳᓐᓗ.
28ᑎᓵᓐ ᐃᕐᖕᓂᖃᓚᐅᖅᐳᖅ ᐅᑯᓂᖓ: ᐅᔾ ᐊᕌᓐᓗ.
29ᑖᒃᑯᐊ ᑕᕝᕙ ᕼᐅᕅᑎᑦ ᐊᖓᔪᖅᑳᕆᓚᐅᖅᑕᖏᑦ: ᓘᑖᓐ, ᓲᐸᐅᓪ, ᔨᐱᐅᓂ, ᐋᓇ, 
30ᑎᓲᓐ, ᐃᔨᕆ, ᑎᓵᓐ; ᑖᒃᑯᐊ ᑕᕝᕙ ᐊᖓᔪᖅᑳᑦ ᕼᐅᕅᑎᓂ ᑭᖑᕚᕇᓂ ᓄᓇᒥ ᓰᐊᕆᒥ.
31ᐅᑯᐊ ᑕᕝᕙ ᐊᖓᔪᖅᑳᖅᔪᐊᑦ ᓄᓇᒥ ᐄᑐᒥᒥ ᐊᖓᔪᖅᑳᖅᔪᐊᖑᓚᐅᖅᑐᑦ, ᐄᓴᕅᓕᒥ ᓱᓕ ᐊᖓᔪᖅᑳᖅᔪᐊᖅᑕᖃᓚᐅᖅᑎᓐᓇᒍ:
32ᐲᓚ ᐱᐅᕆᐅᑉ ᐃᕐᖕᓂᖓ ᐊᖓᔪᖅᑳᖅᔪᐊᖑᓚᐅᖅᐳᖅ ᐄᑐᒥᒥ, ᐃᒡᓗᒐᓴᒡᔪᐊᖏᓪᓗ ᐊᑎᖃᖅᓱᑎᒃ ᑎᓐᕼᐊᐸᒥᒃ.
33ᐲᓚᓗ ᑐᖁᖕᒪᑦ, ᔫᐸᐱ ᔨᕋᐅᑉ ᐃᕐᖕᓂᖓ ᐳᔾᕋᒥᐅᖅ ᐊᖓᔪᖅᑳᖅᔪᐊᓐᖑᓚᐅᖅᐳᖅ ᑖᑦᓱᒧᖓ ᐃᓇᖏᐅᑎᓪᓗᓂ.
34ᔫᐸᐱᓗ ᑐᖁᖕᒪᑦ, ᕼᐅᓴᒻ ᑎᒪᓁᑎᑦ ᓄᓇᖓᓂ, ᐊᖓᔪᖅᑳᖅᔪᐊᓐᖑᓚᐅᖅᐳᖅ ᑖᑦᓱᒧᖓ ᐃᓇᖏᐅᑎᓪᓗᓂ.
35ᕼᐊᓴᒻᓗ ᑐᖁᖕᒪᑦ, ᕼᐊᑖᑦ ᐱᑖᑎᐅᑉ ᐃᕐᖕᓂᖓ ᐊᖓᔪᖅᑳᖅᔪᐊᓐᖑᓚᐅᖅᐳᖅ, ᑖᑦᓱᒧᖓ ᐃᓇᖏᐅᑎᓪᓗᓂ, ᐃᒡᓗᒐᓴᒡᔪᐊᖏᓪᓗ ᐊᑎᖃᓚᐅᖅᐳᑦ ᐊᕕᑎᒥᒃ, ᑖᑦᓱᒪ ᒥᑎᐊᓂᒥᐅᑦ ᓵᓚᒋᓚᐅᖅᐰᑦ ᒧᐊᐱᒥᐅᑦ ᓄᓇᖓᓂ.
36ᕼᐊᑖᑦ ᑐᖁᖕᒪᑦ, ᓴᒻᓚ ᒪᔅᕆᑲᒥᐅᖅ ᐊᖓᔪᖅᑳᖅᔪᐊᓐᖑᓚᐅᖅᐳᖅ ᑖᑦᓱᒧᖓ ᐃᓇᖏᐅᑎᓪᓗᓂ ᐃᓚᒌᑦ ᓰᐊᕆᒥᐅᑦ ᒪᓕᒡᓗᒋᑦ.
37ᓴᒻᓚᓗ ᑐᖁᖕᒪᑦ, ᓴᕼᐊᐅᓪ ᕆᕼᐅᐳᑎᒥᐅᖅ ᑰᖕᒥᑦ ᐃᕗᕅᑎᒥᑦ ᐊᖓᔪᖅᑳᖅᔪᐊᓐᖑᓚᐅᖅᐳᖅ ᑖᑦᓱᒧᖓ ᐃᓇᖏᐅᑎᓪᓗᓂ.
38ᓴᕼᐊᐅᓗ ᑐᖁᖕᒪᑦ, ᐰᓕ-ᕼᐋᓇᓂ ᐂᒃᐹᕆᐅᑉ ᐃᕐᖕᓂᖓ ᐊᖓᔪᖅᑳᖅᔪᐊᓐᖑᓚᐅᖅᐳᖅ ᑖᑦᓱᒧᖓ ᐃᓇᖏᐅᑎᓪᓗᓂ.
39ᐰᓕ-ᕼᐋᓇᓂ ᐂᒃᐹᕆᐅᑉ ᐃᕐᖕᓂᖓ ᑐᖁᖕᒪᑦ, ᕼᐊᑕᕆ ᐊᖓᔪᖅᑳᖅᔪᐊᓐᖑᓚᐅᖅᐳᖅ ᑖᑦᓱᒧᖓ ᐃᓇᖏᐅᑎᓪᓗᓂ, ᐃᒡᓗᒐᓴᖓ ᐊᑎᖃᖅᐳᖅ ᐸᐅ; ᓄᓕᐊᖓ ᐊᑎᖃᖅᐳᖅ ᒥᕼᐃᑕᐱᐅᓪᒥᒃ, ᒪᑐᕆᐅᑉ ᐸᓂᖓ, ᒥᔭᕼᐊᐸᐅᑉ ᐃᕐᖑᑕᖓ.
40ᐄᓴᐅᑉ ᑕᕝᕙ ᐊᖓᔪᖅᑳᖁᑎᒋᓚᐅᖅᑕᖏᑦ, ᐃᓚᒌᑦ ᒪᓕᒡᓗᒋᑦ, ᓄᓇᒋᓚᐅᖅᑕᖏᓪᓗ ᐅᑯᐊ: ᑎᒻᓇ, ᐊᓪᕙ, ᔩᑎᑦ, 
41ᐅᕼᐅᓕᐹᒪ, ᐄᓚ, ᐱᓅᓐ, 
42ᑮᓇᑦᔨ, ᑏᒪᓐ, ᒥᑉᔭᕆ, 
43ᒪᒡᑎᐅᓪ, ᐃᕌᒻ. ᑖᒃᑯᐊ ᐊᖓᔪᖅᑳᖑᓚᐅᖅᑐᑦ ᐄᑐᒥᒥ ᓄᓇᒋᓚᐅᖅᑕᖏᑦ ᒪᓕᒡᓗᒋᑦ ᓄᓇᒥ ᓇᖕᒥᓂᖅᑖᕆᓯᒪᔭᒥᖕᓂ, ᑖᓐᓇ ᐄᓴ ᑭᖑᕚᖃᓚᐅᖅᐳᖅ ᐄᑐᒥᒥᐅᓂᒃ.
