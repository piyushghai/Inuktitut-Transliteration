1ᒫᓐᓇᓕ ᐃᓚᒃᑳ, ᐃᖅᑬᑎᑦᓱᒪᕙᑦᓯ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ, ᐃᓚᓕᐅᓚᐅᖅᑕᑦᓯᓐᓂᒃ, ᐅᒃᐱᕐᖕᓂᑦᓯᓐᓄᓪᓗ ᑐᓐᖓᕕᒋᔭᑦᓯᓐᓂᒃ. 
2ᑕᒪᒃᑯᑎᒎᓇᖅ ᐱᐅᓕᔭᐅᓯᒪᒐᑦᓯ, ᐅᖃᐅᓰᑦ ᐱᓯᒤᓐᓇᕈᑦᓯᐅᒃ, ᐅᒃᐱᓕᕐᖕᓂᓯ ᑕᒪᐅᖕᒊᓐᓈᓚᐅᖏᑉᐸᑦ.
3ᐱᔭᕆᐊᖃᓪᓚᕆᒃᑐᑦ ᑐᓂᕐᕈᓯᐊᕆᓚᐅᖅᑕᒃᑲ ᐃᓕᑦᓯᓐᓄᑦ ᐅᖃᐅᓯᕆᕙᒃᑲ, ᐃᒫᒃ ᙭ᔅᑑᓯ ᐊᔪᕐᖕᓂᕗᑦ ᐱᑦᔪᑎᒋᓪᓗᒋᑦ ᑐᖁᓚᐅᖅᐳᖅ ᐊᒡᓔᑦ ᒪᓕᒡᓗᒋᑦ, 
4ᐃᓗᕕᖅᑕᐅᓚᐅᖅᐳᖅ, ᐅᓪᓗᐃᓪᓗ ᐱᖓᔪᐊᓐᓂ ᒪᑭᓚᐅᖅᐳᖅ, ᐊᒡᓔᑦ ᒪᓕᒡᓗᒋᑦ, 
5ᓰᐸᓯᒧᓪᓗ ᓴᖅᑭᓚᐅᖅᐳᖅ, ᑭᖑᓂᖓᒍᓪᓗ ᑕᒤᓐᓄᑦ 12-ᓄᑦ. 
6ᐊᒻᒪ ᑭᖑᓂᖓᒍᑦ ᓴᖅᑭᓚᐅᕆᕗᖅ ᒪᓕᒃᑎᒥᓄᑦ ᐊᑕᐅᑦᓯᒃᑯᑦ 500-ᓂᑦ ᐅᓄᕐᖕᓂᖅᓴᓄᑦ, ᑖᒃᑯᐊᓕ ᓱᓕ ᐅᓄᕐᖕᓂᖅᓮᑦ ᐃᓅᕗᑦ, ᐃᓚᖏᓪᓕ ᑐᖁᖓᓕᖅᐳᑦ. 
7ᐊᒻᒪ ᔧᒥᓯᒧᑦ ᓴᖅᑭᓚᐅᕆᕗᖅ, ᑭᖑᓂᖓᒍᓪᓗ ᐋᐴᓯᑕᓕᖕᓄᑦ ᑕᒤᓐᓄᑦ.
8ᑭᖑᓪᓕᖅᐹᒥᒡᓕ, ᐅᕙᓐᓄᑦᑕᐅᖅ ᓴᖅᑭᓚᐅᕆᕗᖅ, ᐃᕐᖕᓂᐊᖑᓯᒪᔫᔮᖅᑎᓪᓗᖓ ᓲᖅᓗ ᓈᒻᒪᓈᖅᓯᒪᖏᑦᑐᒃᑯᑦ. 
9ᐋᐴᓯᑕᓕᓕᒫᖕᓂᑦ ᒥᑭᓐᓂᖅᐹᖑᒐᒪ, ᐋᐴᓯᑕᓕᖕᒥᒡᓘᓐᓃᑦ ᑍᔭᐅᔪᒃᓴᐅᖏᒻᒪᕆᒃᐳᖓ, ᒎᑎᐅᑉ ᐃᓚᒌᒃᑐᖁᑎᖏᑦ ᐊᑭᕋᖅᑐᓚᐅᕋᒃᑭᑦ. 
10ᒎᑎᐅᓪᓕ ᐱᔪᓐᓇᖅᑎᑦᓯᓂᖓᒍᑦ ᐃᓅᓯᕆᓕᖅᑕᕋ ᒫᓐᓇ ᐃᓅᓯᕆᕙᕋ, ᐱᔪᓐᓇᖅᑎᑦᓯᓂᖓᓗ ᑕᒪᐅᖓᑐᐃᓐᓈᖅᓯᒪᓐᖏᓚᖅ ᐅᕙᓐᓄᑦ. ᐋᐴᓯᑕᓕᖕᓂᓪᓕ ᑕᒤᓐᓂᑦ ᐊᒃᓱᕈᕐᖕᓂᖅᓴᐅᓯᒪᕗᖓ ᐱᓇᓱᐊᕐᖕᓂᕐᖕᒥᒃ, ᓇᖕᒥᓂᖅᓕ ᐱᓇᓱᐊᕐᖕᓂᓐᓅᖏᑦᑐᖅ, ᒎᑎᐅᓪᓕ ᐱᔪᓐᓇᖅᑎᑦᓯᓂᖓ ᐅᕙᓐᓃᑦᑐᖅ ᐱᓇᓱᐊᖅᓯᒪᕗᖅ. 
11ᑍᒤᒻᒪᑦ ᐅᕙᖓᓘᓐᓃᑦ ᑍᒃᑯᐊᓘᓐᓃᑦ, ᑕᒪᑦᑕ ᐃᓕᑦᓯᓐᓄᑦ ᐊᔪᕆᖅᑐᐃᒐᑦᑕ, ᑕᒪᑐᒥᖓᓗ ᐅᒃᐱᓚᐅᖅᐳᓯ.
12᙭ᔅᑑᓯᓕ ᑐᖁᒥᑦ ᒪᑭᓯᒪᓂᕋᖅᓗᒍ ᐊᔪᕆᖅᑐᐃᑦᔪᑕᐅᒃᐸᑦ, ᖃᓄᖅᓕ ᐃᓚᓯ ᐅᖃᕈᓐᓇᖅᐹᑦ ᑐᖁᖓᔪᖅ ᒪᑭᕝᕕᒃᓴᖃᖏᓐᓂᕋᖅᓗᒋᑦ? 
13ᑐᖁᖓᔪᓪᓕ ᒪᑭᕝᕕᒃᓴᖃᖏᑉᐸᑕ, ᙭ᔅᑑᓯᑦᑕᐅᖅ ᒪᑭᓯᒪᓐᖏᓚᖅ; 
14᙭ᔅᑑᓯᓕ ᒪᑭᓯᒪᖏᑉᐸᑦ, ᐊᔪᕆᖅᑐᐃᓂᕗᑦ ᐊᑑᑎᖃᓐᖏᓚᖅ, ᐅᒃᐱᕐᖕᓂᓯᓗ ᐊᑑᑎᖃᖏᓐᓂᕗᖅ. 
15ᐊᖏᓂᖅᓴᒥᒡᓗ ᐊᒡᓛᑦ ᒎᑎᒧᑦ ᓱᓕᖏᑦᑐᒥᒃ ᑭᒡᒐᖅᑐᕋᔭᖅᐳᒍᑦ, ᐅᖃᖅᓯᒪᒐᑦᑕ ᒎᑎ ᒪᑭᑎᑦᓯᓯᒪᓂᕋᖅᓗᒍ ᙭ᔅᑑᓯᒥᒃ, ᑐᖁᖓᔪᑦ ᒪᑭᕝᕕᒃᓴᖃᖏᑉᐸᑕ ᙭ᔅᑑᓯ ᒪᑭᑎᒐᔭᓚᐅᓐᖏᓛ. 
16ᑐᖁᖓᔪᑦ ᒪᑭᕝᕕᒃᓴᖃᖏᑉᐸᑕ, ᙭ᔅᑑᓯᑦᑕᐅᖅ ᒪᑭᓯᒪᖏᓐᓂᕗᖅ. 
17᙭ᔅᑑᓯᓕ ᒪᑭᓯᒪᖏᑉᐸᑦ, ᐅᒃᐱᕐᖕᓂᓯ ᓱᓕᓐᖏᓚᖅ ᓱᓕᓗ ᐊᔪᕐᖕᓂᑦᓯᓐᓃᑉᐳᓯ. 
18᙭ᔅᑑᓯᒧᓪᓗ ᐅᒃᐱᖅᓗᑎᒃ ᑐᖁᓯᒪᔪᑦ ᐊᓯᐅᓯᒪᕗᑦ. 
19ᐃᓅᓂᑦᑎᓐᓂ ᑭᓯᐊᓂ ᙭ᔅᑑᓯᒥᒃ ᓂᕆᐅᒋᔭᒃᓴᖃᕈᑦᑕ, ᐃᓄᖕᓂᑦ ᑕᒤᓐᓂᑦ ᐅᒡᒍᐊᕈᑎᔭᒃᓴᐅᓂᖅᐹᖑᒐᔭᖅᐳᒍᑦ.
20ᓱᓕᔪᒥᒡᓕ ᙭ᔅᑑᓯ ᑐᖁᖓᔪᓂᑦ ᒪᑭᓯᒪᕗᖅ, ᓯᕗᓪᓕᖅᐹᖑᕗᖅᓗ ᑐᖁᓯᒪᔪᓄᑦ ᑕᒤᓐᓄᑦ ᒪᓕᒐᒃᓴᐅᖁᓪᓗᒍ. 
21ᓲᖅᓗᑦᑕᐅᖅ ᑐᖁ ᐱᒋᐊᖅᓯᒪᖕᒪᑦ ᐃᓄᒃᑯᑦ; ᑍᒫᒃᑕᐅᖅ ᑐᖁᖓᔪᓂᑦ ᒪᑭᕝᕕᒃᓴᖅ ᐱᒋᐊᖅᑎᑕᐅᓯᒪᒋᕗᖅ ᐃᓄᒃᑯᑦ. 
22ᓲᖅᓗ ᐋᑕᒥᒃᑯᑦ ᐃᓄᓕᒫᑦ ᑐᖁᑎᑕᐅᓯᒪᖕᒪᑕ, ᑍᒫᒃᑕᐅᖅ ᙭ᔅᑑᓯᒃᑯᑦ ᐃᓄᓕᒫᑦ ᒪᑭᑎᑕᐅᔪᒫᖅᐳᑦ. 
23ᑕᒪᕐᖕᒥᒡᓕ ᐊᑐᓂᑦ ᐱᕕᒃᓴᒥᒍᑦ ᑐᖓᓕᕇᒋᐊᖃᕐᖕᓂᕆᔭᑎᒃ ᒪᓕᒡᓗᒍ ᒪᑭᑎᑕᐅᔪᒫᖅᐳᑦ: ᙭ᔅᑑᓯ ᓯᕗᓪᓕᖅᐸᐅᓯᒪᖕᒪᑦ; ᑭᖑᓂᖓᒍᑦ ᙭ᔅᑑᓯ ᑎᑭᑉᐸᑦ ᐱᒋᔭᖏᑦ ᒪᑭᑦᓱᒫᕆᕗᑦ. 
24ᑕᕝᕙ ᓯᓚᖅᔫᑉ ᐃᓱᐊ ᑎᑭᑦᓱᒫᖅᐳᖅ; ᙭ᔅᑑᓯᐅᓪᓗ ᑕᒪᕐᖕᒥᒃ ᓵᓚᒋᓚᐅᖅᓗᒋᑦ ᐊᖓᔪᖅᑲᐅᓃᑦ ᐱᔪᓐᓇᖅᑎᑕᐅᓃᑦ ᐱᔪᓐᓇᕐᖕᓂᐅᔪᓪᓗ, ᐊᑕᓂᐅᕕᒃ ᑐᓂᔪᒫᖅᐹ ᒎᑎᒧᑦ ᐊᑖᑕᒧᑦ. 
25ᐊᐅᓚᑦᓯᔭᕆᐊᖃᖅᐳᖅᓕ ᐊᑭᕋᖅᑐᖅᑎᖏᑦ ᑕᒪᕐᖕᒥᒃ ᐃᑎᒐᖏᑕ ᐊᑖᓄᑦ ᐱᑎᑕᐅᓚᐅᖏᓐᓂᖏᓐᓂ. 
26ᐊᑭᕋᖅᑐᖅᑎᐅᑉ ᑭᖑᓪᓕᖅᐹᖓ ᓵᓚᐅᔭᕆᐊᖃᖅᑐᖅ ᑕᕝᕙ ᑐᖁ. 
27“ᒎᑎᐅᑉ ᓱᓇᓕᒫᑦ ᐃᑎᒐᖏᑕ ᐊᑖᓄᑦ ᐱᑎᑉᐰᑦ.”+ ᓇᓗᓇᖏᑦᓯᐊᖅᐳᖅ ᐅᓇ ᐅᖃᐅᓯᐅᑎᓪᓗᒍ “ᓱᓇᓕᒫᑦ,” ᒎᑎ ᐱᖃᓯᐅᑦᔭᐅᖏᒻᒪᑦ, ᙭ᔅᑑᓯᐅᑉ ᐃᑎᒐᖏᑕ ᐊᑖᓄᑦ ᐱᑎᑦᓯᒐᒥ. 
28ᒎᑎ ᑍᒫᒃ ᐱᑎᑦᓯᒍᓂ, ᑕᕝᕙ ᐃᕐᖕᓂᖅ ᒎᑎᐅᑉ ᐊᑖᓄᑦ ᓇᖕᒥᓂᖅ ᐱᑎᓐᓂᐊᕆᕗᖅ, ᑖᑦᓱᒪ ᐊᑖᓄᑦ ᐱᑎᑦᓯᓯᒪᔪᒧᑦ, ᒎᑎ ᓱᓇᓕᒫᓄᑦ ᐊᐅᓚᑦᓯᔨᐅᓕᖁᓪᓗᒍ.
29ᑐᖁᖓᔪᑦ ᒪᑭᕝᕕᒃᓴᖃᖏᑉᐸᑕ, ᖃᓄᖅ ᐱᒐᔭᖅᐸᑦ ᐹᑉᑎᑕᐅᔪᑦ ᑐᖁᖓᔪᑦ ᐱᑦᔪᑎᒋᓪᓗᒋᑦ? ᓱᖕᒪᓪᓗ ᐃᓄᐃᑦ ᐹᑉᑎᑕᐅᒐᔭᖅᐹᑦ ᑐᖁᖓᔪᑦ ᐱᑦᔪᑎᒋᓪᓗᒋᑦ? 
30ᓱᖕᒪᓪᓕ ᐃᑲᕐᕋᑕᒫᑦ ᑲᑉᐱᐊᓇᖅᑐᒦᑉᐸᒃᐱᑖ? 
31ᐃᓚᒃᑳ ᓇᓗᓁᖅᓯᓕᖅᐳᖓ, ᓂᖅᑐᕈᑎᒋᒐᑦᓯ ᙭ᔅᑑᓯ ᔩᓱᓯᒥ ᐊᑕᓂᑦᑎᓐᓂ, ᖃᐅᑕᒫᑦ ᑐᖁᒧᑦ ᐊᑐᐃᓐᓇᐅᖏᓐᓇᖅᐳᖓ! 
32ᑐᖁᖓᔪᓪᓕ ᒪᑭᕝᕕᒃᓴᖃᖏᑉᐸᑕ, ᓱᓇᒥᒡᓕ ᑍᒪ ᐱᕙᓪᓕᕈᑎᖃᖅᐳᖔ? ᐃᓄᑐᐃᓐᓇᐅᑉ ᐃᓕᖅᑯᓯᖓᒍᑦ, ᐆᒪᔪᖅᓗᐃᑦ ᐃᖅᓯᓇᖅᑐᑦ ᐅᓇᑕᓚᐅᕋᒃᑭᑦ ᐃᐱᓱᓯᒥ, ᐅᖃᐅᓯᖅᑕᖃᕐᖕᒪᑦ, “ᓂᕆᓕᖅᑕ ᐃᒥᖅᓗᑕᓗ ᖃᐅᒃᐸᑦ ᑐᖁᓛᕋᑦᑕ.”+
33ᑕᒻᒪᖅᑎᑕᐅᓂᐊᕋᓯ: “ᐱᐅᖏᑦᑐᓕᔪᓂᒃ ᐃᓚᖃᖃᑦᑕᕐᖕᓂᖅ ᐃᓕᖅᑯᓯᑦᓯᐊᕙᖕᒥᒃ ᐊᓯᕈᐃᕗᖅ.” 
34ᐃᓱᒪᑖᑦᓯᐊᓚᐅᕆᑦᓯ, ᐊᔪᖅᑐᓕᔪᓐᓃᖅᓗᓯᓗ. ᐃᓚᖏᑦ ᒎᑎᒥᒃ ᖃᐅᔨᒪᖏᒻᒪᑕ. ᑍᒤᓕᕗᖓ ᑲᓐᖑᓱᒃᑎᑕᐅᖁᓪᓗᓯ.
35ᐊᐱᕆᔪᖃᕋᔭᖅᐸᓪᓕ, “ᖃᓄᖅ ᑐᖁᖓᔪᑦ ᒪᑭᑦᓱᒫᖅᐹᑦ? ᖃᓄᐃᑦᑐᒥᒡᓗ ᑎᒥᑖᕈᒫᖅᐹᑦ?” 
36ᓯᓔᑦᑐᐊᓘᕗᓯ! ᐱᕈᖅᓯᐊᒃᓴᑦ ᓄᓇᒧᑦ ᑲᓐᖓᖅᓲᑎᒋᔭᓯ ᐆᒻᒪᕐᖕᓂᐊᓐᖏᓚᑦ ᑭᓯᐊᓂ ᑐᖁᓚᐅᖅᓗᑎᒃ ᐆᒻᒪᕋᔭᖅᐳᑦ. 
37ᐱᕈᖅᓯᐊᒃᓴᒥᒃ ᓄᓇᒧᑦ ᑲᓐᖓᖅᓱᐃᔭᕌᖓᑦᓯ ᐱᕈᖅᓯᒪᑲᐅᑎᒋᔪᒥᒃ ᐃᓕᓯᕙᖏᓐᓇᑦᓯ, ᐱᕈᖅᓯᐊᒃᓴᑐᐃᓐᓇᕐᖕᒥᒡᓕ ᐃᓕᓯᕙᒃᐳᓯ, ᐃᒻᒪᖄ ᓂᐊᖂᔭᒃᓴᒥᒃ ᐊᓯᐊᓂᒡᓘᓐᓃᑦ. 
38ᒎᑎᐅᓪᓕ ᐱᕈᖅᓯᐊᖅ ᑎᒥᑖᖅᑎᑉᐹ ᐃᓱᒪᒥᓂᒃ; ᐱᕈᖅᓯᐊᒃᓮᓪᓗ ᐊᑐᓂᑦ ᐊᑦᔨᒌᖏᑦᑐᓂᒃ ᑕᐅᑦᑐᖃᖅᑎᓪᓗᒋᑦ ᐱᕈᖅᑎᑉᐰᑦ.
39ᑎᒥᖃᖅᑐᓕᒫᑦ ᐊᑦᔨᒌᖏᒻᒪᑕ; ᐃᓄᐃᑦ ᐊᑦᔨᒌᒥᒃ ᑎᒥᖃᖅᐳᑦ, ᐅᒫᔪᐃᑦ ᐊᑦᔨᒋᓐᖏᑕᖓᓂᒃ ᑎᒥᖃᖅᐳᑦ, ᑎᖕᒥᐊᓪᓗ ᐊᑦᔨᒋᓐᖏᑕᖓᓂᒃ ᑎᒥᖃᖅᐳᑦ, ᐃᖃᓗᐃᓪᓗ ᐊᑦᔨᒋᓐᖏᑕᖓᓂᒃ ᑎᒥᖃᕆᓪᓗᑎᒃ.
40ᕿᓚᖕᒥᐅᑦ ᐊᑦᔨᒋᓐᖏᑕᖓᓂᒃ ᑎᒥᖃᖅᐳᑦ ᓄᓇᒥᐅᓪᓗ ᐊᑦᔨᒋᓐᖏᑕᖓᓂᒃ ᑎᒥᖃᕆᓪᓗᑎᒃ; ᕿᓚᖕᒥᐅᑦ ᑎᒥᖏᑦ ᐃᒻᒥᒍᑦ ᑕᑯᒥᓇᕐᖕᓂᖃᖅᐳᑦ, ᓄᓇᒥᐅᓪᓗ ᑎᒥᖏᑦ ᐊᓯᐊᓂᒃ ᑕᑯᒥᓇᕐᖕᓂᖃᕆᓪᓗᑎᒃ. 
41ᓯᕿᓂᖅ ᐃᒻᒥᒍᑦ ᑕᑯᒥᓇᕐᖕᓂᖃᕐᖕᒪᑦ, ᑕᖅᑭᖅᓗ ᐃᒻᒥᒍᑦ ᑕᑯᒥᓇᕐᖕᓂᖃᕆᓪᓗᓂ, ᐅᓪᓗᕆᐊᓪᓗ ᐃᒻᒥᒍᑦ ᑕᑯᒥᓇᕐᖕᓂᖃᕆᓪᓗᑎᒃ; ᐅᓪᓗᕆᐊᓪᓗ ᐊᒡᓛᑦ ᐊᑐᓂᑦ ᐊᑦᔨᒌᖏᑦᑐᓂᒃ ᑕᑯᒥᓇᕐᖕᓂᖃᕆᓪᓗᑎᒃ.
42ᑍᒤᑦᓱᒫᖅᐳᑦᑕᐅᖅ ᑐᖁᖓᔪᑦ ᒪᑭᓕᕈᑎᒃ. ᑎᒥ ᐃᓕᔭᐅᕗᖅ ᓄᓇᒧᑦ ᓱᕈᔭᑦᑑᓪᓗᓂ, ᒪᑭᓕᕈᓂ ᓱᕈᔭᑦᑑᔪᓐᓃᕈᒫᖅᐳᖅ. 
43ᑕᑯᒥᓇᖏᑦᑐᖅ ᐃᓕᔭᐅᓕᖅᐳᖅ, ᑕᑯᒥᓇᖅᑐᖅᔪᐊᖑᓕᖅᓗᓂᓗ ᒪᑭᑦᓱᒫᖅᐳᖅ. ᓴᓐᖐᑦᑐᓪᓗᓂ ᐃᓕᔭᐅᓕᖅᐳᖅ, ᐱᔪᓐᓇᕐᖕᓂᖃᓕᖅᓗᓂᓗ ᒪᑭᑦᓱᒫᖅᐳᖅ. 
44ᓄᓇᒧᑦ ᐃᓕᔭᐅᒐᒥ ᐃᓄᑐᐃᓐᓇᐅᑉ ᑎᒥᒋᕚ; ᒪᑭᒃᑯᓂᓕ ᐊᓂᕐᖕᓂᐅᓗᓂ ᑎᒥᐅᓕᕈᒫᖅᐳᖅ. ᐃᓄᑐᐃᓐᓇᐅᑉ ᑎᒥᖓᓂᒃ ᐱᑕᖃᖅᐸᑦ, ᐊᓂᕐᖕᓂᕐᖕᒥᑦᑕᐅᖅ ᑎᒥᒥᒃ ᐱᑕᖃᕆᕗᖅ. 
45ᐃᒫᒃ ᑎᑎᕋᖅᓯᒪᖕᒪᑦ, “ᐋᑕᒥ ᓯᕗᓪᓕᖅ ᐆᒻᒪᖅᑎᑕᐅᓚᐅᖅᐳᖅ ᑎᒥᖃᖅᓗᓂ”; ᐋᑕᒥᓕ ᑭᖑᓪᓕᖅ ᐊᓂᕐᖕᓂᒃᑯᑦ ᐃᓅᓯᖅᑖᖅᑎᑦᓯᕗᖅ. 
46ᐊᓂᕐᖕᓂᒃᑯᑦ ᐃᓅᓯᖅ ᐱᒋᐊᖅᑳᖅᓯᒪᓐᖏᓚᖅ ᐃᓅᓪᓕ ᑎᒥᖓ, ᑭᖑᕐᖓᒍᑦ ᐊᓂᕐᖕᓂᒃᑯᑦ ᐃᓅᓯᖅ. 
47ᐃᓄᒃ ᓯᕗᓪᓕᖅ ᓄᓇᖅᔪᐊᒥᑦ ᐱᓯᒪᕗᖅ, ᐃᑦᔪᒥᑦ ᐱᓪᓗᓂ; ᐃᓄᒡᓕ ᑭᖑᓪᓕᖅ ᕿᓚᖕᒥᑦ ᐱᓯᒪᕗᖅ. 
48ᓄᓇᒥᐅᑍᑦ ᐃᑦᔪᒥᑦ ᓴᓇᔭᐅᓯᒪᔪᒥᒃ ᐊᑦᔨᖃᖅᐳᑦ; ᕿᓚᖕᒥᐅᑍᓪᓗ ᕿᓚᖕᒥᑦ ᐱᓯᒪᔪᒥᒃ ᐊᑦᔨᖃᕆᕗᑦ. 
49ᓲᖅᓗᑦᑕᐅᖅ ᐃᑦᔪᒥᑦ+ ᓴᓇᔭᐅᓯᒪᔪᖅ ᐊᑦᔨᒋᒐᑦᑎᒍ, ᑍᒫᒃᑕᐅᖅ ᕿᓚᖕᒥᑦ ᐱᓯᒪᔪᖅ ᐊᑦᔨᒋᔪᒫᕆᕙᕗᑦ.
50ᓇᓗᓁᖅᓯᕕᒋᕙᑦᓯ ᐃᓚᒃᑳ, ᑎᒥ ᐊᐅᖃᖅᑐᖅ ᑭᖑᕐᖑᑦᔨᔪᓐᓇᖏᒻᒪᑦ ᒎᑎᐅᑉ ᐊᑕᓂᐅᕕᖓᓂᒃ, ᓱᕈᔭᑦᑐᖅᓗ ᑭᖑᕐᖑᑦᔨᔪᓐᓇᖏᓐᓂᕗᖅ ᓱᕈᕈᓐᓇᖏᑦᑐᒥᒃ.
51ᑕᑯᒋᑦ ᓇᓗᓇᖅᑐᒥᒃ ᐅᖃᐅᑎᕙᑦᓯ; ᑕᒪᑦᑕ ᑐᖁᓂᐊᓐᖏᓚᒍᑦ, ᑕᒪᑦᑕᓕ ᐊᓯᑦᔨᖅᑕᐅᔪᒪᖅᐳᒍᑦ, 
52ᐃᔨᐅᑉ ᓯᑯᓐᖏᓪᓚᖕᓂᖓᑐᑦ ᕿᓚᒻᒥᐅᑎᒋᔪᒥᒃ, ᑎᑦᑐᓚᐅᑦ ᑭᖑᓪᓕᖅᐹᖅ ᓂᓪᓕᖅᐸᑦ. ᑎᑦᑐᓚᐅᑦ ᓂᓪᓕᑐᐊᖅᐸᑦ, ᑐᖁᖓᔪᑦ ᒪᑭᑦᓱᒫᖅᐳᑦ ᓱᕈᔭᑦᑑᔪᓐᓃᖅᓗᑎᒃ, ᐅᕙᒍᓪᓗ ᑕᒪᑦᑕ ᐊᓯᑦᔨᖅᑕᐅᔪᒫᖅᐳᒍᑦ. 
53ᓱᕈᔭᑦᑐᖅ ᐊᑎᓯᔭᕆᐊᖃᕐᖕᒪᑦ ᓱᕈᔪᐃᑦᑐᒥᒃ; ᑐᖁᔭᑦᑐᖅᓗ ᐊᑎᓯᔭᕆᐊᖃᕆᕗᖅ ᑐᖁᔪᓐᓇᖏᑦᑐᒥᒃ. 
54ᓱᕈᔭᑦᑐᖅᓕ ᓱᕈᔪᐃᑦᑐᒥᒃ ᐊᑎᓯᑎᑕᐅᒃᐸᑦ, ᑐᖁᔭᑦᑐᖅᓗ ᑐᖁᓱᐃᑦᑐᒥᒃ ᐊᑎᓯᑎᑕᐅᒃᐸᑦ, ᑕᕝᕙ ᑎᑎᕋᖅᓯᒪᔪᑦ ᓇᓪᓕᐅᑎᔪᒫᖅᐳᑦ ᐃᒤᓕᔪᑦ:
55“ᑐᖂ, ᓇᐅᒡᓕ ᓵᓚᖃᕐᖕᓃᑦ?
56ᑐᖂᑉ ᐋᓐᓂᐊᑎᑦᓯᓂᖓ ᐱᔪᓐᓇᐅᑎᖃᕐᖕᒪᑦ ᐊᔪᕐᖕᓂᕐᖕᒥᒃ, ᐊᔪᕐᖕᓂᖅᓗ ᐱᔪᓐᓇᐅᑎᑖᕐᖕᒪᑦ ᐱᖁᔭᓂᑦ, 
57ᒎᑎᓕ ᖁᔭᒋᔭᐅᓕ, ᓵᓚᖃᖅᑎᒻᒪᑎᒍᑦ ᐊᑕᓂᑦᑎᒍᑦ ᔩᓱᓯ ᙭ᔅᑑᓯᒃᑯᑦ.
58ᑍᒤᒻᒪᑦ ᐃᓚᒃᑳ, ᐊᐅᓚᖏᓪᓗᓯ ᓇᖏᕆᑦᓯ, ᓱᓇᒧᑦ ᐊᐅᓚᑦᔭᒃᑕᐅᑦᑍᓕᓗᓯ, ᐃᓕᑦᓯᓐᓂᒃ ᑍᒪᓐᖓᑦ ᑐᓂᓯᒪᓗᓯ ᐊᑕᓂᐅᑉ ᐱᓇᓱᐊᕐᖕᓂᖓᓄᑦ, ᖃᐅᔨᒪᒐᑦᓯ ᐱᓇᓱᐊᕐᖕᓂᓯ ᐊᑕᓂᕐᖕᒥ ᑕᒪᐅᖓᑐᐃᓐᓈᖅᑐᖃᕐᖕᓂᐊᖏᒻᒪᑕ.
