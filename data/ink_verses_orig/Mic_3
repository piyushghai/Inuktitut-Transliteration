1ᐅᖃᖅᐳᖓ, “ᑐᓴᓚᐅᕆᑦᓯ, ᐃᓕᑦᓯ ᓯᕗᓕᖅᑎᐅᔪᓯ ᔧᑯᒃᑯᓐᓂ, ᐃᓕᑦᓯᓗ ᐊᐅᓚᑦᓯᔨᐅᔪᓯ ᐄᓴᕅᓕᒥᐅᓄᑦ: ᖃᐅᔨᒪᔪᒃᓴᐅᓐᖏᓚᓰ ᐃᖅᑲᖅᑐᐃᑦᓯᐊᕐᖕᓂᕐᖕᒥᒃ? 
2ᐃᓕᑦᓯ ᐱᐅᔪᒥᒃ ᓇᕐᕈᔪᓯ ᐱᐅᒃᓴᖅᓗᓯᓗ ᐱᐅᖏᑦᑐᒥᒃ; ᐃᓕᑦᓯ ᐃᓄᖁᑎᒪ ᐅᕕᓂᖏᓐᓂᒃ ᐊᓕᒃᑐᐃᔪᓯ, ᓴᐅᓂᖏᑕ ᐅᕕᓂᖏᑦ ᐲᔭᕋᑦᓯᒋᒃ. 
3ᐃᓄᖁᑎᒪ ᐅᕕᓂᖏᓐᓂᒃ ᓂᕆᕙᒃᑐᓯ ᐊᒦᔭᖅᓗᒋᑦ, ᐊᕕᒃᑐᐃᕙᒃᑐᓯᓗ ᓴᐅᓂᖏᑦ ᐊᒡᒍᖅᓗᒋᑦ ᐅᒃᑯᓯᖕᒧᑦ ᓂᕿᒥᒃ ᐆᒃᓕᔪᑎᑐᑦ. 
4ᒪᑐᒪ ᑭᖑᕐᖓᒍᑦ ᓯᕗᓕᖅᑏᑦ, ᑐᒃᓯᐊᕈᒫᖅᐳᑦ ᐊᑕᓂᕐᖕᒧᑦ, ᑭᓯᐊᓂᓕ ᑐᓴᕐᖕᓂᐊᓐᖏᓔᑦ; ᑍᑲᓂ ᑮᓇᓂ ᐃᔨᕈᒫᖅᐹ ᑖᒃᑯᓇᓐᖓᑦ, ᐱᐅᖏᑦᑐᐊᓗᖕᓂᒃ ᐱᓂᐊᓚᐅᕐᖕᓂᖏᑦ ᐱᓪᓗᒋᑦ.
5ᑍᒤᒻᒪᑦ ᐊᑕᓂᖅ ᐅᖃᖅᐳᖅ, ᐃᓄᖁᑎᒃᑲ ᑕᒻᒪᖅᑎᑕᐅᕗᑦ ᓇᓚᐅᑦᑍᓂᖅᓗᒃᑐᓄᑦ, ᓮᓕᑦᓯᐊᕐᖕᓂᕐᖕᒥᒃ ᐊᖏᕈᑎᖃᖅᐸᒃᐳᑦ ᓂᕆᑎᑦᓯᔨᒥᖕᓂᒡᓗ, ᓂᕿᒃᓴᖃᖅᑎᑦᓯᖏᑦᑐᓄᓪᓗ ᓯᕘᕋᓵᕆᕙᒃᑐᑦ ᐅᓇᑕᕆᐊᖅᑐᕐᖕᓂᐊᕐᖕᓂᕋᖅᓗᒋᑦ. 
6‘ᑍᒤᒻᒪᑦ ᐅᓐᓄᐊᖅᓯᐅᖅᑐᑐᑦ ᐱᔪᒫᖅᐳᑦ ᑕᑯᑎᑕᐅᓃᑦ ᐱᓪᓗᒋᑦ ᓇᓚᐅᑦᓯᓇᓱᐊᖅᐸᒃᑐᓪᓗ ᐅᓐᓄᐊᖅᓯᐅᖅᑐᑐᑦ ᑍᒤᑦᓱᒫᖅᐳᑦ, ᐅᓪᓗᑐᑦ ᑖᖅᓯᔪᑐᑦ ᑍᒤᑦᓱᒫᕐᖕᒪᑦ.’ 
7ᓇᓚᐅᑦᑍᕙᒃᑐᑦ ᑲᓐᖑᓱᒃᑎᑕᐅᔪᒫᖅᐳᑦ, ᓯᕗᓂᒃᓴᓕᕆᕙᒃᑐᓪᓗ ᓇᓗᓕᖅᑎᑕᐅᓗᑎᒃ ᑮᓇᕐᖕᒥᓂᒃ ᐅᓕᒃᓯᔪᒫᖅᐳᑦ, ᒎᑎᐅᑉ ᑭᐅᔪᓐᓁᓪᓕᔪᒫᕐᖕᒪᒋᑦ.
8ᐅᕙᖓᓕ ᑕᑕᑉᐳᖓ ᐱᔪᓐᓇᕐᖕᓂᕐᖕᒥᒃ ᐊᑕᓂᐅᑉ ᐊᓂᕐᖕᓂᖓᒍᑦ, ᐃᖅᑲᖅᑐᐃᑦᓯᐊᕐᖕᓂᕐᖕᒥᒃ ᐊᔪᖏᓐᓂᕐᖕᒥᒡᓗ, ᐅᖃᐅᓯᕆᓂᐊᖅᐸᒃᑲᓗ ᔧᑰᑉ ᑭᖑᕚᖏᑕ ᐱᐅᖏᑦᑐᓕᓂᖏᑦ ᐄᓴᕅᓕᒥᐅᓪᓗ ᐊᔪᖅᑐᓕᓂᖏᑦ. 
9ᒫᓐᓇ ᒪᑐᒥᖓ ᑐᓴᓕᕆᑦᓯ, ᐃᓕᑦᓯ ᓯᕗᓕᖅᑎᐅᔪᓯ ᔧᑰᑉ ᑭᖑᕚᖏᓐᓄᑦ ᐄᓴᕅᓕᒥᐅᓄᓪᓗ ᐊᐅᓚᑦᓯᔨᐅᔪᓯ, ᓇᕐᕈᔪᓯ ᐃᖅᑲᖅᑐᐃᑦᓯᐊᕐᖕᓂᕐᖕᒥᒃ ᓱᓕᔪᒥᒡᓗ ᑕᒻᒪᕐᖕᓂᐅᓂᕅᓕᖅᓗᓯ. 
10ᓴᓇᓚᐅᖅᑐᓯ ᓮᐅᓂᒥᒃ ᐊᐅᖕᒥᒃ ᐊᑭᖃᖅᓗᒍ, ᔪᕉᓴᓚᒥᒡᓗ ᓴᓇᓚᐅᖅᑐᓯ ᐱᐅᖏᑦᑐᓕᓂᒃᑯᑦ. 
11ᓯᕗᓕᖅᑎᐅᔪᑦ ᐃᖅᑲᖅᑐᐃᖕᒪᑕ ᐊᑭᓕᖅᑕᐅᔪᒪᓂᒃᑯᑦ ᑭᓯᐊᓂ, ᑐᓂᕐᕈᓯᖅᑎᑦᓯᔩᓪᓗ ᐱᖁᔭᓂᒃ ᐃᓕᓮᕙᖕᒪᑕ ᐊᑭᓕᖅᑕᐅᓪᓗᑎᒃ ᑭᓯᐊᓂ, ᓇᓚᐅᑦᑍᔩᓪᓗ ᓇᓚᐅᑦᑍᖕᒪᑕ ᑮᓇᐅᔭᒧᑦ ᑭᓯᐊᓂ, ᐃᓘᓐᓇᑎᒃ ᐊᑕᓂᕐᖕᒧᑦ ᐃᓚᒋᔭᐅᓂᕋᕐᖕᒪᑕ ᐅᖃᖅᐸᖕᒪᑕᓗ, ‘ᐊᑕᓂᐅᑉ ᐃᓚᒋᕚᑎᒍᑦ, ᑲᑉᐱᐊᓇᖅᑐᒧᑦ ᑎᑭᑕᐅᓂᐊᓐᖏᓚᒍᑦ.’ 
12ᑍᒤᒻᒪ ᐃᓕᑦᓯ ᐱᓪᓗᓯ ᓮᐅᓂᐅᑉ ᓄᓇᖓ ᒧᒥᒃᑎᑕᐅᔪᒫᖅᐳᖅ ᐱᕈᖅᓰᕕᒃᑎᑐᑦ, ᔪᕉᓴᓚᒻ ᓱᕋᒃᑎᖅᓯᒪᓕᕈᒫᖅᐳᖅ, ᑐᒃᓯᐊᖅᕕᒡᔪᐊᓪᓗ ᐃᓂᖓ, ᐱᖑᑐᐃᓐᓇᐅᓕᖅᓗᓂ ᓇᐹᖅᑐᓄᑦ ᐱᕈᖅᕕᑐᐃᓐᓇᐅᓕᖅᓗᓂ.”
