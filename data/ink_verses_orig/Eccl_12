1ᐱᓐᖑᖅᑎᑎᔩᑦ ᐃᖅᑲᐅᒪᓕᕈᒃ ᐃᓅᓱᒃᑑᓂᕕᑦ ᐅᓪᓗᖏᓐᓂ, ᐅᓪᓗᐃᓪᓗ ᐅᖁᒤᑦᑐᑦ ᑎᑭᓚᐅᖏᓐᓂᖏᓐᓂ, ᐅᑭᐅᓪᓗ ᐃᓱᓕᓕᖅᐸᑕ ᐅᖃᕈᒫᕋᕕᑦ, “ᑍᒃᑯᓇᓂ ᖁᕕᐊᓇᖅᑐᒥᒃ ᖃᐅᔨᓚᐅᖏᓚᖓ.” 
2ᓯᕿᓂᖅ ᖃᐅᒪᔪᖅᓗ, ᑕᖅᑭᖅᓗ ᐅᓪᓗᕆᐊᓪᓗ, ᑖᖅᓯᓚᐅᖅᑎᓐᓇᒋᑦ, ᓄᕗᔧᓪᓗ ᐅᑎᓚᐅᖅᑎᓐᓇᒋᑦ ᓯᓚᓗᓚᐅᖅᑎᓪᓗᒍ; 
3ᐅᓪᓗᒃᑯᑦ ᐃᒡᓗᖃᖅᑐᑦ ᓴᔪᓕᖅᐸᑕ, ᐊᖑᑏᓪᓗ ᓴᓐᖏᔪᑦ ᐅᑯᖓᓕᖅᐸᑕ, ᓂᐊᖂᔭᒃᓴᓂᒃ ᓯᖃᓪᓕᓯᔪᑦ ᓄᖅᑲᖅᐸᑕ ᐅᓄᓐᖏᓗᐊᒧᑦ, ᐃᒐᓛᒃᑯᓪᓗ ᐃᑦᓱᐊᖓᔪᑦ ᑖᖅᓯᐅᓕᖅᐸᑕ; 
4ᐅᒃᑯᐊᓪᓗ ᐅᒃᑯᐊᖅᓯᒪᓕᖅᐸᑕ ᐊᖅᑯᑎᓂ, ᓯᖃᓪᓕᓯᔪᓪᓗ ᑐᓴᖅᓴᐅᑦᓯᐊᕈᓐᓃᖅᐸᑕ, ᐃᓄᐃᓪᓗ ᒪᑭᑉᐸᑕ ᑎᖕᒥᐊᖅᐸᓗᖕᒧᑦ, ᓂᑦᔭᖕᓂᖏᓪᓗ ᑐᓴᖅᓴᐅᑦᓯᐊᕈᓐᓃᖅᐸᑕ; 
5ᐃᓄᐃᑦ ᑲᑉᐱᐊᓱᓕᖅᐸᑕ ᐳᖅᑐᔪᒦᓐᓂᕐᖕᒥᒃ, ᐊᖅᑯᑎᒥᓗ ᐱᓱᒋᐊᒥ ᑲᑉᐱᐊᓱᓕᖅᐸᑕ; ᓇᐹᖅᑐᖅ ᖃᖁᐊᒐᓕᒃ ᐋᓪᒪᓂᒃ ᐊᑎᓕᖕᓂᒃ ᓄᓇᕋᖅᑖᓕᖅᐸᑦ, ᐱᒡᓕᖅᑕᐅᔮᖅᑐᖅᓗ ᓱᒃᑬᑦᑑᓕᖅᐸᑦ ᐂᕕᒋᔭᒥᓄᑦ ᐃᕿᐊᓱᓕᖅᓗᓂ.
6ᐊᒃᓱᓈᖅ ᓯᐅᓪᕕᕆ ᑭᐱᔭᐅᖅᑳᖅᑎᓐᓇᒍ, ᐅᕝᕙᓘᓐᓃᑦ ᒪᒃᑲᐅᔭᖅᓗ ᒎᓘᔪᖅ ᓯᖁᒥᓚᐅᖅᑳᖅᑎᓐᓇᒍ; ᐃᒥᖅᑕᐅᑎᓗ ᒪᕐᕋᖅ ᐳᐂᓚᕕᖕᒥ ᓯᖁᒥᖅᑳᖅᑎᓐᓇᒍ, ᐃᒥᖅᑕᖅᕕᖕᒥᓗ ᐊᒃᓴᓗᐊᖅ ᓱᕋᓚᐅᖅᑎᓐᓇᒍ, 
7ᐳᔪᖅᓗᒡᓗ ᓄᓇᒧᑦ ᐅᑎᖅᐸᑦ ᐃᓂᒋᓚᐅᖅᑕᒥᓄᑦ, ᐊᒻᒪᓗ ᐊᓂᕐᖕᓂᖅ ᐅᑎᖅᐸᑦ ᒎᑎᒧᑦ ᑐᓂᓯᓚᐅᖅᑐᒧᑦ.
8“ᑐᑭᖃᖏᑦᓚᖅ, ᐃᓛᒃ ᑐᑭᖃᖏᑦᓚᖅ,” ᐊᔪᕆᖅᑐᐃᔪᖅ ᐅᖃᖅᐳᖅ. “ᓱᓇᑐᐃᓐᓁᑦ ᑐᑭᖃᓐᖕᒋᓚᑦ.”
9ᐊᔪᕆᖅᑐᐃᔪᖅ ᓯᓚᑐᔪᑐᐃᓐᓇᐅᓚᐅᓐᖏᓚᖅ, ᖃᐅᔨᒪᓂᕐᖕᒥᒡᓗ ᐱᑎᑦᓯᓚᐅᖅᐳᖅ ᐃᓄᖕᓄᑦ. ᐃᓱᒪᒃᓴᖅᓯᐅᓚᐅᖅᐳᖅ ᕿᓂᖅᓗᓂᓗ ᐅᖃᐅᓯᕐᖕᓂᒃ ᒪᓕᒐᒃᓴᓂᒃ ᐅᓄᖅᑐᓂᒃ. 
10ᐊᔪᕆᖅᑐᐃᔪᖅᓗ ᕿᓂᓚᐅᖅᐳᖅ ᐅᖃᐅᓯᕐᖕᓂᒃ ᓈᒻᒪᓈᑦᓯᐊᖅᑐᓂᒃ, ᑎᑎᕋᖅᑕᖏᓪᓗ ᐅᒃᐱᕐᖕᓇᖅᓗᑎᒃ ᓱᓕᑦᓯᐊᖅᓗᑎᒡᓗ. 
11ᐅᖃᐅᓯᖏᓪᓗ ᕿᔪᒃᑎᑐᑦ ᓄᕗᓕᒃᑐᑦ ᐆᒪᔪᒥᒃ ᓄᓇᓕᕆᑦᔪᑎᒥᒃ ᑲᐱᓯᑦᔪᑎᑎᑐᑦ ᑍᒤᑉᐳᑦ, ᐅᖃᐅᓰᓪᓗ ᐃᓕᓯᒪᔪᑦ ᐅᖃᐅᓯᖏᑎᑐᑦ ᑭᑭᐊᖕᒧᑦ ᑲᑉᐳᑎᓯᒪᔪᑎᑐᑦ ᑍᒤᑉᐳᑦ. ᓰᐱᓕᕆᔨᒧᑦ ᐊᑕᐅᓯᕐᖕᒧᑦ ᑐᓂᔭᐅᓯᒪᔪᑦ.
12ᐃᕐᖕᓃᒃ, ᖃᐅᔨᓴᓕᕆᑦ, ᑕᒪᒃᑯᐊ ᐅᖓᑖᓂᑦᑐᓂᒃ. ᐅᖃᓕᒫᒐᒃᓴᓂᒃ ᐅᓄᖅᑐᓂᒃ ᓴᓇᓂᖅ ᐃᓱᖃᖏᒻᒪᑦ; ᐅᓄᖅᑐᓂᒡᓗ ᐃᓕᓐᓂᐊᒐᒃᓴᓂᒃ ᑐᑭᓯᓇᓱᐊᕐᖕᓂᖅ ᑎᒥᒧᑦ ᑕᖃᓇᖅᐳᖅ.
13ᒫᓐᓇᓕ ᑕᒪᒃᑯᐊ ᐃᓕᓴᐅᑏᑦ ᐃᓱᓕᓐᓂᖏᑦ ᑐᓴᖅᓚᕗᑦ: ᒎᑎ ᓯᕘᕋᒋᓯᐅᒃ, ᒪᓕᒡᓗᒋᓪᓗ ᐱᖁᔭᖏᑦ, ᑕᒪᓐᓇ ᐃᓅᑉ ᑕᒪᕐᖕᒥᒃ ᐱᓂᐊᒐᒃᓴᕆᖕᒪᒍ. 
14ᒎᑎᐅᑉ ᑕᒤᑕ ᐱᓂᐊᕐᖕᓃᑦ ᐃᖅᑲᖅᑐᐃᕕᖕᒧᑦ ᐱᑎᑦᓱᒫᕐᖕᒪᒋᑦ, ᐃᔨᖅᓯᒪᔪᓪᓗ ᐊᒡᓛᑦ, ᐱᐅᔫᒐᓗᐊᖅᐸᑕ ᐱᐅᖏᑦᑑᒐᓗᐊᖅᐸᑕᓘᓐᓃᑦ.
