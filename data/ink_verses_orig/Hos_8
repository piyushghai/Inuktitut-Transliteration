1“ᐅᓇᑕᖅᑐᖅᓯᐅᑏᑦ ᑎᑦᑐᓚᐅᑏᑦ ᐊᑐᐃᓐᓇᕈᓕᖅᓯᐅᒃ, ᑎᖕᒥᐊᑦ ᑎᒥᕕᓂᖅᑐᓲᑦ ᐊᐅᖅᓵᓕᕐᖕᒪᑕ ᐊᑕᓂᐅᑉ ᐃᒡᓗᖓᑕ ᖁᓛᓂ, ᐃᓄᖁᑎᒪ ᐊᖏᖃᑎᒌᒍᑎᒃᑲ ᓯᖁᒥᓚᐅᕐᖕᒪᒋᑦ, ᐊᑭᕋᖅᑐᓕᖅᓗᑎᒡᓗ ᐱᖁᔭᓐᓂᒃ. 
2ᐅᕙᓐᓄᑦ ᓂᓪᓕᐊᓚᐅᖅᐳᑦ, ‘ᒎᑎᒐ, ᐄᓴᕅᓕᒥᐅᖑᔪᒍᑦ ᖃᐅᔨᒪᕙᑦᑎᒋᑦ.’ 
3ᐄᓴᕅᓕ ᐱᐅᔪᒥᒃ ᐊᕕᑦᓯᓚᐅᕐᖕᒪᑦ; ᐊᑭᕋᖏᑕ ᒪᓕᒍᒫᖅᐹᑦ.
4ᐊᖓᔪᖅᑳᖅᔪᐊᖅᑖᓚᐅᖅᐳᑦ ᐅᕙᒃᑰᖏᑦᑐᖅ. ᐊᖓᔪᖅᑳᖁᑎᑖᓚᐅᖅᐳᑦ ᐅᕙᓐᓂᒃ ᖃᐅᔨᑎᑦᓯᓚᐅᕋᑎᒃ. ᓯᐅᓪᕕᕆᒥᖕᓂᒃ ᒎᓗᒥᖕᓂᒡᓗ ᒎᑎᓐᖑᐊᓕᐅᓚᐅᖅᐳᑦ ᐊᓯᕈᖅᑕᐅᑦᔪᑎᒃᓴᒥᖕᓂᒃ. 
5ᓄᕐᕋᐅᔮᖅᑐᓐᖑᐊᖅ ᒎᑎᓐᖑᐊᓯ ᓇᕐᕈᒋᕙᕋ ᓴᒥᐊᕆᐊ. ᓂᓐᖓᐅᒪᓂᕋ ᑖᒃᑯᓄᖓ ᑐᕌᓕᖅᐳᖅ. ᖃᓄᖅ ᐊᑯᓂᐅᑎᒋᔪᖅ ᐃᑦᔪᕐᖕᓁᓐᓂᕐᖕᒧᑦ ᑎᑭᐅᑎᓇᓱᐊᕐᖕᓂᐊᖅᐹᑦ? 
6ᐄᓴᕅᓕᒥ: ᓴᓇᔩᑦ ᓴᓇᓯᒪᔭᖓ, ᒎᑎᐅᓐᖏᓚᖅ; ᓴᒥᐊᕆᐊᒥ ᓄᕐᕋᐅᔮᖅᑐᓐᖑᐊᖅ ᓯᖁᒥᑕᐅᔪᒫᖅᐳᖅ. 
7ᐊᓄᕆᒥᒃ ᑲᓐᖓᖅᓱᐃᒍᑎᒃ, ᐅᓚᔪᔭᖅᔪᐊᒥᒃ ᑲᑎᖅᓱᐃᔪᒫᖅᐳᑦ. ᓂᐊᖂᔭᒃᓮᑦ ᓂᐊᖁᖃᓐᖏᓚᑦ, ᓂᕆᔭᒃᓴᒥᒃ ᐱᕈᖅᕕᐅᓂᐊᓐᖏᓚᑦ; ᐱᕈᖅᕕᐅᒐᓗᐊᖅᐸᑕ ᓄᓇᖅᑲᑎᒋᓐᖏᑕᖏᑕ ᓂᕆᔪᒫᖅᐰᑦ. 
8ᐄᓴᕅᓕ ᐄᔭᐅᓯᒪᕗᖅ; ᒫᓐᓇ ᐃᓅᖃᑎᒌᒡᔪᐊᓃᓕᕐᖕᒪᑕ ᐴᒍᑕᖅᑎᑐᑦ ᐊᑑᑎᖃᖏᑦᑐᑎᑐᑦ ᑍᒤᓕᖅᐳᑦ. 
9ᐊᓯᕆᐊᒧᐊᓚᐅᕐᖕᒪᑕ, ᐱᖁᓐᓂᖏᑦᑐᑐᑦ ᓯᐅᑎᖅᑯᖅᑐᔪᑐᑦ ᐃᓄᑐᐊᑎᑐᑦ; ᐃᕗᕅᑎ ᐱᖃᑎᒃᓴᖅᓯᐅᖅᐳᖅ ᓄᓕᐊᖅᑎᓂᒃ. 
10ᐃᓇᑦᓯᓚᐅᕋᓗᐊᖅᐳᑦ ᐃᓚᑖᕈᒪᓪᓗᑎᒃ ᐃᓅᖃᑎᒌᒡᔪᐊᓂᑦ, ᑲᑎᖅᓱᕐᖕᓂᐊᖅᐸᒃᑲᓕ ᒫᓐᓇᑦᓴᐅᑎᒋᒃᑯᑦ. ᕿᒃᓵᒃᑎᑕᐅᑬᓐᓇᕈᒫᖅᐳᓪᓕ ᐊᖓᔪᖅᑳᖅᔪᐊᕐᖕᒧᑦ ᑎᓕᔭᐅᓯᒪᔪᒧᑦ ᐊᖓᔪᖅᑳᖁᑎᖏᓐᓄᓪᓗ ᐅᖁᒤᒃᓴᖅᑎᑕᐅᓕᕈᑎᒃ.
11ᐃᕗᕅᑎ ᐅᓄᖅᑐᓂᒃ ᑐᓂᕐᕈᓯᖅᕕᓕᐅᖅᓯᒪᖕᒪᑦ ᐊᔪᖅᑐᓕᓂᕐᖕᒧᑦ, ᑖᒃᑯᓄᖓᓗ ᑐᓂᕐᕈᓯᖅᕖᑦ ᐊᔪᖅᑐᓕᓂᐅᓕᖅᐳᑦ. 
12ᑎᑎᕋᖅᕕᒋᓚᐅᕋᓗᐊᖅᐸᒃᑲ ᐱᐅᔪᓂᒃ ᐱᖁᔭᓐᓂᒃ 10,000-ᓂᒃ, ᐱᐅᒋᔭᐅᓚᐅᓐᖏᓚᓪᓕ ᑲᒪᓂᐊᕈᑕᐅᓪᓗᑎᒡᓗ. 
13ᑐᓂᕐᕈᓯᕆᐊᒥᒃ ᐆᒪᔪᓂᒃ ᖁᕕᐊᒋᔭᖃᖅᐳᑦ; ᑐᓂᕐᕈᑎᕕᓃᓪᓗ ᓂᕆᕙᒡᓗᒋᑦ; ᐊᑕᓂᐅᓪᓕ ᖁᕕᐊᒋᓚᐅᓐᖏᓔᑦ. ᑕᕝᕙ ᐱᐅᖏᑦᑐᓕᓂᖏᑦ ᐃᖅᑲᓚᐅᖅᐰᑦ, ᐊᔪᕐᖕᓂᖏᓪᓗ ᓱᒋᐊᖅᓗᒋᑦ; ᐃᑦᔨᑉᑎᒧᑦ ᐅᑎᕐᖕᓂᐊᖅᐳᑦ.
14ᐄᓴᕅᓕᓕ ᐳᐃᒍᖅᓯᒪᖕᒪᑦ ᐱᓐᖑᖅᑎᑦᓯᔨᒥᓂᒃ, ᐃᒡᓗᖅᔪᐊᓕᐅᖅᓯᒪᓪᓗᓂᓗ ᐊᖓᔪᖅᑳᒃᑯᕕᖕᓂᒃ; ᔫᑕᓗ ᐅᓄᖅᑐᓂᒃ ᓴᐴᓗᑕᓕᖕᓂᒃ ᐃᒡᓗᒐᓴᓕᐅᖅᓯᒪᓕᖅᐳᖅ; ᐃᒡᓗᒐᓴᖏᓪᓕ ᐃᑯᐊᓪᓚᒃᑕᐅᑎᑦᓱᒫᖅᐸᒃᑲ, ᑐᓐᖓᕕᒋᔭᖏᓪᓗ ᓄᖑᑕᐅᔪᒫᖅᐳᑦ.”
