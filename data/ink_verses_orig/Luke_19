1ᔩᓱᓯᓗ ᔩᕆᑯᒧᑦ ᑎᑭᓐᓇᒥ ᐊᖅᑯᓵᑐᐃᓐᓇᖅᐹ. 
2ᑕᕝᕙᓂᓗ ᕉᒪᒥᐅᑦ ᑮᓇᐅᔧᖅᑎᑦᓯᔨᖁᑎᖓᑦᑕ ᐊᖓᔪᖅᑳᖓᑦ ᑕᕝᕙᓃᑉᐳᖅ, ᔭᒃᑭᐊᓯᒥᒃ ᐊᑎᓕᒃ, ᑖᓐᓇᓗ ᐊᒃᓱᐃᑦᑑᕗᖅ. 
3ᑖᑦᓱᒪᓗ ᔩᓱᓯ ᑕᑯᔪᒪᕚ ᖃᓄᐃᑦᑑᖕᒪᖔᑦ, ᐃᓄᒋᐊᒃᑐᓄᓪᓕ ᑕᑯᔪᓐᓇᓐᖏᓚᖅ ᒥᑭᔫᒐᒥ. 
4ᑕᕝᕙ ᓯᕗᓂᖓᓐᓄᑦ ᐅᓪᓚᒃᐳᖅ ᓇᐹᖅᑐᒧᓪᓗ ᓯᑲᒧᐊᒧᑦ ᒪᔪᕋᖅᐳᖅ ᔩᓱᓯᒥᒃ ᑕᑯᔪᒪᒧᑦ, ᑕᒪᐅᓇ ᐊᖅᑯᓵᕐᖕᓂᐊᕐᖕᒪᑦ. 
5ᔩᓱᓯᓗ ᑕᕝᕗᓐᖓᕋᒥ, ᖁᒻᒧᑦ ᑕᑯᓴᖅᐳᖅ ᐅᖃᐅᑎᓪᓗᒍᓗ, “ᔭᒃᑭᐊᓰ ᑐᐊᕕᖅᓗᑎᑦ ᐊᖅᑲᕆᑦ; ᐅᓪᓗᒥ ᐃᒡᓗᖕᓃᒋᐊᖃᕋᒪ.”
6ᔭᒃᑭᐊᓯᓗ ᑐᐊᕕᖅᓗᓂ ᐊᖅᑲᖅᐳᖅ, ᔩᓱᓯᓗ ᖁᕕᐊᓱᒡᓗᓂ ᐃᒡᓗᒥᓄᑦ ᑐᓐᖓᓱᒃᑎᑉᐹ. 
7ᐃᓄᐃᓪᓗ ᑕᑯᒐᒥᒃ ᐅᖃᒪᔭᐅᑎᒋᓕᖅᐹᑦ ᐅᖃᖅᓗᑎᒃ, “ᐅᓇ ᐊᖑᑦ ᐊᔪᖅᑐᓕᔫᑉ ᐃᒡᓗᖓᓄᑦ ᑐᔪᕐᖕᒥᔭᖅᑐᖅᑐᖅ!”
8ᔭᒃᑭᐊᓯᓗ ᓂᑯᕕᓪᓗᓂ ᐊᑕᓂᕐᖕᒧᑦ ᐅᖃᖅᐳᖅ, “ᑕᑯᒋᑦ ᐊᑕᓃᖅ, ᐱᖁᑎᒪ ᐊᕝᕙᖏᑦ ᑐᓂᓂᐊᖅᐸᒃᑲ ᐊᒃᓱᔪᓄᑦ; ᓴᒡᓗᕿᑦᓯᓯᒪᓐᓂᕈᒪᓗ ᓇᓪᓕᐊᓐᓄᑦ ᐅᑎᖅᑎᑦᓯᕕᒋᓂᐊᖅᐸᕋ ᓯᑕᒤᖅᓱᓪᓗᐊᖅᑐᒥᒃ.”
9ᔩᓱᓯᐅᑉ ᐅᖃᐅᑎᕙ, “ᐅᓪᓗᒥ ᐱᐅᓕᔭᐅᓂᖅ ᐃᒡᓗᒧᑦ ᐅᕗᖓ ᐃᑎᖅᐳᖅ, ᐅᓇᑦᑕᐅᖅ ᐂᕝᕙᕋᕼᐋᒻ ᑭᖑᕚᕆᖕᒪᒍ. 
10ᐃᓅᑉ ᐃᕐᖕᓂᖓ ᑎᑭᓯᒪᖕᒪᑦ ᐊᓯᐅᓯᒪᔪᑦ ᕿᓂᕆᐊᖅᓗᒋᑦ ᐱᐅᓕᔭᖅᑐᖅᓗᒋᓪᓗ.”
11ᐃᓄᐃᑦ ᑕᒪᑐᒥᖓ ᓈᓚᒃᑎᓪᓗᒋᑦ, ᔩᓱᓯᐅᑉ ᐅᓂᒃᑲᐅᑎᓕᖅᐰᑦ ᐊᑦᔨᐅᔪᒥᒃ, ᔪᕉᓴᓚᒧᑦ ᖃᒡᓕᒐᒥᒃ, ᐃᓄᐃᓪᓗ ᐃᓱᒪᖕᒪᑕ ᒎᑎᐅᑉ ᐊᑕᓂᐅᕕᖓ ᒫᓐᓇᒃᑯᑦ ᓴᖅᑭᑦᓴᐅᑎᒋᓂᐊᕋᓱᒋᓕᖅᓗᒍ. 
12ᑍᒤᒻᒪᑦ ᐅᖃᓕᖅᐳᖅ, “ᐊᖑᑎᑕᖃᓚᐅᖅᐳᖅ ᐊᖓᔪᖅᑳᒥᒃ ᓄᓇᒧᑦ ᐅᖓᓯᒃᑐᒧᑦ ᐊᐅᓪᓚᓚᐅᖅᑐᒥ ᐊᖓᔪᖅᑳᖅᔪᐊᓐᖑᖅᑎᑕᐅᔭᖅᑐᖅᓗᓂ ᐱᔭᕇᕈᓂᓗ ᐊᖏᕐᕋᒥᓄᑦ ᐅᑎᓛᖅᓗᓂ. 
13ᐊᐅᓪᓚᓚᐅᖏᓐᓂᕐᖕᒥᓂ ᐱᔨᓂ ᖁᓕᑦ ᕾᖁᕔᑦ, ᑮᓇᐅᔭᒥᒡᓗ ᒎᓗᒥ ᐊᑕᐅᓯᕐᖕᒥᒃ ᐊᑐᓂᑦ ᑐᓂᓯᕕᒋᕔᑦ ᐅᖃᐅᑎᓪᓗᒋᓪᓗ, ‘ᐅᑯᐊ ᓂᐅᕐᕈᑎᒋᓯᐅᒃ ᑮᓇᐅᔭᖅᑖᒃᑲᓐᓂᕈᑎᒋᓇᓱᐊᖅᓗᒋᑦ ᐅᑎᓚᐅᖏᓐᓂᓐᓂ.’ 
14ᓄᓇᖃᑎᖏᑕᓕ ᑖᓐᓇ ᐊᖓᔪᖅᑳᖅ ᐆᒥᒋᒐᒥᑦᔪᒃ, ᑎᓕᓯᕗᑦ ᐅᖃᕆᐊᖅᑐᖅᑐᓂᒃ, ‘ᐅᓇ ᐊᖓᔪᖅᑳᖅᔪᐊᖅᑖᕆᔪᒪᓐᖏᑕᕗᑦ.’
15ᑖᓐᓇᓗ ᐊᖓᔪᖅᑳᖅᔪᐊᓐᖑᖅᑎᑕᐅᒐᒥ ᐊᖏᕐᕋᒥᓄᑦ ᐅᑎᖅᐳᖅ. ᐱᔨᓂᓗ ᑮᓇᐅᔭᓂᒃ ᐂᑦᑐᓚᐅᖅᑕᓂ ᕾᖁᕔᑦ, ᖃᐅᔨᔪᒪᓪᓗᓂ ᖃᓄᖅ ᐃᓚᒃᑲᓐᓂᕐᖕᓂᕐᖕᒪᖔᑦᔪᒃ ᓂᐅᕕᐅᑎᒋᓪᓗᒋᑦ. 
16ᓯᕗᓪᓕᖅᐹᖅ ᕾᒐᒥ ᐅᖃᖅᐳᖅ, ‘ᐊᖓᔪᖅᑳᒃ, ᑮᓇᐅᔧᑦ ᐊᑕᐅᓯᖅ ᕾᓚᐅᖅᑍᑦ, ᖁᓕᓂᒃ ᐃᓚᒃᑲᓐᓂᓚᐅᖅᐳᖅ.’ 
17ᐊᖓᔪᖅᑳᖓᑕ ᐅᖃᐅᑎᕚ, ‘ᐱᓇᓱᐊᑦᓯᐊᖅᑐᑎᑦ, ᐱᔨᑦᓯᐊᕙᐅᓪᓗᑎᑦ! ᑲᒪᑦᓯᐊᓚᐅᕋᕕᑦ ᒥᑭᔪᓂᒃ, ᐊᖓᔪᖅᑳᖑᓂᐊᓕᖅᐳᑎᑦ ᓄᓇᓕᖕᓄᑦ ᖁᓕᓄᑦ.’ 
18ᐂᑉᐸᖓᓗ ᕾᒋᕗᖅ, ᐅᖃᖅᓗᓂᓗ, ‘ᐊᖓᔪᖅᑳᒃ, ᑮᓇᐅᔧᑦ ᐊᑕᐅᓯᖅ ᕾᓚᐅᖅᑍᑦ ᑕᓪᓕᒪᓂᒃ ᐃᓚᒃᑲᓐᓂᓚᐅᖅᐳᖅ!’ 
19ᐊᖓᔪᖅᑳᖓᑕ ᐅᖃᐅᑎᕚ, ‘ᐃᕝᕕᑦᑕᐅᖅ ᐊᐅᓚᑦᓯᔨᐅᓂᐊᓕᖅᐳᑎᑦ ᓄᓇᓕᖕᓄᑦ ᑕᓪᓕᒪᓄᑦ.’ 
20ᓱᓕ ᐱᔨᖓᑕ ᐃᓚᖓᑦ ᕾᒋᕗᖅ ᐅᖃᖅᓗᓂ, ‘ᐊᖓᔪᖅᑳᒃ ᐅᕝᕙᐅᓇ ᑮᓇᐅᔧᑦ ᑲᒃᑭᐅᑎᒧᑦ ᐃᒻᒧᓯᓚᐅᖅᑕᕋ ᐃᔨᖅᓯᒪᓪᓗᒍ. 
21ᐃᓕᖕᓂᒃ ᓯᕘᕋᓚᐅᕋᒪ, ᓂᑲᒍᓱᖃᖏᓐᓇᕕᑦ; ᐃᓕᓚᐅᓐᖏᑕᕐᖕᓂᒡᓗ ᑎᒍᓯᒐᕕᑦ, ᑲᓐᖓᖅᓱᓚᐅᖏᑕᑎᓪᓗ ᑲᑎᖅᓱᖅᐸᑎᑦ.’ 
22ᐊᖓᔪᖅᑳᖓᑕ ᑭᐅᕚ, ‘ᐃᖅᑲᖅᑐᕐᖕᓂᐊᖅᐸᒋᑦ ᐅᖃᐅᓯᖅᑎᑦ ᒪᓕᒡᓗᒋᑦ, ᐱᔨᑦᓯᐊᕙᐅᖏᑦᑐᑎᑦ! ᖃᐅᔨᒪᒐᕕᑦ ᓂᑲᒍᓱᖃᖏᑦᑐᖓ, ᐃᓕᓚᐅᖏᑕᒃᑲᓗ ᑎᒍᒐᒃᑭᑦ, ᑲᓐᖓᖅᓲᑎᒋᓚᐅᓐᖏᑕᒃᑲᓗ ᑲᑎᖅᓱᕋᒃᑭᑦ. 
23ᓱᖕᒪᓪᓕ ᑮᓇᐅᔭᕋ ᑮᓇᐅᔭᒃᑯᕕᖕᒧᐊᓚᐅᖏᑉᐱᐅᒃ? ᐅᑎᕈᒪᓗ ᐃᓚᒃᑲᓐᓂᖅᓯᒪᓕᖅᑎᓪᓗᒍ ᐱᒐᔭᓚᐅᖅᐸᕋ.’ 
24ᑕᕝᕙᓃᑦᑐᓪᓗ ᐅᖃᐅᑎᕔᑦ, ‘ᑮᓇᐅᔭᖅ ᒎᓗ ᑖᑦᓱᒪᖓᑦ ᑎᒍᓯᐅᒃ, ᑐᓂᓗᒍᓗ ᖁᓕᓂᒃ ᑮᓇᐅᔭᓕᖕᒧᑦ.’ 
25ᑖᒃᑯᐊᓗ ᐅᖃᐅᑎᕚᑦ, ‘ᐊᖓᔪᖅᑳᖅ, ᑖᓐᓇᓕ ᖁᓕᓂᒃ ᑮᓇᐅᔭᖃᓕᕇᖅᐳᖅ!’ 
26ᑖᑦᓱᒪ ᑭᐅᕔᑦ, ‘ᐅᖃᐅᑎᕙᑦᓯ, ᐱᖃᖅᑐᓕᒫᑦ ᑐᓂᓯᕕᐅᒃᑲᓐᓂᕐᖕᓂᐊᖅᐳᑦ; ᐱᖃᖏᑦᑐᓪᓕ ᒥᑭᔪᒥᒃ ᐱᖃᕋᓗᐊᖅᐸᑕ ᐊᖅᓵᖅᑕᐅᓂᐊᖅᐳᑦ. 
27ᑍᒃᑯᐊᓕ ᐅᕙᓐᓂᒃ ᐊᑭᕋᖅᑐᖅᑐᑦ, ᐅᕙᓐᓂᒡᓗ ᐊᖓᔪᖅᑳᖅᔪᐊᖑᖁᔨᖏᑦᑐᑦ, ᕾᑎᓯᐅᒃ ᑕᑯᓐᓇᖅᑎᓪᓗᖓᓗ ᑐᖁᓪᓗᒋᑦ.’”
28ᔩᓱᓯᓗ ᑍᒫᒃ ᐅᖃᕇᕋᒥ, ᓯᕗᓪᓕᖅᐸᐅᓪᓗᓂ ᔪᕉᓴᓚᒧᑦ ᐂᓕᖅᐳᖅ. 
29ᐱᑦᐰᒋᓗ ᐱᑕᓂᓗ ᖃᒡᓕᒐᒥᒋᒃ, ᖃᖅᑲᖅᓗ ᓇᐹᖅᑐᓕᒃ ᐅᖅᓱᒃᓴᓕᖕᓂᒃ ᑎᑭᓐᓇᒥᐅᒃ, ᐃᓕᓐᓂᐊᖅᑎᒥᓂᒃ ᒪᕐᕉᖕᓂᒃ ᑎᓕᓯᕗᖅ, 
30ᐅᖃᐅᑎᓪᓗᒋᒃ, “ᓯᕗᓂᑦᑎᓐᓃᑦᑐᓄᑦ ᓄᓇᓕᖕᓄᑦ ᐂᒋᑦᓯᒃ, ᑍᑯᓐᖓᕈᑦᓯᒃ ᑕᑯᓂᐊᖅᐳᓯᒃ ᓯᐅᑎᖅᑯᖅᑐᔫᑉ ᓄᕐᕋᖓᓂᒃ ᐱᑐᒃᓯᒪᔪᒥᒃ, ᓱᓕ ᐃᑭᒪᕕᐅᓚᐅᖅᓯᒪᖏᑦᑐᒥᒃ; ᑖᓐᓇ ᐱᑐᐃᑦᔮᖅᓗᒍ ᕾᑦᔪᑎᓯᒃᑯᒃ. 
31ᐊᐱᕆᔭᐅᒍᑦᓯᒃ ‘ᓱᖕᒪᑦ ᐱᑐᐃᑦᔮᖅᐱᓯᐅᒃ?’ ᑭᐅᓂᐊᖅᐳᓯᒃ, ‘ᐊᑕᓂᐅᑉ ᐊᑐᕈᒪᖕᒪᒍ.’”
32ᑎᓕᔭᐅᔫᒡᓗ ᑍᑯᓐᖓᕋᒥᒃ ᔩᓱᓯᐅᑉ ᐅᖃᐅᓯᕆᖅᑲᐅᔭᖏᑦ ᑍᒫᑦᓯᐊᖅ ᓇᓚᐅᑦᓯᕗᑦ. 
33ᓯᐅᑎᖅᑯᖅᑐᔫᓪᓗ ᓄᕐᕋᖓᓂᒃ ᐲᖅᓯᓇᓱᓕᖅᑎᓪᓗᒋᒃ, ᑖᑦᓱᒪ ᐃᓄᐊᑕ ᐊᐱᕆᕚᒃ, “ᓱᖕᒪᓄᓇ ᐱᑐᐃᑦᔮᕋᓱᐊᖅᐱᓯᐅᒃ?”
34ᑖᒃᑯᐊᒃ ᑭᐅᕘᒃ, “ᐊᑕᓂᐅᑉ ᐊᑐᕈᒪᖕᒪᒍ.” 
35ᓯᐅᑎᖅᑯᖅᑐᔫᓪᓗ ᓄᕐᕋᖓ ᔩᓱᓯᒧᐊᕈᑎᕚᒃ, ᐊᓐᓄᕌᑎᒡᓗ ᓯᐅᑎᖅᑯᑐᔫᑉ ᓄᕐᕋᖓᑕ ᖄᖓᓄᑦ ᐃᓕᕔᑦ, ᔩᓱᓯᓗ ᐃᑭᑎᑉᐹᑦ. 
36ᔩᓱᓯᓗ ᐃᑭᒪᓪᓗᓂ ᐃᖏᕐᕋᓕᖅᑎᓪᓗᒍ, ᐃᓄᐃᑦ ᐊᓐᓄᕌᑎᒃ ᐊᖅᑯᑎᒋᓂᐊᖅᑕᖓᓄᑦ ᐃᓯᕕᐅᖅᑲᖅᐰᑦ.
37ᔪᕉᓴᓚᒧᓪᓗ ᖃᒡᓕᒐᒥᒃ, ᖃᖅᑲᐅᑉ ᐅᖅᓱᒃᓴᓕᖕᓂᒃ ᐸᐅᕐᖓᓕᐅᑉ ᐊᖅᑯᑖᓄᐊᖅᐳᑦ, ᒪᓕᒃᑎᖏᑦ ᐅᓄᖅᑐᐊᓗᐃᑦ ᖁᕕᐊᓱᖅᒪᕆᓕᖅᐳᑦ ᒎᑎᓗ ᓂᖅᑐᖅᐹᑦ ᓂᐱᖅᑯᖅᑐᓪᓗᑎᒃ; ᔩᓱᓯᐅᑉ ᑲᒪᓇᖅᑐᓕᓂᖏᑦ ᑕᑯᓯᒪᔭᑎᒃ ᐱᑦᔪᑎᒋᓪᓗᒋᑦ. 
38ᐅᖃᖅᓗᑎᒡᓗ, “ᒎᑎᐅᑉ ᓮᒻᒪᖅᓕᐅᒃ, ᐊᖓᔪᖅᑳᖅᔪᐊᖅ ᐊᑕᓂᐅᑉ ᐊᑎᖓᓂ ᑎᑭᑦᑐᖅ! ᕿᓚᖕᒥ ᖁᕕᐊᓇᖅᑐᖃᖅᓕ ᖁᑦᓯᖕᓂᖅᐹᖑᔪᖅᓗ ᓂᖅᑐᖅᑕᐅᓕ!” 
39ᐹᕋᓰᓪᓕ ᐃᓚᖏᑦ ᐃᓄᒋᐊᒃᑐᑦ ᐊᑯᕐᖓᓐᓃᑦᑐᑦ ᔩᓱᓯᒧᑦ ᐅᖃᖅᐳᑦ, “ᐊᔪᕆᖅᑐᐃᔩ, ᐃᓕᓐᓂᐊᖅᑎᑎᑦ ᓂᐸᖏᖁᓚᐅᒃᑭᑦ.”
40ᔩᓱᓯᐅᑉ ᑭᐅᕔᑦ, “ᐅᖃᐅᑎᕙᑦᓯ, ᑖᒃᑯᐊ ᓂᐸᖏᕋᓗᐊᖅᐸᑕ, ᒪᒃᑯᐊ ᐅᔭᕅᑦ ᕾᒐᓛᓕᕐᖕᓂᐊᖅᐳᑦ.”
41ᔪᕉᓴᓚᓗ ᖃᒡᓕᓪᓗᒍ ᑕᑯᓐᓇᓕᕋᒥᐅᒃ ᖁᕝᕕᐅᕈᑎᒋᓕᖅᐹ, 
42ᐅᖃᖅᓗᓂ, “ᖃᐅᔨᓚᐅᖅᓯᐅᒃᑐᖅ ᐊᑭᕋᖅᑑᑎᖏᑦᔪᑎᒃᓴᖅ! ᒫᓐᓇᓕ ᑭᓯᐊᓂ ᑐᑭᓯᔪᓐᓇᓐᖏᓚᓯ! 
43ᐅᓪᓗᖅ ᓇᓪᓕᐅᑎᔪᒫᖅᐳᖅ, ᐊᑭᕋᖅᑐᖅᑎᑦᓯᓐᓂᑦ ᐊᕙᓗᔭᐅᕕᒃᓴᓯ ᐊᕙᑎᓕᒫᑦᓯᓐᓂᑦ, ᐃᓗᔭᐅᓗᓯ ᑎᑭᑕᐅᔪᒫᖅᕕᒃᓴᓯ. 
44ᐊᓯᕈᖅᑕᐅᔪᒫᖅᐳᓯᓗ ᐊᕙᓗᖅᔪᐊᑦ ᐃᓗᐊᓃᑦᑐᓕᒫᑦ ᓄᖑᑕᐅᓗᓯ ᕿᑐᕐᖓᓕᒫᓯᓗ, ᐅᔭᕅᓪᓗ ᓴᓇᓯᒪᔪᑦ ᐊᑕᐅᓯᕐᖕᒥᒡᓘᓐᓃᑦ ᖃᓕᕇᒃᑐᖃᕈᓐᓃᕈᒫᖅᐳᑦ; ᒎᑎᐅᑉ ᓴᐳᑦᔨᔭᖅᑐᕐᖕᓂᖓ ᐃᓕᑦᓯᓐᓂᒃ ᑲᒪᒋᓚᐅᖏᓐᓇᑦᓯᐅᒃ.”
45ᔩᓱᓯᓗ ᑐᒃᓯᐊᖅᕕᒡᔪᐊᕐᖕᒧᐊᕋᒥ ᓂᐅᕕᖅᑎᑦᓯᔪᑦ ᑕᕝᕙᓃᑦᑐᑦ ᐊᓂᑎᓕᖅᐰᑦ; 
46ᐅᖃᐅᑎᓪᓗᒋᑦ, “ᑎᑎᕋᖅᓯᒪᕗᖅ, ‘ᐃᒡᓗᒐ ᑐᒃᓯᐊᖅᕕᐅᔪᒫᖅᐳᖅ’; ᐃᓕᑦᓯᓕ ᑎᒡᓕᒃᑎᓄᑦ ᐃᓂᒋᔭᐅᑎᓕᖅᐸᓯ.”
47ᖃᐅᑕᒫᓪᓗ ᔩᓱᓯ ᐊᔪᕆᖅᑐᐃᖃᑦᑕᖅᐳᖅ ᑐᒃᓯᐊᖅᕕᒡᔪᐊᕐᖕᒥ. ᑐᓂᕐᕈᓯᖅᑎᑦᓯᔩᓪᓗ ᐊᖓᔪᖅᑳᖏᑦ ᐱᖁᔭᓂᒡᓗ ᐃᓕᓮᔩᑦ ᐃᓄᐃᓪᓗ ᐊᐅᓚᑦᓯᔨᖏᑕ ᑐᖁᑦᓱᒪᒐᓗᐊᖅᐹᑦ; 
48ᓇᓂᓯᔪᓐᓇᓐᖏᓚᓪᓕ ᖃᓄᖅ ᑐᖁᑦᓱᓐᓇᕐᖕᒪᖔᕐᖕᒥᑦᔪᒃ, ᐃᓄᐃᑦ ᓈᓚᒍᒪᓪᓚᕆᖕᒪᑦᔪᒃ ᐅᖃᐅᓯᓕᒫᖏᓐᓂᒃ.
