1ᖃᑕᓐᖑᑎᒌᒃᑐᑎᑐᑦ ᓇᒡᓕᒃᑎᒋᑦᓮᓐᓇᕆᑦᓯ. 
2ᓯᓂᒃᑕᖅᕕᒃᓴᐅᓂᕐᖕᒧᑦ ᑐᓐᖓᓮᖃᑦᑕᕆᑦᓯ ᓂᐅᕐᕈᐊᓂᒃ, ᐃᓚᖏᑦ ᑍᒤᓕᐅᕋᒥᒃ ᖃᐅᔨᒪᓇᑎᒃ ᐂᖏᓕᓂᒃ ᑐᔪᕐᖕᒥᐊᖃᖅᓯᒪᖕᒪᑕ. 
3ᑎᒍᔭᐅᒪᔪᑦ ᐃᖅᑲᐅᒪᓯᒋᒃ, ᑎᒍᔭᐅᓯᒪᖃᑎᒋᔭᑦᓯᑐᑦ ᐱᓗᒋᑦ; ᐱᑦᓯᐊᖅᑕᐅᖃᑦᑕᖏᑦᑐᓪᓗ, ᐃᖅᑲᐅᒪᓯᒋᒃ ᑎᒥᒥᑦᑕᐅᖅ ᐃᓅᖕᒥᒐᑦᓯ.
4ᓄᓕᐊᕇᖕᓂᖅ ᑕᒤᓐᓄᑦ ᐅᐱᒋᔭᐅᑦᓯᐊᕆᐊᖃᖅᐳᖅ, ᓄᓕᐊᕇᓪᓗ ᐃᓐᓇᖓᕕᐊ ᓇᕐᕈᓇᖅᓯᑎᑕᐅᓇᓂ; ᓄᓕᐊᕇᖕᓂᕐᖕᒥᒃ ᐊᑐᕐᖕᓂᖅᓗᒃᑐᑦ ᐊᓯᓐᓂᐊᖅᑐᓪᓗ ᒎᑎᐅᑉ ᓱᒋᐊᕐᖕᓂᐊᕐᖕᒪᒋᑦ.
5ᐃᓅᓯᓯ ᑮᓇᐅᔭᓂᒃ ᐱᔪᒪᓗᐊᕐᖕᓂᕐᖕᒥᑦ ᓴᐳᑎᓯᒪᓯᐅᒃ, ᐱᒋᔭᓯᓗ ᑕᒫᓂ ᓈᒻᒪᒋᓯᒋᒃ; ᐅᖃᖅᓯᒪᖕᒪᑦ, “ᕿᒪᓚᐅᖅᓯᒪᓂᐊᓐᖏᓚᒋᑦ; ᖁᔭᓈᕐᖕᓂᐊᕐᖕᓇᒡᓗ.” 
6ᑍᒤᒻᒪᑦ ᖁᓚᖏᓪᓗᑕ ᐅᖃᕈᓐᓇᖅᐳᒍᑦ,
7ᐃᖅᑲᐅᒪᓯᒋᒃ ᓯᕗᓕᖅᑎᒋᓚᐅᖅᑕᓯ, ᒎᑎᐅᑉ ᐅᖃᐅᓯᖏᓐᓂᒃ ᐃᓕᑦᓯᓐᓄᑦ ᐅᖃᖅᐸᓚᐅᖅᑐᑦ; ᑭᖑᒧᑦ ᐃᓱᒪᒋᓯᐅᒃ ᖃᓄᖅ ᐃᓅᓯᖃᓚᐅᕐᖕᒪᖔᑕ, ᐅᒃᐱᕐᖕᓂᒃᑯᓪᓗ ᑲᔪᓯᓂᖏᑦ ᒪᓕᒡᓗᒋᑦ. 
8ᔩᓱᓯ ᙭ᔅᑑᓯ ᓱᕐᕋᓚᐅᖅᓯᒪᓐᖏᓚᖅ ᐃᑉᐸᒃᓴᖅ ᐅᓪᓗᒥᓗ ᐃᓱᖃᖏᑦᑐᒧᓪᓗ. 
9ᑕᒻᒪᖅᑎᑕᐅᑦᑍᓕᒋᑦᓯ ᐊᔪᕆᖅᑑᓯᕐᖕᓄᑦ ᖃᓄᐃᑦᑐᑐᐃᓐᓇᕐᖕᓄᑦ ᐊᑦᔨᐅᖏᑦᑐᓄᓪᓗ; ᐱᐅᔪᒻᒪᕆᐅᕗᖅ ᐃᓗᒃᑯᑦ ᓲᖑᑎᑕᐅᓂᕐᖕᒥᒃ ᐱᓯᒪᓗᓂ ᒎᑎᐅᑉ ᐱᔪᓐᓇᖅᑎᑦᓯᓂᖓᒍᑦ, ᓂᕿᓄᑦ ᐱᓇᓂ, ᓂᕿᓄᑦ ᒪᓕᒐᒃᓴᓂᒃ ᒪᓕᒃᑑᒐᓗᐊᑦ ᐃᑲᔪᖅᑕᐅᓯᒪᖏᒻᒪᑕ.
10ᑐᓂᕐᕈᓯᖅᑎᑦᓯᔩᑦ ᑐᐱᕐᖕᓂ ᐱᓇᓱᐊᖅᐸᒃᑐᑦ ᓂᕆᔭᕆᐊᖃᓐᖏᓚᑦ ᑐᓂᕐᕈᓯᖅᕕᖁᑎᑦᑎᓐᓂᑦ. 
11ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖏᑦ ᓂᖅᔪᑏᑦ ᐊᐅᖏᓐᓂᒃ ᓇᒃᓴᖅᓗᑎᒃ ᐃᑦᔪᕐᖕᓁᓐᓂᖅᐹᒧᑦ ᑐᓂᕐᕈᓯᕆᐊᖅᑐᖅᐸᒃᐳᑦ ᐊᔪᕐᖕᓃᑦ ᐱᑦᔪᑎᒋᓪᓗᒋᑦ; ᓂᖅᔪᑏᓪᓕ ᓂᕿᖏᑦ ᓄᓇᓖᑦ ᓯᓚᑖᓅᕈᑦᔭᐅᕙᒃᐳᑦ ᐃᑯᐊᓪᓚᒋᐊᖅᑐᖅᓗᒋᑦ. 
12ᑕᕝᕙ ᔩᓱᓯᑦᑕᐅᖅ ᑐᖁᓚᐅᖅᐳᖅ ᐃᒡᓗᒐᓮᑦ ᓯᓚᑖᓂ ᐃᓄᐃᑦ ᐊᔪᕐᖕᓂᕐᖕᒥᑦ ᐃᑦᔪᕐᖕᓁᑎᑦᓱᒪᓪᓗᒋᑦ ᓇᖕᒥᓂᖅ ᐊᐅᖕᒥᒍᑦ. 
13ᑍᒤᒻᒪᑦ ᐅᐸᓚᐅᖅᓚᕗᑦ ᓄᓇᓖᑦ ᓯᓚᑖᓄᑦ, ᒥᑕᐅᑕᐅᓂᖓᓂᒡᓗ ᐱᖃᑎᒋᓗᒍ. 
14ᒫᓂ ᐃᒡᓗᒐᓴᖃᖏᓐᓇᑦᑕ ᐱᒌᓐᓇᕐᖕᓂᐊᖅᑕᑦᑎᓐᓂᒃ, ᐃᒡᓗᒐᓴᒡᔪᐊᓂᒡᓕ ᓯᕗᓂᑦᑎᓐᓂ ᓂᕆᐅᒋᔭᖃᖅᐳᒍᑦ. 
15ᑖᑦᓱᒨᓇ ᑲᔪᓯᓗᑕ ᑐᓂᕐᕈᓯᓚᐅᖅᑕ ᒎᑎᒧᑦ ᓂᖅᑐᐃᓂᕐᖕᒥᒃ, ᑕᕝᕙ ᑐᓂᕐᕈᓯᕐᖕᓂᕐᖕᒥᒃ ᖃᓂᑦᑎᒍᑦ ᓇᓗᓁᖅᓯᓪᓗᑕ ᑖᑦᓱᒪ ᐊᑕᓂᐅᓂᖓᓂᒃ. 
16ᓄᖅᑲᐅᑦᔨᓂᐊᕋᓯ ᐱᑦᓯᐊᕐᖕᓂᕐᖕᒥᒃ ᐱᖁᑎᑦᓯᓐᓂᒡᓗ ᑲᑐᑦᔨᖃᑎᖃᕐᖕᓂᕐᖕᒥᒃ, ᑕᒪᒃᑯᐊ ᑐᓂᕐᕈᑏᑦ ᒎᑎᐅᑉ ᖁᕕᐊᒋᖕᒪᒋᑦ.
17ᓯᕗᓕᖅᑎᓯ ᓈᓚᒃᓯᒋᒃ ᐱᖁᔨᓂᖏᓪᓗ ᐊᑐᑦᓯᐊᖅᓗᒋᑦ; ᑕᕐᖕᓂᑦᓯᓐᓂᒃ ᑲᒪᒋᔭᖃᕐᖕᒪᑕ, ᐱᓂᐊᕐᖕᓂᕆᔭᒥᓂᒃᑕᐅᖅ ᓇᓗᓁᖅᓯᔭᕆᐊᖃᕈᒫᕐᖕᒪᑕ ᒎᑎᒧᑦ. ᖁᕕᐊᓱᒡᓗᑎᒃ ᐱᓇᓱᐊᖁᓪᓗᒋᑦ, ᖁᕕᐊᓱᖏᑦᑑᖏᓪᓗᑎᒃ, ᖁᕕᐊᓱᖏᒃᑯᑎᒃ ᐃᓕᑦᓯᓐᓄᑦ ᐃᑲᔪᕈᓐᓇᑦᔮᓐᖏᓚᑦ.
18ᑐᒃᓯᐅᑎᑎᒍᑦ, ᖁᓚᖏᓐᓇᑦᑕ ᐸᓯᔭᒃᓴᐅᖏᑦᑐᒥᒃ ᐃᓱᒪᖃᕐᖕᓂᑦᑎᓐᓂᒃ, ᑕᒤᑎᒍᓪᓗ ᐅᐱᓐᓇᖅᑐᒥᒃ ᐱᓇᓱᐊᕈᒪᓪᓗᑕ. 
19ᕿᓄᕕᒋᕙᑦᓯ ᐊᒃᓱᕈᖅᓗᖓ ᒎᑎᒧᑦ ᑐᒃᓯᐊᖁᓪᓗᓯ ᐱᑦᔪᑎᒋᓗᖓ ᐃᓕᑦᓯᓐᓄᑦ ᐅᑎᖅᑎᑕᐅᔪᓐᓇᖁᓪᓗᖓ ᐊᑯᓂᐅᓗᐊᖅᑎᓐᓇᒍ.
20ᒎᑎᐅᑉ ᓮᒻᒪᖅᑎᑦᓯᔨᐅᑉ ᑐᖁᖓᔪᓂᑦ ᒪᑭᑎᑦᓯᔫᑉ ᐊᑕᓂᑦᑎᓐᓂᒃ ᔩᓱᓯᒥᒃ, ᓰᐲᑦ ᐰᖅᓯᔨᖅᔪᐊᖓᓂᒃ, ᐊᖏᖃᑎᒌᖕᓂᐅᑉ ᐃᓱᖃᖏᑦᑑᑉ ᐊᐅᖓᓄᑦ, 
21ᑖᑦᓱᒪ ᐱᔪᓐᓇᖅᑎᓪᓕᓯ ᐱᓂᐊᑦᓯᐊᕐᖕᓂᕐᖕᓂᒃ ᑕᒤᓐᓂᒃ ᐱᔪᓐᓇᑦᓯᖁᓪᓗᓯ ᑖᑦᓱᒪ ᐱᔪᒪᔭᖓᒍᑦ, ᐃᓗᑦᓯᓐᓂ ᐱᓇᓱᐊᖅᓗᓂ ᖁᕕᐊᒋᔭᒥᓂᒃ, ᔩᓱᓯ ᙭ᔅᑑᓯᒃᑯᑦ; ᑖᓐᓇ ᓂᖅᑐᖅᑕᐅᓕ ᐃᓱᖃᖏᑦᑐᒥᑦ ᐃᓱᖃᖏᑦᑐᒧᑦ. ᐋᒥᓐ.
22ᕿᓄᕕᒋᕙᑦᓯ ᖃᑕᓐᖑᑎᒃᑲ, ᕿᓄᐃᓵᖅᓗᓯ ᐅᖃᐅᓰᑦ ᐱᕙᓪᓕᕈᑎᒃᓮᑦ ᓈᓚᒃᓯᐅᒃ, ᐃᓕᑦᓯᓐᓄᑦ ᑎᑎᕋᖅᑕᒃᑲ ᓁᑦᑑᒐᓗᐊᑦ. 
23ᖃᐅᔨᒪᖁᕙᑦᓯ ᖃᑕᓐᖑᑎᕗᑦ ᑎᒧᑎ ᑎᒍᔭᐅᓯᒪᕕᖕᒥᑦ ᐊᓂᑎᑕᐅᓯᒪᓕᕐᖕᒪᑦ, ᐊᑯᓂᐅᖏᑦᑐᖅ ᑎᑭᑐᐊᖅᐸᑦ ᐱᖃᑎᒋᓗᒍ ᐃᓕᑦᓯᓐᓄᑦ ᑎᑭᓐᓇᓱᐊᓛᖅᐳᖓ.
24ᓯᕗᓕᖅᑎᓕᒫᓯ ᑕᕝᕙᐅᕗᑏᖅᐸᕗᑦ ᐃᑦᔪᕐᖕᓁᑎᑕᐅᓯᒪᔪᓕᒫᓪᓗ. ᐃᑕᓕᒥᐅᓪᓗ ᖃᑕᓐᖑᑎᑦᑕ ᑕᕝᕙᐅᕗᑏᖅᐹᓯ.
25ᒎᑎᐅᑉ ᐱᔪᓐᓇᖅᑎᑦᓯᓂᖓᓄᑦ ᐃᓚᒋᔭᐅᒋᑦᓯ ᑕᒪᑦᓯ. ᐋᒦᓐ.
