1ᐄᓴᕅᓕᒥᐅᑦ ᐃᖏᕐᕋᓚᐅᖅᐳᑦ, ᑕᖕᒫᖅᓗᑎᒡᓗ ᓇᑎᕐᖕᓇᒥ ᒧᐊᐱᒥᒃ ᐊᑎᓕᖕᒥ ᔪᐊᕐᑕᓂᐅᑉ ᓯᓈᓂ ᔨᕆᑰᑉ ᐊᑭᐊᓂ.
2ᐰᓚᒃ ᔨᐴᕆᐅᑉ ᐃᕐᖕᓂᖓ ᖃᐅᔨᒐᒥ ᐄᓴᕅᓕᒥᐅᑦ ᖃᓄᐃᓕᐅᓚᐅᕐᖕᓂᖏᓐᓂᒃ ᐊᒧᕅᑎᓄᑦ. 
3ᒧᐊᐱᒥᐅᑦ ᐊᖏᔪᒥᒃ ᓯᕘᕋᓕᖅᐳᑦ ᐃᓄᒋᐊᒃᑐᖅᔪᐊᓂᒃ ᐅᓄᓗᐊᖅᑐᐊᓘᖕᒪᑕ, ᒧᐊᐱᒥᐅᑦ ᐃᖅᓯᒻᒪᕆᓕᓚᐅᖅᐳᑦ ᐄᓴᕅᓕᒥᐅᓂᒃ ᐃᖅᓯᓪᓗᑎᒃ. 
4ᒧᐊᐱ ᐅᖃᖅᐳᖅ ᒥᑎᐊᓂᒥᐅᑦ ᐊᖓᔪᖅᑳᖏᓐᓄᑦ, “ᐃᓄᒋᐊᒃᑐᖅᔪᐊᑦ ᐃᒃᑯᐊ ᓵᓚᖃᖅᐸᓪᓕᐊᓂᐊᓕᖅᑐᑦ ᐊᕙᑎᑦᑎᓐᓃᑦᑐᓕᒫᓂᒃ, ᐃᒻᒧᒃᓯᐅᒐᖅᑐᑦ ᐃᕕᒃᓱᒐᕐᖕᓂᒃ ᓄᖒᑦᓯᕙᓪᓕᐊᔪᑐᑦ.” ᐰᓚᒡᓕ ᔨᐴᕆᐅᑉ ᐃᕐᖕᓂᖓ ᑍᑦᓱᒪᓂ ᒧᐊᐱᒥᐅᓄᑦ ᐊᖓᔪᖅᑳᖅᔪᐊᖑᓚᐅᖅᐳᖅ. 
5ᑕᕝᕙ ᑎᓕᓯᓚᐅᖅᐳᖅ ᐅᖃᕆᐊᖅᑐᑐᓂᒃ ᐸᓛᒻᒧᑦ ᐱᐅᕆᐅᑉ ᐃᕐᖕᓂᖓᓄᑦ ᐱᑑᕆᒦᑦᑐᒧᑦ ᕾᖁᓪᓗᓂᐅᒃ, ᑰᑉ ᖃᓂᒋᔭᖓᓃᑦᑐᒧᑦ ᓄᓇᒥᓂ, ᐅᖃᖅᓗᓂ, “ᑕᑯᒋᑦ ᐃᓄᐃᑦ ᑎᑭᒻᒪᑕ ᐃᑦᔨᑉᑎᒥᑦ. ᓄᓇᖅᔪᐊᒥᒃ ᐊᒥᕌᒃᓯᓯᒪᔪᑦ,+ ᓯᓚᑎᑦᓯᐊᑎᓐᓃᓕᖅᓗᑎᒡᓗ! 
6ᑍᒤᒻᒪᑦ ᑐᐊᕕᖅᓗᑎᑦ ᕾᓕᕆᑦ, ᐃᓄᒋᐊᒃᑐᖅᔪᐊᑦ ᐅᑯᐊ ᐱᐅᖏᑦᑐᒧᑦ ᐱᖁᓗᒋᑦ ᐅᖃᐅᓯᕆᓚᐅᒃᑭᑦ ᐅᕙᖓ ᐱᑦᔪᑎᒋᓗᖓ, ᐅᕙᓐᓄᑦ ᓴᓐᖏᔫᓗᐊᕐᖕᒪᑕ, ᑍᒫᒃ ᐃᒻᒪᖄ ᓵᓚᒋᓗᒋᑦ ᑕᒫᓐᖓᑦ ᓄᓇᒥᑦ ᐊᐅᓚᖅᑎᑦᓱᓐᓇᕐᖕᓂᐊᕋᒃᑭᑦ, ᖃᐅᔨᒪᒐᒪ ᓮᒻᒪᖅᑎᑕᑎᑦ ᓮᒻᒪᖅᑎᓯᒪᖃᑦᑕᕐᖕᒪᑕ, ᐱᐅᖏᑦᑐᒥᒡᓗ ᐅᖃᐅᓯᕆᔭᑎᑦ ᐱᐅᖏᑦᑐᒦᓕᖅᐸᖕᒪᑕ.”
7ᒧᐊᐱᒥᐅᑦ ᐊᖓᔪᖅᑳᖏᑦ ᒥᑎᐊᓂᒥᐅᓪᓗ ᐊᖓᔪᖅᑳᖏᑦ ᐊᐅᓪᓚᖅᐳᑦ ᖃᐅᔨᑎᑦᓯᔪᒃᓴᒧᑦ ᐊᑭᓕᐅᑎᒃᓴᒥᒃ ᓇᒃᓴᖅᓗᑎᒃ, ᐸᓛᒻᒧᑦ ᑎᑭᓐᓇᒥᒃ ᐅᖃᖅᕕᒋᕚᑦ ᐰᓚᑭᐅᑉ ᐅᖃᐅᓯᕆᖁᔭᖏᓐᓂᒃ. 
8ᑖᑦᓱᒪ ᐅᖃᐅᑎᕔᑦ, “ᐅᕙᓂ ᐅᓐᓄᒃ ᓯᓂᒃᑕᓚᐅᕆᑦᓯ, ᐅᖃᐅᑎᔭᖅᑐᓛᖅᐸᑦᓯ, ᐊᑕᓂᐅᑉ ᐅᖃᖅᕕᒋᒃᐸᖓ.” ᑍᒫᒃ ᒧᐊᐱᒥᐅᑦ ᓯᕗᓕᖅᑎᖏᑦ ᐸᓛᒻᒥ ᓯᓂᒃᑕᓚᐅᖅᐳᑦ.
9ᒎᑎᓗ ᐸᓛᒻᒧᐊᖅᐳᖅ ᐅᖃᖅᓗᓂ, “ᐅᑯᐊ ᐃᓄᐃᑦ ᐃᓕᖕᓄᑦ ᕾᓯᒪᔪᑦ ᑭᓇᒃᑰᕙᑦ?”
10ᐸᓛᒻᓗ ᒎᑎᒧᑦ ᐅᖃᖅᐳᖅ, “ᐰᓚᒃ ᔨᐴᕆᐅᑉ ᐃᕐᖕᓂᖓᑕ, ᒧᐊᐱᒥᐅᑦ ᐊᖓᔪᖅᑳᖅᔪᐊᖓᑕ, ᐅᕙᓐᓄᑦ ᑎᓕᔭᖏᑦ ᐅᕙᓐᓄᑦ, ᐅᖃᖅᓗᓂ, 
11‘ᑕᑯᒋᑦ, ᐃᓄᐃᑦ ᐃᑦᔨᑉᑎᒥᑦ ᐱᔪᑦ, ᓄᓇᖅᔪᐊᕐᖕᒥᒃ ᐊᒥᕌᒃᓯᓯᒪᕗᑦ. ᕾᓚᐅᕆᑦ ᐱᐅᖏᑦᑐᒥᒃ ᐱᖁᓗᒋᑦ ᐅᖃᐅᓯᕆᓚᐅᒃᑭᑦ ᐱᑦᔪᑎᒋᓗᖓ; ᑍᒫᒃ ᐃᒻᒪᖄ ᓵᓚᒋᓗᒋᑦ ᑕᒫᓐᖓᑦ ᓄᓇᒥᑦ ᐊᐅᓚᖅᑎᑦᓱᓐᓇᕐᖕᓂᐊᕋᒃᑭᑦ.’”
12ᒎᑎᐅᓪᓗ ᐸᓛᒻ ᐅᖃᐅᑎᕚ, “ᑍᒃᑯᐊ ᐃᓚᒋᓂᐊᕐᖕᓇᖏᑦ; ᐃᓄᒋᐊᒃᑐᖅᔪᐊᑦ ᐱᐅᖏᑦᑐᒧᑦ ᐱᔭᐅᖁᓗᒋᑦ ᐅᖃᐅᓯᕆᓂᐊᕐᖕᓇᒋᑦ, ᓮᒻᒪᖅᑎᑕᐅᓯᒪᖕᒪᑕ.”
13ᐸᓛᒻ ᐅᓪᓛᒃᑯᑦ ᒪᑭᓐᓇᒥ ᐰᓚᒃ ᐊᖓᔪᖅᑳᖁᑎᖏᑦ ᐅᖃᐅᑎᕔᑦ, “ᓄᓇᑦᓯᓐᓄᑦ ᐅᑎᓕᕆᑦᓯ, ᐊᑕᓂᐅᑉ ᐃᓕᑦᓯᓐᓄᑦ ᐃᓚᐅᖁᓗᓂᖓ ᐊᔪᖅᑎᒻᒪᖓ.” 
14ᒧᐊᐱᒥᐅᑦ ᐊᖓᔪᖅᑳᖁᑎᖏᑦ ᒪᑭᓐᓇᒥᒃ ᐰᓚᒃᒧᑦ ᐂᓕᖅᐳᑦ, ᐅᖃᐅᑎᓪᓗᒍᓗ, “ᐸᓛᒻ ᐅᕙᑦᑎᓐᓂᒃ ᐃᓚᖃᕈᒪᓐᖏᓚᖅ.”
15ᐰᓚᒃ ᓱᓕ ᐊᖓᔪᖅᑳᖁᑎᒥᓂᒃ ᐅᓄᕐᖕᓂᖅᓴᓂᒃ ᐅᐱᓐᓇᕐᖕᓂᖅᓴᓂᒃ ᓯᕗᓪᓕᕐᖕᓂᑦ ᑎᓕᓯᒃᑲᓐᓂᓚᐅᖅᐳᖅ. 
16ᑖᒃᑯᐊ ᐸᓛᒻᒧᑦ ᑎᑭᓐᓇᒥᒃ ᐅᖃᐅᑎᕚᑦ, “ᐰᓚᒃ ᔨᐴᕆᐅᑉ ᐃᕐᖕᓂᖓ ᐅᖃᖅᐳᖅ: ‘ᐊᑏ, ᐊᒡᕕᐊᖅᑕᐅᖏᓪᓗᑎᑦ ᕾᓚᐅᕆᑦ ᐅᕙᓐᓄᑦ; 
17ᓱᓕᓗᖓ ᐊᖏᔪᒥᒃ ᐅᐱᒋᓂᐊᖅᐸᒋᑦ, ᖃᓄᑐᐃᓐᓇᖅᓘᓐᓃᑦ ᐅᖃᐅᑎᒍᕕᖓ ᐱᓇᓱᐊᕐᖕᓂᐊᖅᐳᖓ. ᑍᒤᒻᒪᑦ ᕾᒋᑦ, ᐃᓄᒋᐊᒃᑐᖅᔪᐊᑦ ᐅᑯᐊ ᐱᐅᖏᑦᑐᒧᑦ ᐱᔭᐅᖁᓗᒋᑦ ᐅᖃᐅᓯᕆᓚᐅᒃᑭᑦ ᐱᑦᔪᑎᒋᓗᖓ.’”
18ᐸᓛᒻ ᑭᐅᒐᒥ ᐅᖃᓕᖅᐳᖅ ᐰᓚᒃ ᐱᔨᖏᓐᓄᑦ, ᐅᖃᖅᓗᓂ, “ᐹᓚᒃ ᐃᒡᓗᒥᓂᒃ ᓯᐅᓪᕕᕆᓂᒃ ᒎᓗᓂᒡᓗ ᑕᑕᑦᑐᒥᒃ ᐅᕙᓐᓄᑦ ᕾᑦᓯᒐᓗᐊᖅᐸᑦ, ᐊᑕᓂᐅᑉ ᒎᑎᒪ ᐅᖃᐅᓯᕆᔭᖓᑕ ᐅᖓᑖᓄᑦ ᐱᔪᓐᓇᖏᑦᑐᖓ, ᒥᑭᓐᓂᖅᓴᒥᒡᓘᓐᓃᑦ ᐊᖏᓂᖅᓴᒥᒡᓘᓐᓃᑦ. 
19ᒫᓐᓇᓕ ᐊᑏ, ᐅᓐᓄᒃ ᐅᕙᓂ ᓯᓂᒃᑕᓚᐅᕆᑦᓯᑕᐅᖅ, ᖃᐅᔨᒃᑲᓐᓂᖁᓪᓗᖓ ᖃᓄᖅ ᐊᑕᓂᖅ ᐅᕙᓐᓄᑦ ᐅᖃᒃᑲᓐᓂᕐᖕᓂᐊᕐᖕᒪᖔᑦ.”
20ᒎᑎ ᐅᓐᓄᐊᒃᑯᑦ ᕾᓚᐅᕆᕗᖅ ᐸᓛᒻᒧᑦ ᐅᖃᐅᑎᓪᓗᒍᓗ, “ᐊᖑᑎᑦ ᕾᒃᐸᑕ ᐃᓕᖕᓂᒃ ᕾᖁᔨᓗᑎᒃ, ᒪᑭᓪᓗᑎᑦ ᒪᓕᓕᒃᑭᑦ; ᐅᖃᐅᓯᕆᔭᓐᓂᒃ ᑭᓯᐊᓂ ᐃᓕᖕᓄᑦ ᐱᓇᓱᐊᕐᖕᓂᐊᖅᐳᑎᑦ.” 
21ᑍᒤᒻᒪᑦ ᐸᓛᒻ ᐅᓪᓛᒃᑯᑦ ᒪᑭᓐᓇᒥ, ᓯᐅᑎᖅᑯᖅᑐᔪᖁᑎᓂ ᐃᑭᒪᕝᕕᖓ ᐋᖅᑭᒡᓗᒍ, ᒧᐊᐱᒥᐅᑦ ᐊᖓᔪᖅᑳᖁᑎᖏᑦ ᒪᓕᒃᐰᑦ.
22ᒎᑎᐅᑉ ᓂᓐᖓᐅᓯᖓ ᐆᒻᒪᓚᐅᖅᐳᖅ ᒪᓕᖕᒪᑦ, ᐊᑕᓂᐅᓪᓗ ᐂᖏᓕᖁᑎᖓ ᐊᖅᑯᑎᖓᓂ ᓇᖏᓕᖅᐳᖅ ᐊᑭᕋᖅᑐᖅᓗᒍᓗ. ᓯᐅᑎᖅᑯᖅᑐᔪᒥ ᐃᑭᒪᓪᓗᓂ ᐃᖏᕐᕋᑎᓪᓗᒍ, ᐱᔨᒥᓂᒃ ᒪᕐᕉᖕᓂᒃ ᐃᓚᖃᖅᓗᓂ. 
23ᓯᐅᑎᖅᑯᖅᑐᔫᑉ ᐊᑕᓂᐅᑉ ᐂᖏᓕᑯᑎᖓ ᐊᖅᑯᑎᖓᓂ ᓇᖏᖅᑐᖅ ᑕᑯᒐᒥᐅᒃ ᓴᕕᒡᔪᐊᒥᒃ ᑎᒍᒥᐊᖅᑐᖅ, ᓯᐅᑎᖅᑯᖅᑐᔪᖅ ᐊᒡᕖᖅᓗᓂ ᓴᖑᕗᖅ ᓄᓇᒧᑦ ᐱᕈᖅᓰᕕᖕᒧᑦ ᐂᓕᖅᓗᓂ. ᐸᓛᒻ ᓯᐅᑎᖅᑯᖅᑐᔪᖅ ᐊᓇᐅᕚ ᐊᖅᑯᑎᒧᑦ ᐅᑎᖁᓪᓗᒍ. 
24ᐊᑕᓂᐅᑉ ᐂᖏᓕᖁᑎᖓ ᐊᖅᑯᑎᒥ ᑐᐊᑦᑐᒥ ᓇᖏᓕᖅᐳᖅ ᕔᓂᒥᒃ ᐱᕈᖅᓰᕖᑦ ᐊᑯᕐᖓᓐᓂ, ᐊᕙᑖᓂ ᐊᕙᓗᖅᔪᐊᖃᖅᓗᓂ ᒫᓂ ᐃᒡᓗᐊᓂᓗ. 
25ᓯᐅᑎᖅᑯᖅᑐᔫᑉ ᐊᑕᓂᐅᑉ ᐂᖏᓕᖓ ᑕᑯᒐᒥᐅᒃ, ᐊᕙᓗᖅᔪᐊᑉ ᑭᒡᓕᖓᓄᐊᖅᐳᖅ ᐸᓛᒻ ᐃᑎᒐᖓ ᓰᒥᒃᓗᒍ ᐊᕙᓗᖅᔪᐊᕐᖕᒧᑦ; ᑕᕝᕙ ᐊᓇᐅᒃᑲᓐᓂᖅᐹ. 
26ᐊᑕᓂᐅᑉ ᐂᖏᓕᖓ ᑖᕗᖓᒃᑲᓐᓂᖅᓗᓂ, ᐊᖅᑯᑎᒥ ᑐᐊᑦᑐᒥ ᓇᖏᖅᐳᖅ ᓴᖑᕕᖃᖏᑦᑐᒥ ᑕᓕᖅᐱᖕᒧᓪᓘᓐᓃᑦ ᓴᐅᒥᖕᒧᓪᓘᓐᓃᑦ. 
27ᓯᐅᑎᖅᑯᖅᑐᔫᑉ ᐊᑕᓂᐅᑉ ᐂᖏᓕᖓ ᑕᑯᒐᒥᐅᒃ, ᐸᓛᒻ ᐃᑭᒪᑎᓪᓗᒍ ᐊᑖᓄᑦ ᐹᒻᒪᒃᐳᖅ; ᐸᓛᒻ ᓂᓐᖓᐅᒪᓂᖓ ᐆᒻᒪᖅᐳᖅ, ᐊᔭᐅᑉᐱᐊᒥᓄᓪᓗ ᓯᐅᑎᖅᑯᖅᑐᔪᖅ ᐊᓇᐅᓪᓗᒍ. 
28ᐊᑕᓂᐅᑉ ᓯᐅᑎᖅᑯᑐᔪᑉ ᖃᓂᖓ ᒪᑐᐃᖅᐹ, ᓯᐅᑎᖅᑯᖅᑐᔪᖅ ᐸᓛᒻᒧᑦ ᐅᖃᖅᐳᖅ, “ᖃᓄᐃᓕᐅᕋᒪ ᐃᓕᖕᓄᑦ, ᐱᖓᓱᐊᖅᑎᖅᓗᖓ ᐊᓇᐅᕕᖓ?”
29ᐸᓛᒻ ᓯᐅᑎᖅᑯᖅᑐᔪᒧᑦ ᐅᖃᖅᐳᖅ, “ᒥᑕᐅᑎᒋᒐᕕᖓ, ᓴᕕᒡᔪᐊᖃᕈᒪ ᑎᒍᒥᐊᖅᑕᓐᓂᒃ, ᒫᓐᓇ ᑐᖁᒃᑲᔭᖅᐸᒋᑦ!”
30ᑍᒤᒻᒪᑦ ᓯᐅᑎᖅᑯᖅᑐᔪᖅ ᐸᓛᒻᒧᑦ ᐅᖃᖅᐳᖅ, “ᓯᐅᑎᖅᑯᖅᑐᔪᖁᑎᒋᓐᖏᓚᕐᖕᒫ, ᐃᑭᒪᕝᕕᒋᖃᖅᑕᖅᓗᖓ, ᑍᒪᓐᖓᑦ ᓯᐅᑎᖅᑯᑦᑐᔪᖁᑎᒋᓕᓚᐅᕋᕕᖓ ᐅᓪᓗᒥᒧᑦ ᑎᑭᓪᓗᒍ ᑍᒤᓕᐅᓚᐅᖅᓯᒪᕗᖓ ᐃᓕᖕᓅᑦ?” ᑭᐅᕗᖅᓗ, “ᑍᒤᓕᐅᓚᐅᖅᓯᒪᓐᖏᓚᑎᑦ.”
31ᑕᕝᕙ ᐊᑕᓂᐅᑉ ᐸᓛᒻ ᐃᔨᖏᒃ ᐅᐃᑎᑉᐹᒃ, ᑕᑯᓪᓗᓂᓗ ᐊᑕᓂᐅᑉ ᐂᖏᓕᖓᓂᒃ ᐊᖅᑯᒻᒥ ᓇᖏᖅᑐᒥᒃ ᓴᕕᒡᔪᐊᒧᑦ ᐅᖅᓕᖅᓗᓂ ᑎᒍᒥᐊᖅᑕᒥᓄᑦ; ᑕᕝᕙ ᓂᐊᖁᓂ ᐅᑯᕚ ᓄᓇᒧᓪᓗ ᐹᒻᒪᒡᓗᓂ ᑮᓇᓂ ᒪᓂᖅᑲᒧᑦ ᑐᓪᓗᒍ. 
32ᐊᑕᓂᐅᓪᓗ ᐂᖏᓕᖓᑕ ᐅᖃᐅᑎᕚ, “ᓱᖕᒪᑦ ᓯᐅᑎᖅᑯᖅᑐᔪᖁᑏᑦ ᐊᓇᐅᕕᐅᒃ ᐱᖓᓱᐊᖅᑎᖅᓗᒍ? ᑕᑯᒋᑦ ᕾᓚᐅᖅᑐᖓ ᐊᒃᕕᐊᕆᐊᖅᑐᖅᓗᖓ ᐊᖅᑯᑎᖕᓂ, ᐊᖅᑯᑎᒋᔧᑦ ᓈᓚᖏᓐᓂᐅᖕᒪᑦ ᐅᕙᓐᓂᒃ. 
33ᓯᐅᑎᖅᑯᖅᑐᔫᑉ ᑕᑯᒐᒥᖓ ᐱᖓᓱᐊᖅᑎᖅᓗᓂ ᐅᕙᓐᓂᑦ ᓴᖑᖃᑦᑕᖅᑲᐅᕗᖅ, ᐅᕙᓐᓂᑦ ᓴᖑᓇᓱᖃᑕᖃᐅᖏᑉᐸᑦ ᓱᓕᓪᓗᖓ ᒫᓐᓇ ᑐᖁᓯᒪᓕᕋᔭᖅᐸᒋᑦ ᑖᓐᓇ ᐆᒪᓗᓂ.”
34ᑕᕝᕙ ᐸᓛᒻ ᐊᑕᓂᐅᑉ ᐂᖏᓕᖓᓄᑦ ᐅᖃᖅᐳᖅ, “ᐊᔪᖅᑐᓕᓚᐅᖅᐳᖓ, ᖃᐅᔨᒪᖅᑲᐅᖏᓐᓇᒪ ᐊᖅᑯᑎᓐᓂ ᓇᖏᖅᑐᑎᑦ ᐅᕙᓐᓄᑦ ᐊᒡᕕᐊᖅᓗᑎᑦ. ᒫᓐᓇᓕ ᖁᕕᐊᒋᖏᒃᑯᕕᖓ ᐅᑎᕐᖕᓂᐊᖅᐳᖓ.” 
35ᐊᑕᓂᐅᓪᓕ ᐂᖏᓕᖓ ᐸᓛᒻᒧᑦ ᐅᖃᖅᐳᖅ, “ᐊᖑᑎᑦ ᐅᑯᐊ ᒪᓕᓕᑭᑦ ᐅᖃᐅᓯᕆᔭᓐᓂᒃ ᑭᓯᐊᓂ ᐅᖃᖃᑦᑕᕐᖕᓂᐊᖅᐳᑎᑦ.” ᑍᒤᒻᒪᑦ ᐸᓛᒻ ᐰᓚᑭᐅᑉ ᐊᖓᔪᖅᑳᖁᑎᖏᑦ ᐊᐅᓪᓚᖃᑎᒋᕔᑦ.
36ᐰᓚᒡᓕ ᑐᓴᕋᒥ ᐸᓛᒻ ᕾᓕᕐᖕᒪᑦ, ᐸᕐᕆᐊᖅᐹ ᐃᒡᓗᒐᓴᒡᔪᐊᓄᑦ ᒧᐊᐱᒧᑦ, ᐋᕐᓄᓂᐅᑉ ᓯᓚᑖᓂᑦᑐᒧᑦ, ᓄᓇᓕᒡᔪᐊᑦ ᑭᒡᓕᖓᓃᑦᑐᒧᑦ. 
37ᐰᓚᒃ ᐸᓛᒻᒧᑦ ᐅᖃᖅᐳᖅ, “ᐊᒃᓱᕈᖅᓗᖓ ᐂᔭᐅᖁᓚᐅᓐᖏᓚᒌᑦ ᕾᖁᓪᓗᑎᑦ? ᓱᖕᒪᑦ ᐅᕙᓐᓄᑦ ᕾᓚᐅᓐᖏᓚᑎᑦ? ᐅᐱᒋᔪᓐᓇᓐᖏᓚᒌᑦ?” 
38ᐸᓛᒻ ᐰᓚᒃᒧᑦ ᐅᖃᖅᐳᖅ, “ᑕᑯᒋᑦ, ᕾᔪᖓ ᐃᓕᖕᓄᑦ ᐱᔪᓐᓇᕐᖕᓂᖃᓐᖏᓚᖔ ᓱᓇᑐᐃᓐᓇᕐᖕᒥᒃ ᐅᖃᖅᓗᖓ? ᐅᖃᐅᓰᑦ ᒎᑎᐅᑉ ᐅᖃᐅᓯᕆᖁᔭᖏᑦ ᐅᖃᐅᓯᕆᔭᕆᐊᖃᖅᐸᒃᑲ.” 
39ᑕᕝᕙ ᐸᓛᒻ ᐰᓚᒃ ᐱᖃᑎᒋᓪᓗᒍ ᐂᓕᖅᐴᒃ, ᑭᕆᐊᑦ-ᕼᐅᔮᑎᒧᑦ ᑎᑭᑉᐴᒃ. 
40ᑕᕝᕙᓂ ᐰᓚᒃ ᑐᓂᕐᕈᓯᖅᐳᖅ ᐃᒻᒧᒃᓯᐅᒐᕐᖕᓂᒃ ᓰᐱᓂᒡᓗ, ᐃᓚᖏᓐᓂᒃ ᑐᓂᓯᓪᓗᓂ ᐸᓛᒻᒧᑦ ᐊᖓᔪᖅᑳᓄᓪᓗ ᐃᓚᒋᔭᖏᓐᓄᑦ.
41ᐃᒤᓚᐅᖅᐳᖅ, ᖃᐅᑎᓪᓗᒍ, ᐰᓚᒃ ᐸᓛᒻ ᐂᖃᑎᒋᕚ ᐳᖅᑐᔪᓄᑦ ᐸᒨᑦ-ᐰᓕᒧᑦ ᑐᒃᓯᐊᖅᕕᖕᓄᑦ, ᑕᕝᕙᓐᖓᑦ ᑕᑯᔪᓐᓇᖁᓪᓗᒍ ᐃᓄᒋᐊᒃᑐᖅᔪᐊᑦ ᖃᓄᖅ ᐅᓄᖅᑎᒋᖕᒪᖔᑕ.
