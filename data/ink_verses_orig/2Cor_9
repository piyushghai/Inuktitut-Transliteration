1ᑎᑎᕋᖅᕕᒋᔭᕆᐊᖃᓐᖏᓚᑦᓯ ᑐᔫᑎᒃᓴᓂᒃ ᐃᑦᔪᕐᖕᓁᑎᑕᐅᓯᒪᔪᓄᑦ. 
2ᖃᐅᔨᒪᒐᒪ ᐅᐸᓗᖕᒊᖅᓯᒪᓂᑦᓯᓐᓂᒃ, ᓂᖅᑐᕐᖕᓇᕐᖕᓂᕋᓚᐅᖅᐸᑦᓯ ᒪᓯᑑᓂᐊᒥᐅᓄᑦ ᐅᓐᓂᖅᓯᐅᑎᒋᓪᓗᓯ, ᐅᖃᐅᑎᓚᐅᖅᐸᒃᑲᓗ ᐊᕐᕌᓂᓂᑦ ᐊᑬᐊᒥᐅᖑᔪᓯ ᑐᓂᓯᔪᒪᓂᕋᖅᓗᓯ; ᑕᒪᓐᓇᓗ ᒪᓯᑑᓂᐊᒥᐅᓂᒃ ᐊᐅᓚᑦᔧᓯᒪᕗᖅ ᑲᔪᖏᖅᓴᖅᑕᐅᓪᓗᑎᒃ. 
3ᒫᓐᓇᓕ ᖃᑕᓐᖑᑎᕗᑦ ᐃᓕᑦᓯᓐᓄᑦ ᑎᓕᕙᒃᑲ ᐃᓕᑦᓯᓐᓂᒃ ᐱᑦᓯᐊᕐᖕᓂᕅᓂᕋ ᑕᒪᐅᖕᒊᓐᓈᖁᓇᒍ, ᐅᐸᓗᖕᒊᖅᓯᒪᖁᓪᓗᓯᓗ ᐃᑲᔪᕆᐊᒃᓴᖅ, ᑍᒫᒃ ᐅᖃᐅᑎᒋᓯᒪᒐᑦᓯ. 
4ᑕᕝᕙᓕ ᒪᓯᑑᓂᐊᒥᐅᒥᒃ ᐃᓚᖃᖅᓗᖓ ᐃᓕᑦᓯᓐᓄᑦ ᑎᑭᒃᑯᒪ ᐅᐸᓗᖕᒊᖅᓯᒪᖏᑦᑐᓯᓗ ᖃᐅᔨᔭᐅᒍᑦᓯ, ᑲᓐᖑᓱᒃᑎᑕᐅᒐᔭᖅᐳᒍᑦ ᐃᓕᑦᓯᓐᓂᒃ ᖁᓚᖏᑦᔪᑎᖃᓗᐊᓚᐅᕐᖕᓂᑦᑎᓐᓄᑦ. 
5ᑍᒤᒻᒪᑦ ᐱᔭᕆᐊᖃᕋᓱᒋᓚᐅᕋᒃᑯ ᖃᑕᓐᖑᑎᕗᑦ ᐃᓕᑦᓯᓐᓄᐊᖁᓪᓗᒋᑦ ᓯᕗᓂᑦᑎᓐᓂ, ᐱᔭᕇᖅᓯᑦᓯᐊᖁᓪᓗᒋᑦ ᑐᓂᕐᕈᑎᓂᒃ ᐃᑲᔫᑎᒃᓴᓂᒃ ᑐᓂᓂᐊᕐᖕᓂᕋᓚᐅᖅᑕᑦᓯᓐᓂᒃ, ᐊᑐᐃᓐᓇᐅᑦᓯᐊᖅᑐᒧᑦ ᑎᑭᖁᓪᓗᖓ ᑐᓂᓯᔭᕆᐊᖃᕐᖕᓂᕐᖕᒨᖏᑦᑐᖅ ᑐᓂᓯᔪᒪᓂᓯᓐᓄᓪᓕ ᑐᓂᔭᑦᓯᓐᓄᑦ.
6ᐅᓇ ᐃᖅᑲᐅᒪᓯᐅᒃ; ᐅᓄᖏᑦᑐᓂᒃ ᑲᓐᖓᖅᓱᐃᔪᖅ ᐅᓄᖏᑦᑐᓂᒃ ᑲᑎᖅᓱᐃᔪᒫᖅᐳᖅ, ᐅᓄᖅᑐᓂᒡᓗ ᑲᓐᖓᖅᓱᐃᔪᖅ ᐅᓄᖅᑐᓂᒃ ᑲᑎᖅᓱᐃᔪᒫᕆᕗᖅ. 
7ᐃᓄᐃᑦ ᐊᑐᓂᑦ ᐃᓱᒪᒥᖕᓂᒃ ᑐᓂᓯᓕᑦ, ᑐᓂᓯᔪᒪᑦᓯᐊᖏᓪᓗᑎᒃ ᑐᓂᓯᔪᒃᓴᐅᓐᖏᓚᑦ ᐱᖁᔭᐅᑐᐃᓐᓇᕐᖕᓂᕐᖕᒧᓪᓘᓐᓃᑦ, ᖁᕕᐊᓱᒡᓗᓂ ᑐᓂᓯᔪᖅ ᒎᑎᐅᑉ ᓇᒡᓕᒋᖕᒪᒍ. 
8ᒎᑎᐅᓪᓗ ᑐᓂᓯᕕᒋᔪᓐᓇᖅᐹᓯ ᓮᒻᒪᖅᑎᑕᐅᓂᕐᖕᓂᒃ ᐊᒥᒐᖏᑦᑐᓂᒃ, ᑕᒤᓐᓂᒃ ᓈᒻᒪᒃᑐᓂᒃ ᓱᓇᑐᐃᓐᓇᕐᖕᓂᒃ ᐱᑕᕾᓐᓇᖁᓪᓗᓯ ᑐᓂᓯᔪᓐᓇᖁᓪᓗᓯᓗ ᓈᒻᒪᒃᑐᓂᒃ ᐱᐅᔪᒧᑦ ᐱᓇᓱᐊᕈᑎᒃᓴᐅᔪᓂᒃ. 
9ᑎᑎᕋᖅᓯᒪᖕᒪᑦ,
10ᑖᑦᓱᒪ ᐱᕈᖅᓯᐊᒃᓴᓂᒃ ᑲᓐᖓᖅᓱᐃᔪᒧᑦ ᑐᓂᓯᔫᑉ, ᓂᐊᖂᔭᒥᒡᓗ ᓂᕿᒃᓴᒥᒃ ᑐᓂᓯᔫᑉ, ᑐᓂᓯᕕᒋᔪᒫᕆᕚᓯ ᐱᕈᖅᓯᐊᒃᓴᓂᒃ ᐅᓄᖅᑐᓂᒃ ᐱᕈᖅᑎᑦᓯᑦᓯᐊᕈᓐᓇᖁᓪᓗᓯ, ᐱᕈᖅᑎᑕᐅᔪᓂᒃ ᐊᓐᓂᕈᓱᒐᓯ ᑐᓂᓯᓂᑦᓯᓐᓄᑦ. 
11ᐊᔪᖅᓴᖅᑎᑕᐅᓂᐊᓐᖏᓚᓯ ᑕᒤᑎᒍᑦ ᐊᓐᓂᕈᓱᒐᓯ ᑐᓂᓯᔪᓐᓇᖁᓪᓗᓯ, ᐅᕙᑦᑎᒍᓪᓗ ᒎᑎᒧᑦ ᖁᔭᓕᑦᔪᑕᐅᓂᐊᖅᐳᓯ ᐊᓐᓂᕈᓱᒐᓯ ᑐᓂᓯᓂᑦᓯᓐᓄᑦ; 
12ᐃᑲᔪᕐᖕᓂᑦᓯᓐᓄᑦ ᑕᒪᑐᒧᖓ ᐃᑦᔪᕐᖕᓁᑦᑐᑦ ᐱᔭᕆᐊᖃᕐᖕᓂᖏᓐᓂᒃ ᐃᑲᔪᑐᐃᓐᓇᓐᖏᓚᓯ ᐅᓄᖅᑐᓄᓪᓕ ᐊᖏᔪᒥᒃ ᖁᔭᓕᑦᔪᑕᐅᕗᓯ ᒎᑎᒧᑦ. 
13ᑕᒪᑐᒨᓇ ᐃᑲᔪᕐᖕᓂᑦᓯᓐᓂᒃ ᓇᓗᓁᖅᓯᒐᑦᓯ, ᐅᓄᖅᑐᓪᓗ ᒎᑎᒥᒃ ᓂᖅᑐᐃᓂᐊᖅᐳᑦ ᓈᓚᑦᓯᐊᕐᖕᓂᑦᓯᓐᓄᑦ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᙭ᔅᑑᓯᒥᒃ, ᐋᓐᓂᕈᓱᒐᓯᓗ ᑐᓂᓯᓂᑦᓯᒍᑦ ᐊᓯᓯ ᐱᓇᓱᐊᖃᑎᒋᒐᑦᓯᐅᒃ. 
14ᑍᒃᑯᐊᓗ ᐃᓕᑦᓯᓐᓂᒃ ᑐᒃᓯᐅᑦᔨᓂᐊᖅᐳᑦ, ᑐᓱᓗᑎᒡᓗ ᒎᑎᐅᑉ ᐱᔪᓐᓇᖅᑎᑦᓯᓂᕐᖕᒥᓄᑦ ᐃᑲᔪᖅᓯᒪᖕᒪᓯ ᐊᖏᔪᖅᔪᐊᒥᒃ. 
15ᒎᑎ ᖁᔭᒋᓚᐅᖅᓚᕗᑦ ᑐᓂᕐᕈᑎᖓ ᐅᖃᐅᑎᒋᔭᒃᓴᐅᖏᑦᑐᖅ ᐱᓪᓗᒍ!
