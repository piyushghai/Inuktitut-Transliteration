1ᐊᑕᓂᖅᓕ ᐅᖃᖅᐳᖅ ᒨᓯᓯᒧᑦ ᓮᓁᒥ ᐃᓄᖃᖏᑦᑐᒥ, ᑐᐱᖅᔪᐊᕐᖕᒦᑎᓪᓗᒍ ᑲᑎᒪᕕᖕᒥ, ᑕᖅᑭᐅᑉ ᐂᑉᐸᖓᑕ ᐅᓪᓗᖓᑕ ᓯᕗᓪᓕᖅᐹᖓᓂ, ᐊᕐᕌᒍᑉ ᐂᑉᐸᕆᓕᖅᑕᖓᓂ ᓄᓇᒥᑦ ᐃᑦᔨᑉᑎᒥᑦ ᐊᐅᓪᓚᓚᐅᖅᑎᓪᓗᒋᑦ, ᐃᒫᒃ ᐅᖃᖅᓗᓂ: 
2“ᓈᓴᓚᐅᒃᑭᑦ ᑲᑎᕙᒃᑐᓕᒫᑦ ᐄᓴᕅᓕᐅᑉ ᕿᑐᕐᖓᖏᑦ, ᐃᓚᒌᑦ ᐃᒡᓗᒥᐅᖃᑎᒌᑦ ᒪᓕᒡᓗᒋᑦ, ᐊᑖᑕᖏᑕᓗ ᓯᕗᓕᖏᑦ ᒪᓕᒡᓗᒋᑦ, ᐊᑎᖏᑕ ᐅᓄᕐᖕᓂᖏᑦ ᒪᓕᒡᓗᒋᑦ, ᐊᖑᑎᓕᒫᑦ, 
3ᐊᕐᕌᒍᖃᖅᑐᑦ ᐊᕙᑎᓂᒃ ᐊᖓᔪᒋᔭᖏᓪᓗ ᑕᒪᕐᖕᒥᒃ, ᐄᓴᕅᓕᒥᐅᓂ ᐅᓇᑕᖃᑕᐅᔪᓐᓇᖅᑐᓕᒫᑦ. ᐃᕝᕕᓪᓗ ᐂᕈᓂᓗ ᓈᓴᖅᓯᒃᑯᒃ ᐅᓇᑕᖅᑐᒃᓴᐅᖃᑎᒌᑦ ᒪᓕᒡᓗᒋᑦ. 
4ᐊᖑᑎᓂᒃ ᐃᓚᖃᖅᓗᓯ ᑭᖑᕚᖑᖃᑎᒌᓂᑦ ᐊᑐᓂᑦ ᐱᓯᒪᔪᓂᒃ, ᓯᕗᓕᕐᖕᒥᖕᓂᑦ ᐊᐅᓚᑦᓯᔨᐅᔪᓂᒃ ᐊᑐᓂᑦ.
5ᐅᑯᐊ ᑕᕝᕙ ᐃᓚᒋᔭᕆᐊᖃᖅᑕᑦᓯ ᐃᓚᖏᑦ: ᕉᐱᓂᐅᑉ ᑭᖑᕚᖏᓐᓂᑦ ᐃᓕᓱᕆ ᓯᑎᐅᕆᐅᑉ ᐃᕐᖕᓂᖓ; 
6ᓯᒥᐅᓂᐅᑉ ᑭᖑᕚᖏᓐᓂᑦ, ᓯᓘᒥᐅᓕ ᔪᕆᓴᑍᑉ ᐃᕐᖕᓂᖓ; 
7ᔫᑕᐅᑉ ᑭᖑᕚᖏᓐᓂᑦ, ᓈᓲᓂ ᐊᒥᓇᑕᐱᐅᑉ ᐃᕐᖕᓂᖓ; 
8ᐃᓴᑳᕆᐅᑉ ᑭᖑᕚᖏᓐᓂᑦ, ᓂᑖᓂᐅᓪ ᔪᐊᕆᐅᑉ ᐃᕐᖕᓂᖓ; 
9ᔨᐳᓗᓂᐅᑉ ᑭᖑᕚᖏᓐᓂᑦ, ᐃᓔᐊᑉ ᕼᐃᓘᓂᐅᑉ ᐃᕐᖕᓂᖓ; 
10ᔫᓯᐱᐅᑉ ᐃᕐᖕᓂᖏᑕ ᑭᖑᕚᖏᓐᓂᑦ: ᐃᕗᕅᒥᒃᑯᓐᓂᑦ, ᐃᓔᓴᒪ ᐊᒥᕼᐆᑎᐅᑉ ᐃᕐᖕᓂᖓ: ᒫᓇᓯᐅᑉ ᑭᖑᕚᖏᓐᓂᑦ, ᒐᒤᓕ ᐱᑕᔪᕆᐅᑉ ᐃᕐᖕᓂᖓ, 
11ᐱᑦᔭᒥᓂᐅᑉ ᑭᖑᕚᖏᓐᓂᑦ, ᐊᐱᑖᓂ ᒋᑎᐅᓂᐅᑉ ᐃᕐᖕᓂᖓ; 
12ᑖᓐ ᑭᖑᕚᖏᓐᓂᑦ, ᐊᕼᐂᓱᕆ ᐊᒥᓴᑍᑉ ᐃᕐᖕᓂᖓ; 
13ᐋᓱᕆᐅᑉ ᑭᖑᕚᖏᓐᓂᑦ, ᐸᒊᓕ ᐆᑯᕌᓂᐅᑉ ᐃᕐᖕᓂᖓ; 
14ᒑᑦ ᑭᖑᕚᖏᓐᓂᑦ, ᐃᓔᐊᓴᐱ ᑎᐅᐃᓕᐅᑉ ᐃᕐᖕᓂᖓ; 
15ᓇᐸᑕᓕᐅᑉ ᑭᖑᕚᖏᓐᓂᑦ, ᐊᕼᐂᕋ ᐃᓈᓂᐅᑉ ᐃᕐᖕᓂᖓ.” 
16ᑖᒃᑯᐊ ᑕᕝᕙ ᓂᕈᐊᖅᑕᐅᓚᐅᖅᑐᑦ ᐃᓅᖃᑎᒌᒡᔪᐊᓂᑦ, ᑭᖑᕚᖑᖃᑎᒌᓄᑦ ᐊᖓᔪᖅᑳᑦ, ᐄᓴᕅᓕᒥᐅᑦ ᐊᕕᒃᑐᖅᓯᒪᓂᖏᓐᓂ ᓯᕗᓕᖅᑎᐅᔪᑦ.
17ᑕᕝᕙ ᒨᓯᓯᐅᑉ ᐂᕈᓂᐅᓪᓗ ᐊᖑᑎᑦ ᑖᒃᑯᐊ ᐱᕔᑦ ᐊᑎᖏᑦ ᑍᔭᐅᓯᒪᔪᑦ, 
18ᐃᓄᒋᐊᒃᑐᖅᔪᐊᓪᓗ ᑲᑎᑎᓪᓗᒋᑦ ᑕᖅᑭᐅᑉ ᐂᑉᐸᖓᑕ ᐅᓪᓗᖓᑕ ᓯᕗᓪᓕᖅᐹᖓᓂ; ᓯᕗᓕᕕᓂᖅᑎᒡᓗ ᑍᒍᖅᐰᑦ ᐃᓚᒌᖕᓂᑎᒃ ᒪᓕᒡᓗᒋᑦ, ᐊᑏᑦ ᐅᓄᕐᖕᓂᖏᑦ ᒪᓕᒡᓗᒋᑦ, ᐊᕙᑎᓂᒃ ᐊᕐᕌᒍᓖᑦ ᐊᖓᔪᒃᓖᓪᓗ, ᐃᓄᐃᑦ ᐊᑐᓂᑦ. 
19ᐊᑕᓂᐅᑉ ᒨᓯᓯ ᐱᖁᓚᐅᕐᖕᒪᒍ, ᓈᓴᓚᐅᖅᐰᑦ ᓮᓁᒥ ᐃᓄᖃᖏᑦᑐᒥ.
20ᕉᐱᓂᐅᓪᓕ ᑭᖑᕚᖏᑦ, ᐄᓴᕅᓕᐅᑉ ᐊᖓᔪᒃᓯᖅᐹᖁᑎᖓᑕ, ᑭᖑᕚᕇᑦ ᐃᓚᒌᖁᑎᖏᑦ ᐊᕕᒃᑐᖅᓗᒋᑦ, ᓯᕗᓕᕕᓂᖏᑕ ᐃᓚᒌᖕᓂᖏᑦ ᒪᓕᒡᓗᒋᑦ, ᐊᑎᖏᑕ ᐅᓄᕐᖕᓂᖏᑦ, ᐊᖑᑎᓕᒫᑦ ᐊᑐᓂᑦ, ᐊᕐᕌᒍᖃᖅᑐᑦ ᐊᕙᑎᓂᒃ ᐊᖓᔪᒃᓰᓪᓗ, ᑕᒪᕐᖕᒥᒃ ᐅᓇᑕᖃᑕᐅᔪᓐᓇᖅᓗᑎᒃ: 
21ᕉᐱᓂᐅᑉ ᑭᖑᕚᖏᓐᓂᑦ ᐱᓯᒪᔪᑦ 46,500-ᐅᓚᐅᖅᐳᑦ.
22ᓯᒥᐅᓂᐅᑉ ᑭᖑᕚᖏᓐᓂᑦ, ᑭᖑᕚᕇᑦ ᐊᕕᒃᑐᖅᓗᒋᑦ, ᓯᕗᓕᕕᓂᖏᑕᓗ ᐃᓚᒌᖕᓂᖏᑦ ᒪᓕᒡᓗᒋᑦ ᓈᓴᖅᑕᐅᓚᐅᖅᐳᑦ ᐊᑏᑦ ᐅᓄᕐᖕᓂᖏᑎᒍᑦ, ᐊᖑᑎᓕᒫᑦ ᐊᑐᓂᑦ, ᐊᕙᑎᓂᒃ ᐊᕐᕌᒍᓖᑦ ᐊᖓᔪᒃᓰᓪᓗ, ᑕᒪᕐᖕᒥᒃ ᐅᓇᑕᕆᐊᖃᑕᐅᔪᓐᓇᖅᑐᑦ: 
23ᓯᒥᐅᓂᐅᑉ ᑭᖑᕚᖏᓐᓂᑦ ᓈᓴᖅᑕᐅᔪᑦ 59,300-ᐅᓚᐅᖅᐳᑦ.
24ᒑᑎᐅᑉ ᑭᖑᕚᖏᓐᓂᑦ, ᑭᖑᕚᕇᑦ ᐊᕕᒃᑐᖅᓗᒋᑦ, ᓯᕗᓕᕕᓂᖏᑕ ᐃᓚᒌᖕᓂᖏᑦ ᒪᓕᒡᓗᒋᑦ, ᐊᑏᑦ ᐅᓄᕐᖕᓂᖏᑦ, ᐊᕙᑎᓂᒃ ᐊᕐᕌᒍᓖᑦ ᐊᖓᔪᒃᓰᓪᓗ, ᑕᒪᕐᖕᒥᒃ ᐅᓇᑕᕆᐊᖃᑕᐅᔪᓐᓇᖅᑐᑦ: 
25ᒑᑎᐅᑉ ᑭᖑᕚᖏᓐᓂᑦ ᓈᓴᖅᑕᐅᔪᑦ 45,650-ᐅᓚᐅᖅᐳᑦ.
26ᔫᑕᐅᑉ ᑭᖑᕚᖏᓐᓂᑦ, ᑭᖑᕚᕇᑦ ᐊᕕᒃᑐᖅᓗᒋᑦ, ᓯᕗᓕᕕᓂᖏᑕ ᐃᓚᒌᖕᓂᖏᑦ ᒪᓕᒡᓗᒋᑦ, ᐊᑏᑦ ᐅᓄᕐᖕᓂᖏᑦ, ᐊᕐᕌᒍᓖᑦ ᐊᕙᑎᓂᒃ ᐊᖓᔪᒃᓰᓪᓗ, ᑕᒪᕐᖕᒥᒃ ᐅᓇᑕᕆᐊᖃᑕᐅᔪᓐᓇᖅᑐᑦ: 
27ᔫᑕᐅᑉ ᑭᖑᕚᖏᓐᓂᑦ ᓈᓴᖅᑕᐅᔪᑦ 74,600-ᐅᓚᐅᖅᐳᑦ.
28ᐃᓴᑳᕆᐅᑉ ᑭᖑᕚᖏᓐᓂᑦ, ᑭᖑᕚᕇᑦ ᐊᕕᒃᑐᖅᓗᒋᑦ, ᓯᕗᓕᕕᓂᖏᑕ ᐃᓚᒌᖕᓂᖏᑦ ᒪᓕᒡᓗᒋᑦ, ᐊᑏᑦ ᐅᓄᕐᖕᓂᖏᑦ, ᐊᕐᕌᒍᓖᑦ ᐊᕙᑎᓂᒃ ᐊᖓᔪᒃᓰᓪᓗ, ᑕᒪᕐᖕᒥᒃ ᐅᓇᑕᕆᐊᖃᑕᐅᔪᓐᓇᖅᑐᑦ: 
29ᐃᓴᑳᕆᐅᑉ ᑭᖑᕚᖏᓐᓂᑦ ᓈᓴᖅᑕᐅᔪᑦ 54,400-ᐅᓚᐅᖅᐳᑦ.
30ᔨᐳᓗᓂᐅᑉ ᑭᖑᕚᖏᓐᓂᑦ, ᑭᖑᕚᕇᑦ ᐊᕕᒃᑐᖅᓗᒋᑦ, ᓯᕗᓕᕕᓂᖏᑕ ᐃᓚᒌᖕᓂᖏᑦ ᒪᓕᒡᓗᒋᑦ, ᐊᑏᑦ ᐅᓄᕐᖕᓂᖏᑦ, ᐊᕐᕌᒍᓖᑦ ᐊᕙᑎᓂᒃ ᐊᖓᔪᒃᓰᓪᓗ, ᑕᒪᕐᖕᒥᒃ ᐅᓇᑕᕆᐊᖃᑕᐅᔪᓐᓇᖅᑐᑦ: 
31ᔨᐳᓗᓂᐅᑉ ᑭᖑᕚᖏᓐᓂᑦ ᓈᓴᖅᑕᐅᔪᑦ 57,400-ᐅᓚᐅᖅᐳᑦ.
32ᔫᓯᐱᐅᑉ ᐃᕐᖕᓂᖏᓐᓂᑦ, ᐃᕗᕅᒥᐅᑉ ᑭᖑᕚᖏᓐᓂᑦ, ᑭᖑᕚᕇᑦ ᐊᕕᒃᑐᖅᓗᒋᑦ, ᓯᕗᓕᕕᓂᖏᑕ ᐃᓚᒌᖕᓂᖏᑦ ᒪᓕᒡᓗᒋᑦ, ᐊᑏᑦ ᐅᓄᕐᖕᓂᖏᑦ, ᐊᕐᕌᒍᓖᑦ ᐊᕙᑎᓂᒃ ᐊᖓᔪᒃᓰᓪᓗ, ᑕᒪᕐᖕᒥᒃ ᐅᓇᑕᕆᐊᖃᑕᐅᔪᓐᓇᖅᑐᑦ: 
33ᐃᕗᕅᒥᐅᑉ ᑭᖑᕚᖏᓐᓂᑦ ᓈᓴᖅᑕᐅᔪᑦ 40,500-ᐅᓚᐅᖅᐳᑦ.
34ᒫᓇᓯᐅᑉ ᑭᖑᕚᖏᓐᓂᑦ, ᑭᖑᕚᕇᑦ ᐊᕕᒃᑐᖅᓗᒋᑦ, ᓯᕗᓕᕕᓂᖏᑕ ᐃᓚᒌᖕᓂᖏᑦ ᒪᓕᒡᓗᒋᑦ, ᐊᑏᑦ ᐅᓄᕐᖕᓂᖏᑦ, ᐊᕐᕌᒍᓖᑦ ᐊᕙᑎᓂᒃ ᐊᖓᔪᒃᓰᓪᓗ, ᑕᒪᕐᖕᒥᒃ ᐅᓇᑕᕆᐊᖃᑕᐅᔪᓐᓇᖅᑐᑦ: 
35ᒫᓇᓯᐅᑉ ᑭᖑᕚᖏᓐᓂᑦ ᓈᓴᖅᑕᐅᔪᑦ 32,200-ᐅᓚᐅᖅᐳᑦ.
36ᐱᑦᔭᒥᓂᐅᑉ ᑭᖑᕚᖏᓐᓂᑦ, ᑭᖑᕚᕇᑦ ᐊᕕᒃᑐᖅᓗᒋᑦ, ᓯᕗᓕᕕᓂᖏᑕ ᐃᓚᒌᖕᓂᖏᑦ ᒪᓕᒡᓗᒋᑦ, ᐊᑏᑦ ᐅᓄᕐᖕᓂᖏᑦ, ᐊᕐᕌᒍᓖᑦ ᐊᕙᑎᓂᒃ ᐊᖓᔪᒃᓰᓪᓗ, ᑕᒪᕐᖕᒥᒃ ᐅᓇᑕᕆᐊᖃᑕᐅᔪᓐᓇᖅᑐᑦ: 
37ᐱᑦᔭᒥᓂᐅᑉ ᑭᖑᕚᖏᓐᓂᑦ ᓈᓴᖅᑕᐅᔪᑦ 35,400-ᐅᓚᐅᖅᐳᑦ.
38ᑖᓐ ᑭᖑᕚᖏᓐᓂᑦ, ᑭᖑᕚᕇᑦ ᐊᕕᒃᑐᖅᓗᒋᑦ, ᓯᕗᓕᕕᓂᖏᑕ ᐃᓚᒌᖕᓂᖏᑦ ᒪᓕᒡᓗᒋᑦ, ᐊᑏᑦ ᐅᓄᕐᖕᓂᖏᑦ, ᐊᕐᕌᒍᓖᑦ ᐊᕙᑎᓂᒃ ᐊᖓᔪᒃᓰᓪᓗ, ᑕᒪᕐᖕᒥᒃ ᐅᓇᑕᕆᐊᖃᑕᐅᔪᓐᓇᖅᑐᑦ: 
39ᑖᓐ ᑭᖑᕚᖏᓐᓂᑦ ᓈᓴᖅᑕᐅᔪᑦ 62,700-ᐅᓚᐅᖅᐳᑦ.
40ᐋᓱᕆᐅᑉ ᑭᖑᕚᖏᓐᓂᑦ, ᑭᖑᕚᕇᑦ ᐊᕕᒃᑐᖅᓗᒋᑦ, ᓯᕗᓕᕕᓂᖏᑕ ᐃᓚᒌᖕᓂᖏᑦ ᒪᓕᒡᓗᒋᑦ, ᐊᑏᑦ ᐅᓄᕐᖕᓂᖏᑦ, ᐊᕐᕌᒍᓖᑦ ᐊᕙᑎᓂᒃ ᐊᖓᔪᒃᓰᓪᓗ, ᑕᒪᕐᖕᒥᒃ ᐅᓇᑕᕆᐊᖃᑕᐅᔪᓐᓇᖅᑐᑦ: 
41ᐋᓱᕆᐅᑉ ᑭᖑᕚᖏᓐᓂᑦ ᓈᓴᖅᑕᐅᔪᑦ 41,500-ᐅᓚᐅᖅᐳᑦ.
42ᓇᐸᑕᓕᐅᑉ ᑭᖑᕚᖏᓐᓂᑦ, ᑭᖑᕚᕇᑦ ᐊᕕᒃᑐᖅᓗᒋᑦ, ᓯᕗᓕᕕᓂᖏᑕ ᐃᓚᒌᖕᓂᖏᑦ ᒪᓕᒡᓗᒋᑦ, ᐊᑏᑦ ᐅᓄᕐᖕᓂᖏᑦ, ᐊᕐᕌᒍᓖᑦ ᐊᕙᑎᓂᒃ ᐊᖓᔪᒃᓰᓪᓗ, ᑕᒪᕐᖕᒥᒃ ᐅᓇᑕᕆᐊᖃᑕᐅᔪᓐᓇᖅᑐᑦ: 
43ᓇᐸᑕᓕᐅᑉ ᑭᖑᕚᖏᓐᓂᑦ ᓈᓴᖅᑕᐅᔪᑦ 53,400-ᐅᓚᐅᖅᐳᑦ.
44ᑖᒃᑯᐊ ᑕᕝᕙ ᓈᓴᖅᑕᐅᓚᐅᖅᑐᑦ, ᒨᓯᓯᐅᑉ ᐂᕈᓂᐅᓪᓗ ᓈᓴᓚᐅᖅᑕᖏᑦ, ᐄᓴᕅᓕᒥᐅᑦ ᓯᕗᓕᖅᑎᖏᑦ, ᐊᖑᑎᑦ 12-ᐃᑦ ᐃᓚᒋᓪᓗᒋᑦ, ᑖᒃᑯᐊ ᐊᑐᓂᑦ ᓯᕗᓕᕕᓂᕐᖕᒥᖕᓂᒃ ᐱᑦᔪᑦᔨᓪᓗᑎᒃ. 
45ᑍᒤᒻᒪᑦ ᓈᓴᖅᑕᐅᔪᑦ ᐄᓴᕅᓕᐅᑉ ᕿᑐᕐᖓᕆᕔᑦ, ᓯᕗᓕᕕᓂᖅᑎᒃ ᐱᑦᔪᑎᓪᓗᒋᑦ, ᐊᕐᕌᒍᖃᖅᑐᑦ ᐊᕙᑎᓂᒃ ᐊᖓᔪᒃᓰᓪᓗ, ᐄᓴᕅᓕᒥᐅᑦ ᐱᑦᔪᑎᒋᓪᓗᒋᑦ ᐅᓇᑕᕆᐊᖃᑕᐅᔪᓐᓇᖅᑐᓕᒫᑦ. 
46ᑲᑎᓪᓗᒋᑦ ᓈᓴᖅᑕᐅᔪᑦ 603,550-ᐅᓚᐅᖅᐳᑦ.
47ᓕᕔᓪᓕ ᑭᖑᕚᖏᑦ ᓈᓴᖃᓯᐅᑎᔭᐅᓚᐅᓐᖏᓚ ᓯᕗᓕᕕᓂᕐᖕᒥᖕᓄᑦ; 
48ᐊᑕᓂᖅ ᐅᖃᓚᐅᕐᖕᒪᑦ ᒨᓯᓯᒧᑦ, ᐅᖃᖅᓗᓂ, 
49“ᑭᓯᒥ ᓕᕔᑉ ᑭᖑᕚᖏᑦ ᓈᓴᕐᖕᓂᐊᓐᖏᓚᑎᑦ, ᓈᓴᖃᓯᐅᑎᓂᐊᕐᖕᓇᒋᓪᓗ ᐄᓴᕅᓕᐅᑉ ᕿᑐᕐᖓᖏᓐᓄᑦ; 
50ᓕᕔᑎᒃᑯᓪᓕ ᑎᓕᓂᐊᖅᐸᑎᑦ ᑲᒪᔨᐅᖁᓗᒋᑦ ᑐᐱᖅᔪᐊᒥ ᑲᑎᒪᕕᖕᒥ, ᐃᓗᓕᖏᓐᓂᒃ ᑕᒤᓐᓂᒃ ᑲᒪᔨᐅᓗᑎᒃ, ᐱᒋᔭᖏᓐᓂᒡᓗ; ᑐᐱᖅᔪᐊᖅ ᑲᑎᒪᕕᒃ ᐊᒡᔭᖃᑦᑕᕆᐊᖃᖅᐹᑦ ᐃᓗᓕᖏᓪᓗ; ᑲᒪᒋᔭᕆᐊᖃᖅᐹᑦ ᖃᓂᒋᔭᖓᓂᓗ ᑐᐱᖃᖅᓗᑎᒃ. 
51ᑐᐱᖅᔪᐊᖅ ᑲᑎᒪᕕᒃ ᐃᖏᕐᕋᓂᐊᓕᕌᖓᑦ, ᓕᕔᑎᓂᑦ ᐲᔭᖅᑕᐅᔭᕆᐊᖃᖅᐳᖅ; ᐋᖅᑭᒃᓱᖅᑕᐅᔭᕆᐊᖃᓕᖅᐸᓪᓗ, ᓕᕔᑏᑦ ᐋᖅᑭᒃᓱᕆᐊᖃᖅᐹᑦ. ᑖᒃᑯᓄᖓ ᐃᓚᒋᔭᐅᖏᑦᑐᖅ ᑕᕝᕗᖓ ᖃᓂᒋᔭᖓᓄᐊᖅᐸᑦ ᑖᓐᓇ ᑐᖁᑕᐅᔭᕆᐊᖃᖅᐳᖅ. 
52ᐄᓴᕅᓕᐅᑉ ᕿᑐᕐᖓᖏᑦ ᑐᐱᕆᐊᖃᖅᐳᑦ, ᓇᖕᒥᓂᖅ ᐃᓚᒌᑦ ᑐᐱᖅᕕᒋᔭᖏᑕ ᖃᓂᒋᔮᓂ, ᒪᓕᒐᑎᒃ ᒪᓕᒡᓗᒋᑦ, ᐅᓇᑕᖅᑐᒃᓴᖁᑎᑎᒃ ᒪᓕᒡᓗᒋᑦ; 
53ᓕᕔᑎᓪᓕ ᑐᐱᕆᐊᖃᖅᐳᑦ ᑐᐱᖅᔪᐊᑉ ᑲᑎᒪᕕᐅᑉ ᖃᓂᒋᔭᖓᓂ, ᐃᓅᖃᑎᒌᒡᔪᐊᑦ ᐄᓴᕅᓕᒥᐅᑦ ᕿᑐᕐᖓᖏᑦ ᓂᓐᖓᐅᑎᔭᐅᖁᓇᒋᑦ; ᓕᕔᑎᓪᓗ ᐊᖓᔪᖅᑳᖑᔭᕆᐊᖃᖅᐳᑦ ᑐᐱᖅᔪᐊᒧᑦ ᑲᑎᒪᕕᖕᒧᑦ.”
54ᑍᒫᒃ ᑕᕝᕙ ᐄᓴᕅᓕᐅᑉ ᕿᑐᕐᖓᖏᑦ ᐱᓚᐅᖅᐳᑦ; ᐊᑕᓂᐅᑉ ᒨᓯᓯᒥᒃ ᐱᖁᔨᓂᖏᑦ ᒪᓕᒡᓗᒋᑦ, ᑍᒤᓕᐅᖅᓗᑎᒡᓗ.
