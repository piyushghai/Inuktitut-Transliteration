1ᑕᕝᕙ ᐊᑕᓂᐅᑉ ᐅᖃᐅᓯᖓᑕ ᑎᑭᒃᑭᕚᖓ ᐅᖃᖅᓗᓂ: 
2“ᐃᓅᑉ ᐃᕐᖕᓂᖓ, ᔪᕉᓴᓚᒥᐅᑦ ᖃᐅᔨᑎᒃᑭᑦ ᓇᕐᕈᒋᓪᓚᕆᒃᑕᓐᓂᒃ ᐱᓇᓱᐊᖅᓯᒪᓂᖏᓐᓂᒃ. 
3ᐅᖃᐅᑎᓗᒋᓪᓗ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ ᔪᕉᓴᓚᒧᑦ: ᐱᒋᐊᖅᕕᖃᖅᐳᑎᑦ ᐃᓅᓕᖅᓯᒪᓪᓗᑎᓪᓗ ᑬᓇᓂᐅᑉ ᓄᓇᖓᓂ; ᐊᑖᑍᑦ ᐊᒧᕅᑎᐅᖕᒪᑦ, ᐊᓈᓁᓪᓗ ᕼᐃᑍᑎᒥᐅᑕᐅᓪᓗᓂ. 
4ᐃᓅᕋᑖᖅᑎᓪᓗᑎᑦ ᖃᓚᓰᑦ+ ᑭᐱᔭᐅᓚᐅᓐᖏᓚᖅ, ᐅᐊᓴᖅᑕᐅᓚᐅᕋᑎᓪᓗ, ᑕᕆᐅᖅᑎᖅᑕᐅᓚᐅᓐᖏᓚᑎᑦ, ᐃᒻᒧᓯᖅᑕᐅᓚᐅᕋᑎᓪᓗ. 
5ᓇᒡᓕᒋᔭᐅᓐᓂᖏᓐᓇᕕᑦ, ᑕᒪᒃᑯᓂᖓ ᐱᓇᓱᐊᖅᕕᐅᓚᐅᓐᖏᓚᑎᑦ; ᓇᒡᓕᒋᔭᐅᓐᖏᒧᑦ ᐃᓅᑎᓪᓗᑎᑦ ᓇᑎᕐᖕᓇᒧᑦ ᐃᒋᑕᐅᓚᐅᖅᐳᑎᑦ, ᐆᒥᒋᔭᐅᓯᒪᒐᕕᑦ ᐃᓅᕕᒋᓚᐅᖅᑕᕕᑦ ᐅᓪᓗᖓᓂᑦ ᐱᒋᐊᖅᓗᒍ.
6ᐊᖅᑯᓵᕋᒃᑭᑦ, ᑕᑯᓚᐅᖅᐸᒋᑦ, ᐊᓈᓇᖕᓂᑦ ᐊᐅᖕᒥ ᐊᓂᖃᑎᖕᓂ ᓂᒪᒃᑎᓪᓗᑎᑦ, ᐊᐅᖏᓐᓇᕐᖕᒦᑎᓪᓗᑎᑦ ᐅᖃᐅᑎᓚᐅᖅᐸᒋᑦ, ‘ᐃᓅᒋᑦ, 
7ᐱᕈᖅᓗᑎᓪᓗ ᐱᕈᖅᓰᕕᖕᒥ ᐱᕈᖅᑐᑎᑐᑦ.’ ᐱᕈᕋᕕᓪᓗ ᐊᖏᔫᓕᓚᐅᖅᐳᑎᑦ ᐊᕐᖕᓇᑦᓯᐊᕙᐅᓪᓗᑎᑦ, ᐃᕕᐊᖏᖅᑖᓚᐅᖅᐳᑎᑦ, ᓄᔭᖅᑯᖅᑐᓯᓪᓗᑎᓪᓗ; ᐊᓐᓄᕌᖃᓚᐅᓐᖏᓚᑎᓪᓕ ᐅᕕᓃᓐᓇᐅᓪᓗᑎᓪᓗ.
8ᐊᖅᑯᓵᓕᕐᖕᒥᒐᒃᑭᑦ ᑕᑯᓕᓚᐅᕆᕙᒋᑦ, ᑕᑯᒋᑦ, ᐂᑉᐸᖃᕈᓐᓇᓕᓚᐅᖅᐳᑎᑦ; ᐊᓐᓄᕌᖃᖏᓐᓇᕕᑦ ᐊᑐᖅᑕᓐᓂᒃ ᖃᓪᓕᖅᐹᒥᒃ ᐅᓕᓚᐅᖅᐸᒋᑦ ᐊᓐᓄᕌᖃᖏᓐᓃᑦ ᑕᓕᑎᑕᐅᖁᓪᓗᒍ: ᐃᓛᒃ, ᓄᓕᐊᖅᑖᕆᔪᒪᓪᓗᑎᑦ ᐊᖏᖃᑎᒌᒍᑎᓕᐅᓚᐅᖅᐳᖓ, ᐱᑖᕆᓚᐅᖅᐸᒋᓪᓗ, ᐊᑕᓂᖅ ᒎᑎ ᐅᖃᖅᐳᖅ.
9ᑕᕝᕙ ᐃᒪᕐᖕᒧᑦ ᐅᐊᓴᓚᐅᖅᐸᒋᑦ ᐊᐅᖏᔭᑦᑎᐊᖅᓗᑎᓪᓗ; ᐸᐅᕐᖎᓪᓗ ᐅᖅᓱᖓᓄᑦ ᐅᖅᓱᖅᑎᖅᓗᑎᑦ. 
10ᐊᓐᓄᕌᖅᑎᓚᐅᖅᐸᒋᑦ ᑕᖅᓯᖅᑐᖅᓯᒪᔪᒥᒃ ᑲᒥᒃᑎᓪᓗᑎᓪᓗ ᐃᖃᖅᑎᐅᔮᖕᓂᒃ,+ ᐊᓐᓄᕌᖅᑎᓪᓗᑎᓪᓗ ᖃᓪᓗᓈᖅᑕᑦᓯᐊᒥᒃ ᓵᑦᑐᒥᒃ ᐱᐊᒃᑐᒥᒡᓗ ᖃᓪᓗᓈᖅᑕᒥᒃ ᓯᓚᓪᓕᖅᑖᖅᑎᓪᓗᑎᑦ. 
11ᐱᐅᓴᐅᓯᖅᓱᓚᐅᖅᐸᒋᓪᓗ, ᐊᒡᒐᐅᒻᒥᐅᑕᓂᒡᓗ ᐊᑎᑎᓪᓗᑎᑦ, ᖁᖓᓯᕐᖕᒥᐅᑕᓂᒡᓗ ᐅᔭᒥᒃᓗᑎᑦ. 
12ᐱᐅᓴᐅᓯᓚᐅᖅᐸᒋᑦ ᕿᖓᕐᖕᒥᐅᑕᕐᖕᒥᒃ, ᓯᐅᑎᕈᓯᖅᓱᑎᓪᓗ, ᓂᐊᖂᓯᖅᓗᑎᓪᓗ ᑕᑯᒥᓇᖅᑐᐊᓗᖕᒥᒃ. 
13ᑍᒫᒃ ᐱᐅᓴᐅᓯᖅᓯᒪᓚᐅᖅᐳᑎᑦ ᒎᓗᓂᒃ ᓯᐅᓪᕕᕆᓂᒡᓗ; ᐊᓄᕌᖃᖅᓗᑎᓪᓗ ᖃᓪᓗᓈᖅᑕᒥᒃ ᓵᑦᑐᒥᒃ ᐱᐊᒃᑐᒥᒡᓗ, ᑕᖅᓯᖅᑐᖅᓯᒪᔪᒥᒡᓗ; ᓂᐊᖂᔭᒃᓴᑦᓯᐊᕙᐅᓂᖅᐹᓂᒡᓗ ᓂᐊᖂᔭᖅᑐᖅᐸᒡᓗᑎᑦ ᕼᐊᓂᑐᖅᐸᒡᓱᑎᑦ ᐸᐅᕐᖎᓪᓗ ᐅᖅᓱᖓᓂᒃ ᓂᕆᕙᒃᓱᑎᑦ. ᑕᑯᒥᓇᖅᓯᑦᓯᐊᓚᐅᖅᐳᑎᑦ, ᐊᖓᔪᖅᑳᖅᔪᐊᑎᑐᑦ ᐊᒡᓛᑦ ᑍᒤᓕᖅᓱᑎᑦ. 
14ᐃᓅᖃᑎᒌᒡᔪᐊᓄᓪᓗ ᐊᒡᓛᑦ ᖃᐅᔨᒪᔭᐅᓕᓚᐅᖅᐳᑎᑦ ᐃᓂᖁᓇᕐᖕᓃᑦ ᐱᓪᓗᒍ, ᐃᓕᖕᓂᒃ ᐃᓂᖁᓇᖅᑐᓐᖑᖅᑎᑦᓯᓚᐅᕋᒪ, ᐊᑕᓂᖅ ᒎᑎ ᐅᖃᖅᐳᖅ.
15ᐃᓂᖁᓇᕐᖕᓃᓪᓕ ᐱᔪᕆᑦᔪᑎᒋᓕᓚᐅᖅᐸᑦ, ᐊᖑᓐᓂᐊᕐᖕᓂᕐᖕᓄᑦ ᐊᑭᓕᖅᑐᖅᑕᐅᓪᓗᑎᑦ ᖃᐅᔨᒻᒫᕆᔭᐅᓃᑦ, ᐊᖅᑯᓵᖅᑐᐃᓐᓇᖅᑐᓄᑦ ᐊᒡᓛᑦ ᒪᓂᓴᖅᐸᓕᖅᓱᑎᑦ. 
16ᐊᓐᓄᕌᕕᓪᓗ ᐃᓚᖏᑦ ᑕᖅᓴᑦᓯᐊᕆᒃᑐᑦ ᑕᑯᒥᓇᖅᑐᓂᒃ ᐱᐅᓴᐅᑎᓕᐊᕆᕙᓚᐅᖅᐸᑎᑦ ᒎᑎᓐᖑᐊᖃᖅᕕᓯᓐᓂ, ᑕᕝᕙᓂᓗ ᐊᖑᓐᓂᐊᕐᖕᓂᕐᖕᒧᑦ ᐊᑭᓕᖅᑐᖅᑕᐅᕙᒃᓗᑎᑦ; ᑍᒤᑦᑐᖃᓚᐅᖅᓯᒪᑎᓐᓇᒍ, ᑭᖑᓂᖓᒍᓪᓗ ᑍᒤᑦᑐᖃᓚᐅᖅᓯᒪᓂᐊᕋᓂ. 
17ᐱᐅᓴᐅᑏᓪᓗ ᑕᑯᒥᓇᖅᑐᐊᓗᐃᑦ ᒎᓗᐃᑦ ᓯᐅᓪᕕᕇᓪᓗ ᐃᓕᖕᓄᑦ ᑐᓂᓯᒪᔭᒃᑲ, ᓴᓇᓚᐅᖅᐸᑎᑦ ᐊᖑᑎᓐᖑᐊᓕᐊᕆᓪᓗᒋᑦ, ᑕᒪᒃᑯᐊᓗ ᐊᓯᓐᓂᐊᕈᑎᒋᕙᒃᓗᒋᑦ; 
18ᐊᓐᓄᕌᓂᒡᓗ ᑕᖅᓯᖅᑐᖅᓯᒪᔪᓂᒃ ᐱᐅᔪᐊᓗᓂᒃ ᐅᓕᓚᐅᖅᐸᑎᑦ, ᐸᐅᕐᖎᓪᓗ ᐅᖅᓱᖏᑦ ᐃᓯᖅᓗᐊᕐᖕᓂᑎᑦᓯᑎᑦᔪᑏᓪᓗ ᐱᖁᑎᒃᑲ ᓵᖏᓐᓄᑦ ᐃᓕᕙᑎᑦ. 
19ᓂᕿᓗ ᑐᓂᓚᐅᖅᑕᕋ ᐃᓕᖕᓄᑦ ᓂᐊᖂᔭᒃᓴᑦᓯᐊᕙᐅᓂᖅᐹᖅᓗ ᐅᖅᓱᒃᓮᓪᓗ ᕼᐊᓃᓪᓗ ᐃᓕᖕᓄᑦ ᓂᕿᒋᔭᐅᖁᓚᐅᖅᑕᒃᑲ; ᑐᓂᓚᐅᖅᐸᑎᑦ ᒪᒪᕆᔭᐅᑎᑦᑐᒪᓪᓗᒋᑦ ᑖᒃᑯᓄᖓ, ᐊᑕᓂᖅ ᒎᑎ ᐅᖃᖅᐳᖅ.
20ᐃᕐᖕᓂᖅᑖᖅᑎᓐᓇᒃᑭᑦ ᐸᓂᒃᑖᖅᑎᓐᓇᒃᑭᓪᓗ ᑐᓂᕐᕈᑎᒋᓚᐅᖅᐸᑎᑦ ᑖᒃᑯᓄᖓ ᓂᕆᔭᐅᖁᓪᓗᒋᑦ. ᐊᓯᓐᓂᐊᖃᑦᑕᕐᖕᓂᑏᑦ ᓱᓇᐅᓐᖏᓗᐊᕐᖕᒪᑕ? 
21ᕿᑐᕐᖓᒃᑲ ᑐᖁᖃᑦᑕᓚᐅᖅᐸᑎᑦ ᑐᓂᕐᕈᑎᒋᓪᓗᒋᓪᓗ ᑖᒃᑯᓄᖓ ᐃᑯᐊᓚᑦᓯᓂᒃᑯᑦ. 
22ᑕᒪᒃᑯᓂᖓ ᓇᕐᕈᓇᖅᑐᓕᕆᑎᓪᓗᑎᑦ ᐊᖑᓐᓂᐊᖅᑎᓪᓗᑎᓪᓗ ᓄᑕᕋᐅᓂᕆᓚᐅᖅᑍᑦ ᐃᖅᑲᐅᒪᓐᖏᓚᑦ, ᐊᓐᓄᕌᖃᕋᑎᑦ ᐊᓈᓇᖕᓂᑦ ᐊᓂᖃᑎᖕᓂ ᐊᐅᖕᒥ ᓂᒪᑐᐃᓐᓇᓚᐅᕐᖕᓃᑦ.”
23“ᐱᐅᖏᑦᑐᓕᓂᕐᖕᓂᒃ ᐅᓄᖅᑐᓂᒃ ᐱᓇᓱᐊᓂᖅᐱᑦ ᑭᖑᓂᖓᒍᑦ ᑲᑉᐱᐊᓐᓇᒦᒃ, ᑲᑉᐱᐊᓐᓇᒦᖑᔪᑎᑦ! ᐊᑕᓂᖅ ᒎᑎ ᐅᖃᖅᐳᖅ, 
24ᓴᓇᓯᒪᕗᑎᑦ ᐊᑦᓱᖏᕈᓐᓇᖅᑐᓂᒃ ᐃᒡᓗᕈᓯᕐᖕᓂᒃ, ᐳᖅᑐᔪᓂᒡᓗ ᑐᒃᓯᐊᖅᕕᓕᐅᖅᓯᒪᓪᓗᑎᑦ ᐊᖅᑯᑏᑦ ᑲᑎᓐᖓᓂᓕᒫᖏᓐᓂ; 
25ᐊᖅᑯᑎᓪᓚᕆᐅᔪᓕᒫᓂ ᒎᑎᓐᖑᐊᓄᑦ ᑐᒃᓯᐊᖅᕕᒃᓴᓕᐅᖅᓯᒪᕗᑎᑦ ᐃᓂᖁᓇᕐᖕᓂᕐᖕᓄᓪᓗ ᐊᖑᓐᓂᐊᖅᕕᓕᐅᖅᓯᒪᓪᓗᑎᑦ, ᐊᖅᑯᓵᖅᑐᓕᒫᓄᑦ ᒪᓂᓴᖅᐸᒃᓗᑎᑦ, ᐊᖑᓐᓂᐊᕐᖕᓂᒃᑯᓪᓗ ᑮᓇᐅᔭᓕᐅᖅᑐᑐᑦ ᐱᕙᓪᓕᐊᑐᐃᓐᓇᖅᐳᑎᑦ. 
26ᐃᑦᔨᑉᑎᒥᐅᓂᒃ ᐊᓯᓐᓂᐊᖃᑎᖃᖃᑦᑕᓚᐅᕆᕗᑎᑦ, ᐃᒃᓯᒍᓗᐊᕐᖕᒥᔪᓂᒃ ᖃᓂᒋᔭᑦᓯᓐᓃᑦᑐᓂᒃ, ᐊᖑᓐᓂᐊᕐᖕᓂᕕᑦ ᓯᐊᒻᒪᒃᐸᓪᓕᐊᓂᖓᓄᑦ ᓂᓐᖓᒃᑎᑉᐸᓪᓕᐊᕙᕐᖕᒪ.
27ᑕᑯᒋᑦ ᑍᒤᒻᒪᑦ, ᑕᓕᕋ ᐅᖅᓕᓕᖅᐳᖅ ᐃᓕᑦᓯᓐᓄᑦ, ᐱᑖᕆᔭᒃᓴᓯ ᒥᑭᒡᓕᒋᐊᖅᐸᒃᑲ, ᐱᓕᔅᑍᓂᒥᐅᓄᑦ ᑐᓂᕙᑦᓯ ᐱᑖᕈᒪᔪᓄᑦ ᐆᒥᒋᔨᑦᓯᓐᓄᑦ, ᐃᓕᖅᑯᓯᑦᓯᓐᓂᒃ ᓈᒻᒪᖏᑦᑐᓂᒃ ᑲᓐᖑᓲᑎᖃᖅᑐᓄᑦ.
28ᐊᓯᕆᐊᒥᐅᑦ ᓄᓕᐊᕐᖕᓂᒃᑯᑦ ᐊᔪᖅᑐᓕᖃᑎᒋᓚᐅᖅᐸᓯ, ᓈᒻᒪᒃᓯᔪᓐᓇᖏᓐᓇᑦᓯ; ᓱᓕᓕ ᓈᒻᒪᒃᓯᑦᔪᑎᒋᖏᓐᓂᕙᓯ. 
29ᑲᐅᓪᑎᐊᒥᐅᓂᒃ ᓄᓕᐊᕐᖕᓂᒃᑯᑦ ᐊᔪᖅᑐᓕᒃᑲᓐᓂᖃᑦᑕᓕᓚᐅᕆᕗᓯ ᑮᓇᐅᔭᓕᐅᕐᖕᓂᕐᖕᒧᑦ ᒪᑭᑕᓇᓱᐊᖅᑎᓂᒃ; ᓱᓕᓕ ᓈᒻᒪᒃᓯᑎᑕᐅᓚᐅᖏᓐᓂᕗᓯ.”
30ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ, “ᐆᒻᒪᑎᓯᒍᑦ ᐃᒃᓯᒎᕐᖕᓂᖅᔪᐊᖃᖅᐳᓯ, ᑕᒪᒃᑯᓂᖓ ᐱᓇᓱᐊᖃᑦᑕᖅᓯᒪᒐᑦᓯ, ᓄᓕᐊᕐᖕᓂᕐᖕᒧᑦ ᑮᓇᐅᔭᓕᐅᕋᓱᐊᖅᑎᒻᒪᕆᒃᑎᑐᑦ; 
31ᐊᖅᑯᑎᓕᒫᓂ ᒎᑎᓐᖑᐊᓄᑦ ᑐᒃᓯᐊᖅᕕᓕᐅᖅᓯᒪᕗᓯ, ᑲᑎᑦᑕᖅᕕᓕᐅᖅᓯᒪᓪᓗᓯᓗ ᐳᖅᑐᔪᓂᒃ ᓄᓕᐊᕐᖕᓂᒃᑯᑦ ᐱᓕᕆᕕᖕᓂᒃ ᐊᖅᑯᑏᑦ ᑲᑎᓐᖓᓂᖏᓐᓂ. ᐊᖑᓐᓂᐊᖅᑎᑎᑐᓪᓕ ᐱᖏᑦᔪᑎᑐᐊᕆᕙᓯ, ᑕᒪᑐᒧᖓ ᑮᓇᐅᔭᓕᐅᕋᓱᖃᑦᑕᖏᓐᓇᑦᓯ. 
32ᐊᓯᓐᓂᐊᖅᑎᐅᕗᓯ ᐊᕐᖕᓇᑐᑦ ᓂᐅᕐᕈᐊᓂᒃ ᐱᖃᑎᖃᖃᑦᑕᖅᑐᑎᑐᑦ ᐅᐃᒥᖕᓂᒃ ᑲᒪᖏᑦᑐᑎᑐᑦ. 
33ᐊᖑᑎᑦ ᐊᖑᓐᓂᐊᖅᑎᓂᒃ ᐊᑭᓖᕙᒃᐳᑦ; ᐃᓕᑦᓯᓕ ᑐᓂᓯᖔᖃᑦᑕᖅᐳᓯ ᑐᓂᕐᕈᑎᓂᒃ ᐱᖃᑎᒋᖃᑦᑕᖅᑕᑦᓯᓐᓄᑦ, ᐃᓚᓐᓂᖅᓴᐅᑎᒋᓪᓗᒋᑦ ᓇᑭᑐᐃᓐᓇᖅ ᐅᐸᒃᑕᐅᖃᑦᑕᕈᒪᓂᕐᖕᒧᑦ ᐃᓐᓇᖓᖃᑎᒋᓂᐊᖅᑕᑦᓯᓐᓂᒃ. 
34ᐊᖑᓐᓂᐊᖅᑎᐅᕗᓯ ᐊᖑᓐᓂᐊᖅᑎᓂᑦ ᐊᕐᖕᓇᓂᑦ ᐊᑦᔨᒋᔭᐅᖏᑦᑐᒥᒃ; ᑍᒤᑦᑑᖁᔭᐅᓯᒪᖏᒃᑲᓗᐊᖅᑎᓪᓗᓯ, ᐊᑭᓖᖔᖃᑦᑕᖅᐳᓯᓕ ᑍᒤᑕᐅᔪᒪᓪᓗᓯ, ᑍᒤᒻᒪᑦ ᐊᑦᔨᒋᔭᐅᓐᖏᓚᓯ.”
35“ᑍᒤᒻᒪᑦ ᐊᖑᓐᓂᐊᖅᑎᐅᔪᑎᑦ, ᐊᑕᓂᐅᑉ ᐅᖃᐅᓯᖓᓂᒃ ᑐᓴᕆᑦ.
36ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ, ᑲᓐᖑᓇᖅᑐᓕᓂᓯ ᓴᖅᑭᔮᑦᓯᐊᖅᐳᖅ ᐊᓐᓄᕅᔭᖅᑎᖅᓗᓯ ᐅᕕᓃᓐᓇᐅᓕᖃᑦᑕᕐᖕᓂᑦᓯᑐᑦ ᐃᓐᓇᖓᖃᑎᖃᖅᓗᓯ ᐅᖓᒋᔨᑦᓯᓐᓂᒃ, ᒎᑎᓐᖑᐊᖃᕐᖕᓂᓕᒫᓯᓗ, ᕿᑐᕐᖓᓯᓗ ᐊᐅᖏᓐᓂᒃ ᑐᓂᕐᕈᑎᖃᖃᑦᑕᕐᖕᓂᓯ ᑖᒃᑯᓄᖓ, 
37ᑍᒤᒻᒪᑦ ᑕᑯᒋᑦ, ᑍᒤᑦᑐᒥᒃ ᐃᓕᖅᑯᓯᖃᕐᖕᓂᑦᓯᓐᓄᑦ ᐅᖓᒋᔭᖅᑖᕆᖃᑦᑕᖅᑕᓯ ᑲᑎᖅᓱᕈᒫᖅᐸᒃᑲ, ᐊᓕᐊᓁᒋᖃᑦᑕᖅᓯᒪᔭᓯ, ᐱᐅᒋᖃᑦᑕᖅᓯᒪᔭᓯ ᓇᕐᕈᒋᖃᑦᑕᖅᓯᒪᔭᓯᓗ; ᑲᑎᖅᓱᕈᒫᖅᐸᒃᑲ ᐃᓕᑦᓯᓐᓂᒃ ᐊᑭᕋᖅᑐᓕᖁᓪᓗᒋᑦ ᐊᕙᑎᓕᒫᑦᓯᓐᓂᑦ ᐃᓗᒪᔭᐅᓕᖅᓗᓯ, ᑖᒃᑯᓇᓐᖓᓪᓗ ᐊᓐᓄᕅᔭᖅᑕᐅᔪᒫᖅᐳᓯ ᓱᓇᑕᖃᕈᓐᓃᖅᓗᓯ, ᑕᑯᔭᐅᖁᓪᓗᓯ. 
38ᐃᖅᑲᖅᑐᕈᒫᖅᐸᑦᓯ ᐊᕐᖕᓁᑦ ᓄᓕᐊᕇᖕᓂᕐᖕᒥᒃ ᐊᓯᕈᐃᓯᒪᔪᑦ ᐃᓄᐊᖅᑏᓪᓗ ᐃᖅᑲᖅᑐᖅᑕᐅᓂᖏᑎᑐᑦ, ᑎᑭᑕᐅᑎᑦᓱᒫᖅᐸᑦᓯ ᐊᐅᖕᒧᑦ ᓂᓐᖓᕕᒡᔪᐊᕐᖕᓂᕐᖕᒧᑦ ᓯᖕᓇᓂᕐᖕᒧᓪᓗ. 
39ᓄᓕᐊᕐᖕᓂᕐᖕᒧᑦ ᐅᐃᕆᕝᕕᒋᓯᒪᔭᑦᓯᓐᓄᑦ ᑐᓂᔪᒫᖅᐸᑦᓯ, ᑖᒃᑯᓇᓐᖓᑦ ᒎᑎᓐᖑᐊᑦᓯᓐᓄᑦ ᑐᒃᓯᐊᖅᕕᒋᕙᒃᑕᓯ ᐊᔪᖅᑐᓕᕕᒋᕙᒃᑕᓯᓗ ᓯᖁᑦᑎᖅᑕᐅᔪᒫᖅᐳᑦ; ᐊᓐᓄᕌᓯ ᐊᓕᒃᑐᖅᓗᒋᑦ ᐊᓐᓄᕅᔭᕈᒫᖅᐹᓯ ᐱᐅᓴᐅᑎᒋᕙᒃᑕᓯᓗ ᐊᑭᑐᔪᑦ ᐱᔭᐅᓗᑎᒃ, ᐊᓐᓄᕌᖃᓐᖏᑎᓪᓗᓯ ᓱᓇᑕᖃᓐᖏᑎᓪᓗᓯᓗ ᕿᒪᒃᑕᐅᔪᒫᖅᐳᓯ.
40ᑖᒃᑯᓇᓐᖓᑦ ᐃᓄᒋᐊᒃᑐᖅᔪᐊᓄᑦ ᐅᐸᒃᑐᖅᑕᐅᑎᑕᐅᔪᒫᖅᐳᓯ, ᒥᓪᓗᕈᒫᖅᐹᓯᓗ ᓴᕕᒡᔪᐊᓄᓪᓗ ᑎᒥᓯ ᐊᕕᒃᑐᖅᓗᒋᑦ. 
41ᐃᒡᓗᓯᓗ ᐃᑯᐊᓪᓚᒍᒫᖅᐰᑦ ᐃᖅᑲᖅᑐᖅᑕᐅᔪᒫᖅᐳᓯᓗ ᐊᕐᖕᓇᒐᓴᒡᔪᐊᓄᑦ ᑕᑯᓐᓇᖅᑕᐅᑎᓪᓗᓯ; ᐊᕐᖕᓇᕐᖕᓂᐊᖅᑎᐅᓂᓯ ᓄᖅᑲᖅᑎᑦᓱᒫᖅᐸᕋ, ᐊᔪᖅᑐᓕᓂᕐᖕᒧᓪᓗ ᑐᓂᓯᖃᑦᑕᕐᖕᓂᓯ ᓄᖅᑲᖅᑎᓪᓗᒍ. 
42ᑕᕝᕙ ᓂᓐᖓᐅᒪᓂᕋ ᐃᓕᑦᓯᓐᓄᑦ ᓈᒻᒪᒃᓯᔪᒫᖅᐳᖅ, ᓯᖕᓇᕕᒋᔪᓐᓁᖅᓗᓯᓗ ᓮᓪᓕᔪᒫᖅᐳᖓ, ᓂᓐᖓᐅᒪᔪᓐᓃᖅᓗᖓᓗ. 
43ᐃᖅᑲᐅᒪᔪᓐᓁᕋᑦᓯᐅᒃ ᐃᓅᓱᒃᑑᑎᓪᓗᓯ ᐱᐅᓯᕆᓚᐅᖅᑕᓯ, ᓂᓐᖓᒃᑎᓚᐅᕋᑦᓯᓐᖓ ᑕᒪᒃᑯᓂᖓ ᐱᐅᖏᑦᑐᓂᒃ ᐱᓂᐊᕐᖕᓂᑦᓯᓐᓄᑦ; ᑍᒤᒻᒪᑦ ᑕᑯᒋᑦ, ᐱᓂᐊᕐᖕᓂᕆᓚᐅᖅᑕᑦᓯᓐᓄᑦ ᐊᑭᓂᐊᖅᕕᒋᔪᒫᖅᐸᑦᓯ, ᐊᑕᓂᖅ ᒎᑎ ᐅᖃᖅᐳᖅ.
44“ᑕᑯᒋᑦ, ᐅᖃᐅᓯᐅᒐᔪᒃᑐᓂᒃ ᐅᖃᖅᐸᒃᑐᑦ ᐅᖃᐅᓯᖃᖅᐸᖕᓂᐊᓕᖅᐳᖅ ᐃᓕᑦᓯᓐᓂᒃ, ‘ᐸᓂᒃ ᐊᓈᓇᒥᓂᒃ ᐊᑦᔨᖃᖅᐳᖅ, ᐊᓈᓇᓗ ᐸᓂᖕᒥᓂᒃ ᐊᑦᔨᖃᖅᓗᓂ.’ 
45ᐊᓈᓇᕕᑦ ᐸᓂᒋᕚᑎᑦ, ᐅᐃᒥᓂᒃ ᓇᕐᕈᓕᓚᐅᖅᑐᒥᒃ ᕿᑐᕐᖓᒥᓂᒡᓗ; ᖃᑕᓐᖑᑎᖕᓄᓪᓗ ᖃᑕᓐᖑᑎᒋᔭᐅᕗᑎᑦ, ᐅᐃᒥᖕᓂᒃ ᓇᕐᕈᓕᖅᓯᒪᔪᓄᑦ ᕿᑐᕐᖓᒥᖕᓂᒡᓗ. ᐊᓈᓇᖃᖅᐳᑎᑦ ᕼᐃᑍᑎᒥᒃ ᐊᑖᑕᖃᖅᓗᑎᓪᓗ ᐊᒧᕅᑎᒥᒃ.
46ᓴᒥᐊᕆᐊᒥᒃ ᐊᖓᔪᖃᖅᐳᑎᑦ, ᐸᓂᓂ ᐃᓚᒋᓪᓗᒋᑦ ᓄᓇᖃᖅᑐᒥᒃ ᐅᓐᓄᐊᓪᓗᐊᑉ ᓇᓛᓂ; ᓄᑬᓪᓗ ᓄᓇᖃᖅᐳᖅ ᐸᓂᓂ ᐃᓚᒋᓪᓗᒋᑦ ᐅᓪᓗᓪᓗᐊᑉ ᓇᓛᓂ ᓱᑑᒪᒥ. 
47ᓈᒻᒪᒃᓯᓚᐅᓐᖏᓚᑎᑦ ᐊᑐᓚᐅᖅᑕᖓᓂᒃ ᐊᑐᕋᓗᐊᕋᕕᑦ, ᓇᕐᕈᓇᖅᑐᓂᒡᓗ ᐱᓇᓱᐊᓚᐅᖅᑕᖏᑕ ᐊᑦᔨᖏᓐᓂᒃ ᐊᑐᖅᓗᑎᑦ; ᐊᑯᓂᐅᖏᑦᑐᖅ ᑍᒃᑯᓇᓐᖓᑦ ᐱᐅᖏᓐᓂᖅᓵᓗᖕᓂᒃ ᐊᑐᓕᓚᐅᖅᐳᑎᑦ ᐃᓕᖅᑯᓯᕆᔭᓕᒫᒃᑯᑦ.
48ᓲᖅᓗ ᐆᒪᓪᓗᖓ ᒎᑎᐅᒐᒪ, ᐊᑕᓂᖅ ᒎᑎ ᐅᖃᖅᐳᖅ, ᓄᑬᑦ ᓱᑑᒪ ᐸᓂᖏᓪᓗ ᐃᓕᖕᓂᑦ ᐸᓂᖕᓂᓪᓗ ᐱᐅᖏᑦᑐᓕᖏᓐᓂᖅᓴᐅᓚᐅᖅᐳᑦ. 
49ᑕᑯᒋᑦ, ᓄᑲᓯ ᓱᑑᒪ ᐸᓯᔭᒃᓴᐅᑦᔪᑎᖃᓕᓚᐅᖅᐳᑦ ᐃᒤᑦᑐᒥᒃ: ᑖᓐᓇ ᐸᓂᖏᓪᓗ ᐱᐅᔪᕆᓕᓚᐅᕐᖕᒪᑕ ᓂᕿᒃᓴᖃᓗᐊᕐᖕᓂᕐᖕᒥᖕᓄᑦ, ᐃᓱᕐᕆᑦᔪᑎᓂᒡᓗ ᐱᖃᓗᐊᕐᖕᓂᕐᖕᒥᖕᓄᑦ, ᐊᒃᓱᔪᓂᒃ ᐃᑲᔪᕆᐊᓕᖕᓂᒡᓗ ᐃᑲᔪᖃᑦᑕᓚᐅᓐᖏᓚᑦ. 
50ᐱᐅᔪᕆᔪᖅᔪᐊᖑᓚᐅᖅᐳᑦ ᓇᕐᕈᒋᔭᓐᓂᒡᓗ ᐱᓇᓱᐊᖃᑦᑕᖅᓗᑎᒃ ᓵᓐᓂ; ᑍᒤᒻᒪᑦ ᐊᐅᓪᓚᖅᑎᓚᐅᖅᐸᒃᑲ ᑍᒤᑕᐅᔭᕆᐊᖃᕐᖕᓂᖏᑦ ᖃᐅᔨᒐᒃᑭᑦ.
51ᓴᒥᐊᕆᐊᕐᖕᒥᐅᓪᓕ ᐃᓕᑦᓯᓐᓂᑦ ᐊᔪᖅᑐᓕᖏᓐᓂᖅᓴᐅᓚᐅᕋᓗᐊᖅᐳᑦ; ᓇᕐᕈᓇᕐᖕᓂᖅᓴᓂᒃ ᐱᓇᓱᐊᖅᓯᒪᒐᑦᓯ ᑖᒃᑯᓇᓐᖓᑦ, ᖃᑕᓐᖑᑎᑎᑦ ᐃᓱᐊᖅᑑᔮᓕᓚᐅᖅᐳᑦ ᓇᕐᕈᓇᖅᑐᓂᒃ ᐱᓇᓱᐊᖅᓯᒪᓂᑦᓯᓐᓄᑦ. 
52ᑲᓐᖑᓇᖅᑐᒦᓐᓂᓯ ᕿᓄᐃᓵᕈᑎᒋᔭᕆᐊᖃᖅᐸᓯ, ᐊᔪᖅᑐᓕᓂᓯ ᖃᑕᓐᖑᑎᑦᓯᓐᓂᑦ ᓇᕐᕈᓇᕐᖕᓂᖅᓴᐅᓂᖓᓄᑦ ᐸᓯᔭᒃᓴᐅᖏᓐᓂᖅᓴᐅᕗᑦ ᐃᓕᑦᓯᓐᓂᑦ; ᑲᓐᖑᓲᑎᒃᓴᐅᕗᖅ ᑕᒪᓐᓇ, ᑲᓐᖑᓇᕐᖕᓂᖓᓗ ᐊᑐᕆᐊᖃᖅᐸᓯ, ᖃᑕᓐᖑᑎᓯ ᐃᓱᐊᖅᑐᓕᔪᑎᑐᑦ ᐃᓅᓯᖃᖅᑑᔮᓕᖅᑎᓐᓇᑦᓯᐅᒃ.”
53“ᒪᑭᑎᒃᑲᓐᓂᕈᒫᖅᐸᒃᑲ ᓱᑑᒪ ᐸᓂᖏᓪᓗ, ᓴᒥᐊᕆᐊᑉ ᐸᓂᖏᓪᓗ, ᒪᑭᑎᒃᑲᓐᓂᕈᒫᕆᕙᑦᓯᑦᑕᐅᖅ ᑖᒃᑯᐊ ᐊᑯᕐᖓᓐᓂ. 
54ᑲᓐᖑᓇᖅᑐᒦᓐᓂᕐᖕᒥᒃ ᐊᑐᕆᐊᖃᕈᒫᖅᐳᓯ ᐱᓂᐊᕐᖕᓂᕆᓚᐅᖅᑕᓕᒫᑦᓯᓐᓂᒃ ᑲᓐᖑᓲᑎᖃᓕᕈᒫᕋᑦᓯ, ᖃᑕᓐᖑᑎᓯ ᐱᑦᓯᐊᕐᖕᓂᖅᓴᐅᓂᕐᖕᒥᖕᓄᑦ ᐃᒻᒥᖕᓂᒃ ᐅᐱᒋᓕᕈᒫᕐᖕᒪᑕ. 
55ᓄᑲᓯ, ᓱᑑᒪ ᐸᓂᖏᓪᓗ ᐱᐅᓯᕆᓚᐅᖅᑕᒥᖕᓄᑦ ᐅᑎᕈᒫᖅᐳᑦ, ᓴᒥᐊᕆᐊᑉ ᐸᓂᖏᓪᓗ ᐱᐅᓯᕆᓚᐅᖅᑕᒥᖕᓄᑦ ᐅᑎᕈᒫᕆᕗᑦ; ᐃᓕᑦᓯᓗᑦᑕᐅᖅ ᐸᓂᓯᓗ ᐱᐅᓯᕆᓚᐅᖅᑕᑦᓯᓐᓄᑦ ᐅᑎᕈᒫᕆᕗᓯ. 
56ᓄᑲᓯ ᓱᑑᒪ ᐅᖃᓐᖑᐊᕈᑎᒋᕙᓚᐅᖅᐸᓯ ᑍᑦᓱᒪᓂ ᐱᐅᔪᕆᑎᓪᓗᓯ, 
57ᐱᐅᖏᑦᑐᓕᓂᓯ ᓴᖅᑭᑎᑕᐅᓚᐅᖅᑳᖅᑎᓐᓇᒋᑦ, ᑖᓐᓇ ᐊᑦᔨᒋᓕᖅᐸᓯ ᒥᑕᐅᑎᒋᔭᒃᓴᑐᐃᓐᓇᐅᓕᖅᐳᓯ ᐄᑐᒥᐅᑉ ᐸᓂᖏᓐᓄᑦ ᐃᓅᖃᑎᓕᒫᖏᓐᓄᓪᓗ, ᐱᓕᔅᑍᓂᒥᐅᓪᓗ ᐸᓂᖏᓐᓄᑦ ᖃᓂᒋᔭᖏᓐᓃᑦᑐᓄᓪᓗ ᐃᓕᑦᓯᓐᓂᒃ ᓇᕐᕈᔪᓄᑦ. 
58ᑕᒪᓐᓇ ᓱᒋᐊᖅᑕᐅᓂᓯ ᐊᑐᕆᐊᖃᖅᐸᓯ ᐃᒃᓯᒎᖃᑦᑕᓚᐅᕋᑦᓯ ᓇᕐᕈᓇᖅᑐᓕᓪᓗᓯᓗ. ᐊᑕᓂᖅ ᐅᖃᖅᐳᖅ.”
59ᐃᓛᒃ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: “ᐱᓇᓱᐊᖅᕕᒋᓂᐊᖅᐸᑦᓯ ᐱᓂᐊᕐᖕᓂᕆᓚᐅᖅᑕᓯ ᒪᓕᒡᓗᒋᑦ, ᐅᖃᕕᒍᑕᐅᓯᒪᔪᒥᒃ ᓯᖁᒥᑦᓯᓯᒪᒐᑦᓯ ᐊᖏᖃᑎᒌᒍᑕᐅᓯᒪᔪᒥᒃ. 
60ᐊᖏᖃᑎᖃᖅᓯᒪᓂᕋ ᐃᓕᑦᓯᓐᓄᑦ ᐃᓅᓱᒃᑑᑎᓪᓗᓯ ᐃᖅᑲᐅᒪᓂᐊᖅᐸᕋ, ᐊᖏᖃᑎᒌᒍᑎᓕᐅᕈᒪᕗᖓᓗ ᐃᓕᑦᓯᓐᓄᑦ ᐃᓱᖃᖏᑦᑐᒧᑦ ᐊᑐᕐᖕᓂᐊᖅᑐᒥᒃ. 
61ᑕᕝᕙ ᐃᖅᑬᔪᒫᖅᐳᓯ ᐱᓂᐊᕐᖕᓂᕆᓯᒪᔭᑦᓯᓐᓂᒃ, ᑲᓐᖑᓱᓕᖅᓗᓯᓗ ᐊᖓᔪᓯ ᓄᑲᓯᓗ ᐅᑎᖅᑎᒃᑯᒃᑭᑦ, ᐃᓕᑦᓯᓐᓄᑦ ᐸᓂᒋᔭᐅᔪᑎᑐᑦ ᑐᓂᔪᒫᖅᐸᒃᑲ, ᐊᖏᖃᑎᒌᒃᓯᒪᓂᕗᑦ ᐱᑦᔪᑎᒋᓇᒍ. 
62ᐊᖏᖃᑎᒌᒍᑎᒋᓯᒪᔭᕋ ᐊᑐᓕᖅᑎᑦᓱᒫᖅᐸᕋ ᐃᓕᑦᓯᓐᓄᑦ, ᑕᕝᕙ ᖃᐅᔨᔪᒫᖅᐳᓯ ᐅᕙᖓᐅᒐᒪ ᐊᑕᓂᖅ. 
63ᐱᓂᐊᕐᖕᓂᕆᖃᑦᑕᓚᐅᖅᑕᓯᓐᓂᒃ ᐃᖅᑬᒍᑦᓯ ᐅᖃᐅᓯᕆᔭᕆᐊᖏᓪᓘᓐᓃᑦ ᑲᓐᖑᓇᓗᐊᓕᕈᒫᖅᐳᑦ, ᐃᓱᒪᒋᔪᓐᓁᖅᕕᒋᒍᑦᓯ ᑕᒻᒪᕈᑎᒋᓯᒪᔭᓕᒫᑦᓯᓐᓂᒃ. ᐊᑕᓂᖅ ᒎᑎ ᐅᖃᖅᐳᖅ.”
