1ᑕᑯᒋᑦ, ᐊᖓᔪᖅᑳᖅᔪᐊᖅᑕᖃᓕᕈᒫᖅᐳᖅ ᐊᑦᔨᒌᒃᑎᑦᓯᔪᒥᒃ ᐊᐅᓚᑦᓯᓂᖃᖅᑐᒥᒃ, ᐊᖓᔪᖅᑳᖁᑎᖏᓪᓗ ᓇᓛᒎᖅᑐᒥᒃ ᐊᖓᔪᖅᑳᖑᓂᖃᖅᓗᑎᒃ. 
2ᑖᒃᑯᐊ ᐊᓄᕆᒥᑦ ᐅᖅᑯᐃᕝᕕᒃᓴᑎᑐᑦ ᐃᓄᖕᓄᑦ ᑍᒤᑦᓱᒫᖅᐳᑦ, ᐅᖅᑯᐃᓐᓇᖅᑐᑐᑦ ᐊᖅᑯᓇᖅᑐᒥ, ᑰᖕᒥᒡᓗ ᓇᓂᓯᔪᑎᑐᑦ ᐃᒪᖃᖏᑦᑐᒥ, ᐅᔭᕋᓱᒡᔪᒡᑎᑐᑦ ᑕᕐᕋᓕᓂᖓᓂ ᓂᒡᓚᖅᓯᖅᕕᒃᓴᑎᑐᑦ ᓄᓇᒥ ᐅᖅᑰᔪᐊᓘᑎᓪᓗᒍ. 
3ᐃᔩᑦ ᑕᑯᔪᓐᓇᖅᑐᑦ ᑕᕝᕙᓂ ᑕᑯᓐᓇᑦᓯᐊᕈᒫᖅᐳᑦ, ᑐᓵᔪᓪᓗ ᓯᐅᑎᖏᑦ ᓈᓚᒡᓗᑎᒃ. 
4ᐅᐃᒻᒪᒃᓴᕅᑦᑐᓂᒡᓗ ᐃᓱᒪᓖᑦ ᑐᑭᓯᔪᓐᓇᑦᓯᐊᓕᕈᒫᖅᐳᑦ, ᐃᒃᑐᕆᒃᑐᓪᓗ+ ᐅᖃᓪᓚᒍᓐᓇᖅᓯᔪᒫᖅᐳᑦ ᑐᑭᓯᓇᑦᓯᐊᖅᑐᓂᒃ. 
5ᓯᓔᑦᑐᑦ ᐊᔪᖏᑦᑐᒥᒃ ᑍᔭᐅᔪᓐᓃᕈᒫᖅᐳᑦ, ᐅᐃᕖᑦᑐᓪᓗ ᐅᐱᒋᔭᐅᔪᒥᒃ ᑍᔭᐅᔪᓐᓃᖅᓗᑎᒃ. 
6ᓯᓔᑦᑐᑦ ᓱᓕᖏᑦᑐᓂᒃ ᐅᖃᓲᖑᖕᒪᑕ, ᐃᓱᒪᒃᓴᖅᓯᐅᕈᑎᖃᖅᓗᑎᒡᓗ ᐊᔪᖅᑐᓕᓂᕐᖕᒥᒃ; ᐃᓕᖅᑯᓯᖃᖅᓗᑎᒡᓗ ᒎᑎᐅᑉ ᐃᓕᖅᑯᓯᕆᖁᓐᖏᑕᖏᓐᓂᒃ, ᐅᖃᓲᖑᓪᓗᑎᒡᓗ ᐊᑕᓂᖅ ᐅᖃᐅᓯᕆᓪᓗᒍ ᑕᒻᒪᖅᓯᒪᔪᓂᒃ, ᑳᒃᑑᒐᓗᐊᓂᒡᓗ ᓂᕆᔭᒃᓴᖅᑖᖅᑎᑦᓯᕙᒐᑎᒃ, ᐃᒥᕈᒃᑐᓂᒡᓗ ᐃᒥᒃᓮᕈᑦᔨᕙᒃᓗᑎᒃ. 
7ᐅᐃᕖᑦᑐᑦ ᐱᐅᓯᖃᖅᐳᑦ ᓈᒻᒪᖏᑦᑐᖅᔪᐊᓂᒃ; ᐱᐅᖏᑦᑐᓂᒡᓗ ᐱᓇᓱᐊᒐᒃᓴᖅᓯᐅᑐᐃᓐᓇᖅᓗᑎᒃ, ᐊᔪᖅᓴᖅᑐᓂᒃ ᐅᖃᐅᓯᕐᖕᒥᖕᓄᑦ ᓱᓕᖏᑦᑐᓄᑦ ᐱᐅᔪᓐᓃᖅᑎᑦᓯᒋᐊᓪᓚᓲᖑᕗᑦ, ᐊᔪᖅᓴᖅᑐᑦ ᓇᓛᒎᑦᓯᐊᖅᑐᒥᒃ ᐃᑲᔪᖅᑕᐅᑦᔪᑎᒃᓴᒥᖕᓂᒃ ᐅᖃᐅᓯᖃᕋᓗᐊᖅᑎᓪᓗᒋᑦ. 
8ᐱᔪᓐᓇᑦᓯᐊᖅᑐᖅᓕ ᐱᔪᒥᓇᖅᑐᓂᒃ ᐱᓇᓱᐊᕈᒪᕗᖅ, ᐱᔪᒥᓇᑦᓯᐊᖅᑐᓂᒃ ᐱᓂᐊᕐᖕᓂᖃᕋᒥ ᐊᐅᓚᑦᔭᒃᑕᐅᔪᓐᓇᖏᑦᑐᒥᒃ ᐃᓕᖅᑯᓯᖃᕋᒥᒃ.
9ᒪᑭᓕᕆᑦᓯ, ᐊᕐᖕᓇᐅᔪᓯ ᐊᒃᓱᕈᕐᖕᓇᖏᑦᑐᒥᒃ ᐃᓅᔪᓯ, ᓂᐱᒐ ᑐᓴᖅᓯᐅᒃ, ᐸᓂᐅᔪᓯ ᐃᓱᒫᓘᑎᒃᓴᖃᕋᓯ ᐃᓅᔪᓯ ᐅᖃᐅᓯᒃᑲ ᓈᓚᓕᖅᓯᒋᒃ. 
10ᐊᕐᕌᒍ ᐊᓂᒍᖅᓯᒪᓕᖅᐸᑦ ᐅᓪᓗᐃᑦ ᐃᓚᖏᓐᓂ, ᓴᔪᒍᒫᖅᐳᓯ ᐃᓕᑦᓯ ᐊᕐᖕᓁᑦ ᓈᒻᒪᑦᓯᐊᖅᑐᒥ ᐃᓂᖃᖅᑐᓯ; ᖁᐊᖅᓵᖓᓇᖅᑐᒧᑦ ᑎᑭᑦᓱᒫᖅᐳᓯ, ᐸᐅᕐᖎᑦ ᕔᓂᒃᓮᑦ ᐱᕈᕈᒫᖏᒻᒪᑕ, ᕔᓂᒃᓴᓂᒡᓗ ᑲᑎᖅᓱᐃᕕᒃ ᐱᑕᖃᕈᒫᖏᒻᒪᑦ. 
11ᓴᔪᓕᕆᑦᓯ, ᐊᕐᖕᓇᐅᔪᓯ ᒫᓐᓇ ᓮᓕᔪᓯ, ᐃᓱᒫᓗᓕᕆᑦᓯ ᖃᓄᐃᓐᓇᖏᑦᓯᐊᖅᑐᒦᑦᑐᓯ, ᐊᓐᓄᕌᓯ ᐲᔭᓕᖅᓯᐅᒃ ᐊᓐᓄᕅᑦᑑᓕᖅᓗᓯ, ᕿᑎᕈᓯᔭᓕᕆᑦᓯ ᐆᒪᔫᑉ ᒥᖅᑯᕕᓂᖏᓐᓂᒃ ᓄᕕᖅᓴᖅᓯᒪᔪᓂᒃ ᐅᒡᒍᐊᖅᑐᖅᓯᐅᑎᓂᒃ. 
12ᓴᒡᕕᑦᓯᓐᓂᒃ ᑎᒡᓗᐊᓕᕆᑦᓯ ᐱᕈᖅᓰᕕᓯ ᐱᕈᖅᕕᐅᑦᓯᐊᖅᐸᓚᐅᖅᑐᑦ ᐱᓪᓗᒋᑦ, ᐸᐅᕐᖓᖃᐅᑏᓪᓗ ᕔᓂᒃᓴᓂᒃ ᐸᐅᕐᖓᖃᑦᓯᐊᖅᐸᓚᐅᖅᑐᑦ ᐱᓪᓗᒋᑦ. 
13ᐃᓄᖁᑎᒪ ᓄᓇᖁᑎᖏᓐᓂ ᐱᕈᖅᑐᖃᐅᓕᕈᒫᖅᐳᖅ ᐅᖅᐱᖕᓂᒃ ᑲᑭᓐᓇᖅᑐᓕᖕᓂᒃ ᐊᕚᓚᕿᐊᓂᒡᓗ; ᐃᓛᒃ ᐃᒡᓗᖃᖅᕕᐅᓚᐅᖅᑐᓂᑦ ᖁᕕᐊᓱᒃᑐᓂᒃ ᐃᓄᖃᖅᑐᓂᒃ ᐃᒡᓗᒐᓴᒡᔪᐊᓪᓗ ᖁᕕᐊᓱᒃᕕᐅᕙᒃᑎᓪᓗᒋᑦ. 
14ᐊᖓᔪᖅᑳᖅᔪᐊᑉ ᐃᒡᓗᖅᔪᐊᖓ ᕿᒪᒃᑎᖅᑕᐅᔪᒫᖅᐳᖅ, ᐃᒡᓗᒐᓴᒡᔪᐊᓪᓗ ᐃᓄᒋᐊᒃᑑᐊᓘᓚᐅᖅᑐᑦ ᐃᓄᐃᕈᑎᔪᒫᖅᐳᑦ, ᓇᐸᔪᑦ ᐅᓇᑕᖅᑏᓪᓗ ᖃᐅᔨᓴᖅᕕᖏᑦ ᐳᖅᑐᔪᑦ ᓯᑎᖃᖅᕕᑐᐃᓐᓇᐅᓕᕈᒫᕐᖕᒪᑕ ᐃᓱᖃᖏᑦᑐᒧᑦ, ᓯᐅᑎᖅᑯᖅᑐᔪᓄᑦ ᓄᔪᐊᖅᑐᓄᑦ ᖁᕕᐊᓱᒡᕕᐅᓕᖅᓗᑎᒃ, ᓰᐱᓄᓪᓗ ᓂᕆᓇᓱᒃᕕᑐᐃᓐᓇᐅᓕᖅᓗᑎᒃ. 
15ᒎᑎᐅᑉ ᐊᓂᕐᖕᓂᖓᓄᑦ ᕿᓚᖕᒥᑦ ᑎᑭᑕᐅᓯᒪᓕᕈᑦᑕ ᑭᓯᐊᓂ, ᓱᓇᖃᕈᓐᓃᓚᐅᖅᑑᒐᓗᐊᑦ ᐱᕈᖅᕕᐅᓕᕈᒫᕆᕗᑦ ᐸᐅᕐᖓᓂᒃ, ᐱᕈᖅᕕᐅᓕᖅᑐᖅᓗ ᓇᐹᖅᑐᒐᓴᒃᔪᐊᓕᒃᑐᑦ ᑍᒤᓕᕈᒫᕆᕗᖅ. 
16ᐊᑦᔨᒌᒃᑎᑦᓯᓂᖅ ᐃᓂᖃᕈᒫᖅᐳᖅ ᐱᕈᖅᑐᖃᖏᑦᑐᒥ, ᓇᓛᒎᕐᖕᓂᖅᓗ ᓅᑦᓱᒫᓐᖏᓚᖅ ᐱᕈᖅᑐᖃᖅᐸᒃᑐᒥ. 
17ᓇᓛᒎᕐᖕᓂᐅᑉ ᐱᓇᓱᐊᕐᖕᓂᖓ ᓮᓕᑦᓯᐊᕐᖕᓂᐅᕗᖅ, ᓇᓛᒎᕐᖕᓂᐅᓪᓗ ᐱᒋᐊᖅᑎᑉᐸ ᐃᓅᓯᖃᕐᖕᓂᖅ ᖃᓄᐃᖏᑦᓯᐊᕐᖕᓇᖅᑐᒥᒃ ᖁᓚᖏᓐᓂᖅᓗ ᐃᓱᖃᖏᑦᑐᒧᑦ. 
18ᐃᓄᖁᑎᒃᑲ ᐃᓂᖃᓕᕈᒫᖅᐳᑦ ᓮᒪᓇᖅᑐᒥ, ᐊᖏᕐᕋᖃᖅᓗᑎᒡᓗ ᓯᕘᕋᓇᖏᑦᑐᓂᒃ, ᓂᐱᖃᖏᑦᑐᒥᓗ ᓮᓕᔪᒥᒡᓗ ᐃᓂᖃᕐᖕᓇᖅᑐᓂᒃ. 
19ᓇᑕᖅᑯᕐᖕᓇᓄᑦ ᓇᐹᖅᑐᒐᓴᒡᔪᐊᑦ ᐅᕉᕋᖅᑎᑕᐅᒐᓗᐊᖅᐸᑕ, ᐃᒡᓗᒐᓴᒡᔪᐊᓪᓗ ᓯᖁᑦᑎᖅᑕᐅᒐᓗᐊᖅᐸᑕ ᑲᓐᖑᓇᖅᑐᒦᑎᑕᐅᓗᑎᒃ. 
20ᖁᕕᐊᓱᒍᑎᒃᓴᖃᖅᐳᓯᓕ ᐃᒪᐅᑉ ᓯᓈᓄᑦ ᐱᕈᖅᓯᐊᒃᓴᓂᒃ ᑲᓐᖓᖅᓱᐃᓯᒪᔪᓯ, ᐆᒪᔪᖁᑎᓯᓗ ᐃᓱᒤᓐᓇᕐᕆᓗᑎᒃ ᓄᓇᖁᑎᑦᓯᓐᓂ ᓂᕆᓇᓱᐊᕈᒫᖅᐳᑦ.
