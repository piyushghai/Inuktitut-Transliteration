1ᕉᐱᓂᐅᑉ ᐃᕐᖕᓂᖏᑦ ᐄᓴᕅᓕᐅᑉ ᐊᖓᔪᒃᓯᖅᐹᖁᑎᖓᑕ ᐊᖓᔪᒃᓯᖅᐹᖑᒐᓗᐊᖅ, ᑭᓯᐊᓂ ᐊᑖᑕᖓᑕ ᓄᓕᐊᒃᑲᓐᓂᖓᓂᒃ ᐃᓐᓇᖓᖃᑎᖃᓚᐅᕐᖕᒪᑦ ᓱᒃᑯᑎᕆᓚᐅᖅᐳᖅ, ᑕᕝᕙ ᐊᖓᔪᒃᓯᖅᐸᐅᓂᖓᑕ ᑎᑎᕋᖅᑕᐅᓯᒪᓂᖓ ᑐᓂᔭᐅᓚᐅᖅᐳᖅ ᐄᓴᕅᓕᐅᑉ ᐃᕐᖕᓂᖓᑕ ᔫᓯᐱᐅᑉ ᐃᕐᖕᓂᖏᓐᓄᑦ, ᑍᒤᒻᒪᑦ ᐊᖓᔪᒃᓯᖅᐹᖑᓂᖓᑕ ᐃᓚᖏᑦ ᑎᑎᕋᖅᑕᐅᓯᒪᓐᖏᓚᑦ ᐊᖓᔪᒃᓯᖅᐹᖅᓯᐅᑎᑎᒍᑦ. 
2ᔫᑕᓕ ᐱᓪᓚᕆᐅᓂᖅᐸᐅᓕᓚᐅᖅᐳᖅ ᖃᑕᓐᖑᑎᒥᓂᑦ ᑖᑦᓱᒪᓐᖓᓪᓗ ᐊᖓᔪᖅᑳᖅᔪᐊᑦ ᐱᓯᒪᓪᓗᑎᒃ, ᐊᖓᔪᒃᓯᖅᐹᖅᓯᐅᑏᑦ ᑎᑎᕋᖅᓯᒪᓂᖏᑦ ᔫᓯᐱᒃᑰᕋᓗᐊᖅᑎᓪᓗᒋᑦ, 
3ᕉᐱᓂᐅᑉ ᐃᕐᖕᓂᖏᑦ ᐄᓴᕅᓕᐅᑉ ᐊᖓᔪᒃᓯᖅᐹᖁᑎᖓᑕ ᐅᑯᐊᖑᕗᑦ: ᕼᐊᓅᒃ, ᐸᓪᓗ, ᕼᐃᔭᕋᓐ, ᑳᕐᒥᓗ.
4ᔪᐃᓕᐅᑉ ᐃᕐᖕᓂᖏᑦ ᐅᑯᐊᖑᕗᑦ: ᓯᒤᐊ ᑖᑦᓱᒪ ᐃᕐᖕᓂᖓ ᒑᒡ, ᑖᑦᓱᒪ ᐃᕐᖕᓂᖓ ᓯᒥ-ᐂ, 
5ᑖᑦᓱᒪ ᐃᕐᖕᓂᖓ ᒤᑲ, ᑖᑦᓱᒪ ᐃᕐᖕᓂᖓ ᕆᐂᐊ, ᑖᑦᓱᒪ ᐃᕐᖕᓂᖓ ᐰᓕ, 
6ᑖᑦᓱᒪ ᐃᕐᖕᓂᖓ ᐲ-ᕋ, ᑖᓐᓇ ᑎᓪᒐᑦ-ᐱᓪᓂᓯᕆᐅᑉ ᐊᓯᕆᐊᑉ ᐊᖓᔪᖅᑳᖅᔪᐊᖓᑕ ᑎᒍᓪᓗᓂᐅᒃ ᐊᐅᓪᓚᐅᑎᓚᐅᖅᑕᖓ; ᑖᓐᓇ ᓯᕗᓕᖅᑎᐅᓚᐅᖅᑐᑦ ᕉᐱᓁᑎᓄᑦ.
7ᖃᑕᓐᖑᑎᖏᑦ ᐃᓚᒌᑎᒍᑦ ᑭᖑᕚᕇᒃᐸᓪᓕᐊᓂᖏᑦ ᑎᑎᕋᖅᑕᐅᓯᒪᔪᑦ ᓇᓗᓁᖅᑕᐅᓯᒪᕗᑦ: ᐊᖓᔪᖅᑳᖓᑦ ᔨ-ᐂᓕ, ᔭᑲᕅᐊᓗ. 
8ᐲᓚ ᐂᔭᔨᐅᑉ ᐃᕐᖕᓂᖓ, ᑖᑦᓱᒪ ᐃᕐᖕᓂᖓ ᓰᒪ, ᑖᑦᓱᒪ ᐃᕐᖕᓂᖓ ᔪᐃᓕ, ᓄᓇᖃᓚᐅᖅᑐᖅ ᐊᕈᐃᕆᒥ, ᓂᐴ ᐰᓕ-ᒥᐅᓂᒧᓪᓗ ᑎᑭᓪᓗᒍ. 
9ᓯᕿᓂᐅᑉ ᓄᐃᕕᐊᑕ ᓇᓛᓂ ᓄᓇᖃᓚᐅᖅᐳᑦ ᓱᓇᖃᔪᐃᑑᑉ ᑭᒡᓕᖓᓄᑦ ᑰᑉ ᐃᕗᕅᑎᐅᑉ ᓇᓛᓃᑦᑐᒧᑦ, ᐆᒪᔪᖁᑎᖏᑦ ᐅᓄᖅᓯᓗᐊᓚᐅᕐᖕᒪᑕ ᒋᓕᐊᑏᑦ ᓄᓇᖓᓂ.
10ᓴᐅᓕ ᐃᓅᑎᓪᓗᒍ ᐅᓇᑕᓚᐅᖅᐳᑦ ᕼᐊᒐᕅᑎᓂᒃ, ᑖᒃᑯᓄᖓᓕ ᓵᓚᐅᒐᒥᒃ; ᑐᐱᕐᖕᒥᐅᑕᐅᓕᓚᐅᖅᐳᑦ ᓇᓂᑐᐃᓐᓇᖅ ᒋᓕᐊᑎᐅᑉ ᖃᓂᒋᔮᓂ ᓯᕿᓂᐅᑉ ᓄᐃᕕᐊᓃᑦᑐᒥ.
11ᒑᑦ ᑭᖑᕚᖏᑦ ᓄᓇᖃᓚᐅᖅᐳᑦ ᐹᓴᓂᐅᑉ ᓄᓇᖓᓂ ᓴᓕᑲᒧᑦ ᑎᑭᓪᓗᑎᒃ. 
12ᔪᐃᓕ ᐊᖓᔪᖅᑳᕆᔭᐅᕗᖅ, ᑐᖓᓕᐊ ᓴᕚᒻ, ᔭᓁ ᓴᕚᑎᓗ ᓄᓇᖃᖅᑎᓪᓗᒋᒃ ᐹᓴᓂᒥ. 
13ᖃᑕᓐᖑᑎᖏᓪᓗ ᐊᑖᑕᖓᑕ ᐃᓚᖏᓐᓂᑦ ᐅᑯᐊᖑᕗᑦ: ᒤᑯ, ᒥᓱᓚᒻ, ᓰᐸ, ᔫᕅ, ᔧᑲᓐ, ᔨᐊ, ᐄᐸᕆᓗ, 7-ᐅᕗᑦ ᑲᑎᑦᓱᑎᒃ. 
14ᐅᑯᐊ ᐊᐱᕼᐂᓕᐅᑉ ᕿᑐᕐᖓᕆᕔᑦ; ᑖᑦᓱᒪ ᐃᕐᖕᓂᖓ ᕼᐅᕆ, ᑖᑦᓱᒪ ᐃᕐᖕᓂᖓ ᔭᕈᐊ, ᑖᑦᓱᒪ ᐃᕐᖕᓂᖓ ᒋᓕᐊᑎ, ᑖᑦᓱᒪ ᐃᕐᖕᓂᖓ ᒤᑯ, ᑖᑦᓱᒪ ᐃᕐᖕᓂᖓ ᔨᓯᓮ, ᑖᑦᓱᒪ ᐃᕐᖕᓂᖓ ᔭᑑ, ᑖᑦᓱᒪ ᐃᕐᖕᓂᖓ ᐳᔾ; 
15ᑖᑦᓱᒪ ᐃᕐᖕᓂᖓ ᐊᕼᐂ, ᑖᑦᓱᒪ ᐃᕐᖕᓂᖓ ᐊᑉᑍᓕ, ᑖᑦᓱᒪ ᐃᕐᖕᓂᖓ ᒍᓂ, ᑖᓐᓇ ᐊᖓᔪᖅᑳᖑᓚᐅᖅᐳᖅ ᐊᑖᑕᖓᑕ ᐃᓚᖏᓐᓄᑦ; 
16ᑖᒃᑯᐊ ᓄᓇᖃᓚᐅᖅᐳᑦ ᒋᓕᐊᑎᒥ, ᐹᓴᓂᒥ ᓄᓇᓕᖏᓐᓂᓗ, ᓵᕋᓐᓗ ᓄᓇᓕᒫᖓᓂ ᓂᕿᒃᓴᓕᖕᒥ ᓄᓇᖁᑎᖓᑕ ᑭᒡᓕᖓᓄᑦ. 
17ᑖᒃᑯᐊᓕᒫᑦ ᐃᓚᒌᑦ ᑎᑎᕋᖅᑕᐅᓯᒪᕗᑦ ᔫᑕᒻ ᐊᖓᔪᖅᑳᖅᔪᐊᖑᑎᓪᓗᒍ ᔫᑕᒥ, ᔨᕈᐳᐊᒻᓗ ᐊᖓᔪᖅᑳᖅᔪᐊᖑᑎᓪᓗᒍ ᐄᓴᕅᓕᒥ.
18ᕉᐱᓂᐅᑉ ᑭᖑᕚᖏᑦ, ᒑᑎᐅᓪᓗ ᑭᖑᕚᖏᑦ, ᒫᓇᓯᐅᓪᓗ ᑭᖑᕚᖏᑕ ᐊᕝᕙᖏᑦ ᐊᔪᖏᑦᑐᖅᔪᐊᖁᑎᖃᓚᐅᖅᐳᑦ, ᐅᓇᑕᕈᓐᓇᑦᓯᐊᖅᑐᓂᒃ, ᓴᐴᓗᑕᓕᔭᖅᑐᓂᒃ, ᓴᕕᒡᔪᐊᓕᔭᖅᑐᓂᒡᓗ, ᐱᑎᒃᓯᒧᓪᓗ ᐊᔪᖏᑦᑐᓂᒃ, ᐅᓇᑕᕐᖕᓂᕐᖕᒥᒃ ᖃᐅᔨᒪᑦᓯᐊᖅᑐᓂᒃ, 44,760-ᓂᒃ, ᐊᑐᐃᓐᓇᐅᑦᓯᐊᖅᑐᓂᒃ. 
19ᐅᓇᑕᕆᐊᓚᐅᖅᐳᖅ ᕼᐊᒐᕅᑎᓂᒃ, ᔨᑖᕆᓂᒃ, ᓇᐱᔅᓂᒃ ᓅᑕᑉᓂᒡᓗ; 
20ᐃᑲᔪᖅᑕᐅᓪᓗᑎᒃ, ᕼᐊᒐᕅᑎᒥᐅᑉ ᓵᓚᐅᕗᑦ ᑖᒃᑯᓄᖓ, ᑖᒃᑯᐊ ᒎᑎᒧᑦ ᑐᒃᓯᐊᓚᐅᕐᖕᒪᑕ ᐅᓇᑕᖅᓱᑎᒃ, ᑐᒃᓯᐊᕐᖕᓂᖏᑦ ᑐᓴᓚᐅᖅᐰᑦ, ᑖᑦᓱᒥᖓ ᑕᑎᖃᕐᖕᒪᑕ. 
21ᐆᒪᔪᖁᑎᖏᑦ ᐊᐅᓪᓚᐅᑎᕔᑦ: 50,000-ᑦ ᑳᒥᓖᑦ, 250,000-ᑦ ᓰᐲᑦ, 2,000-ᑦ ᓯᐅᑎᖅᑯᖅᑐᔪᑦ, 100,000-ᓪᓗ ᐊᖑᑎᑦ ᑐᖁᓚᐅᓐᖏᑕᖏᑦ ᐱᖃᓯᐅᑎᓪᓗᒋᑦ. 
22ᐅᓄᖅᑐᑦ ᑐᖁᑕᐅᓚᐅᖅᐳᑦ, ᐅᓇᑕᕐᖕᓂᖅ ᒎᑎᐅᑉ ᐅᓇᑕᕐᖕᓂᕆᓚᐅᕐᖕᒪᒍ. ᓄᓇᖅᑲᓕᓚᐅᖅᐳᓪᓗ ᓄᓇᕕᓂᖏᓐᓂ ᐊᐅᓪᓚᐅᑦᔭᐅᓂᖏᓐᓄᑦ ᑎᑭᓪᓗᑎᒃ.
23ᒫᓇᓯᐅᑉ ᑭᖑᕚᖏᑕ ᐊᕝᕙᖏᑦ ᓄᓇᖃᓚᐅᖅᐳᑦ ᓄᓇᒥ; ᐅᓄᖅᓯᕙᓪᓕᐊᒻᒪᕆᓚᐅᖅᐳᑦ ᐹᓴᓂᒥᑦ ᐰᓕ-ᕼᐊᕐᒪᓐᒧᑦ ᑎᑭᓪᓗᒍ, ᓯᓂᐊᕐᒧᑦ, ᖃᖅᑲᒧᓪᓗ ᕼᐅᕐᒪᒧᑦ. 
24ᐅᑯᐊ ᐊᖓᔪᖅᑳᕆᔭᐅᕗᑦ ᐊᑖᑕᖓᑕ ᐃᓚᖏᓐᓄᑦ: ᐃᐱᕆ, ᐃᓮ, ᐃᓔᐅᓪ, ᐊᔭᕆ-ᐃᐅᓪ, ᔨᕆᒤᐊ, ᕼᐅᑕᕕᐊ, ᔭᑎᐅᓗ, ᑖᒃᑯᐊ ᐊᔪᖏᑦᑐᖅᔪᐊᖑᓪᓗᑎᒃ ᐅᓇᑕᕈᓐᓇᑦᓯᐊᓚᐅᖅᐳᑦ, ᐊᔪᖏᑦᑐᖁᑎᒋᔭᐅᓪᓗᑎᒡᓗ, ᐊᖓᔪᖅᑳᕆᔭᐅᓪᓗᑎᒃ ᐊᑖᑕᖓᑕ ᐃᓚᖏᓐᓄᑦ.
25ᐱᐅᖏᑦᑐᓕᓚᐅᖅᐳᓪᓕ ᓯᕗᓕᖏᑕ ᒎᑎᖓᓄᑦ, ᐊᓯᓐᓂᐊᓚᐅᕐᖕᒪᑕ ᓄᓇᓖᑦ ᒎᑎᓐᖑᐊᖏᓐᓄᑦ, ᒎᑎᐅᑉ ᐊᓯᕈᓚᐅᖅᑕᖏᓐᓄᑦ ᓯᕗᓂᖓᓂ. 
26ᑕᕝᕙ ᐄᓴᕅᓕᐅᑉ ᒎᑎᖓᑕ ᐊᓯᕆᐊᑉ ᐊᖓᔪᖅᑳᖅᔪᐊᖓᑕ ᐴᓕᐅᑉ ᐊᓂᕐᖕᓂᖓ ᐊᐅᓚᑎᓕᖅᐹ, ᑖᓐᓇ ᑍᔭᐅᕙᖕᒥᔪᖅ ᑎᓪᒐᑦ-ᐱᓪᓂᓯᕆᒥᒃ ᐊᓯᕆᐊᑉ ᐊᖓᔪᖅᑳᖅᔪᐊᖓᓂᒃ, ᑖᑦᓱᒪ ᐊᐅᓪᓚᐅᑎᓚᐅᖅᐰᑦ, ᑖᒃᑯᐊ ᕉᐱᓂᒥᐅᑦ, ᒑᑎᒥᐅᑦ, ᒫᓇᓯᐅᓪᓗ ᑭᖑᕚᖏᑕ ᐊᕝᕙᖏᑦ, ᕼᐋᓚᒧᐊᕈᑎᓪᓗᒋᑦ, ᕼᐂᐸᒧᑦ, ᕼᐊᕋᒧᑦ, ᒎᔭᓂᐅᓪᓗ ᑰᖓᓄᑦ, ᑍᑲᓂᒥᐅᖑᓕᖅᐳᓪᓗ ᐅᓪᓗᒥᒧᑦ ᑎᑭᓪᓗᑎᒃ.
