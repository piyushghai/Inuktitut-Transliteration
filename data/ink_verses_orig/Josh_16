1ᔫᓯᐱᐅᑉ ᑭᖑᕚᖏᓐᓄᑦ ᓇᓚᐅᑦᑖᕈᑎᒃᑯᑦ ᑐᓂᔭᐅᓚᐅᖅᑐᖅ ᐱᒋᐊᕐᖕᓂᖃᖅᐳᖅ ᔪᐊᕐᑕᓂᐅᑉ ᑰᖓᑕ ᖃᓂᒋᔮᓂᑦ ᔨᕆᑯᒥᑦ, ᐃᒥᖅᑕᖅᕖᑦ ᔨᕆᑰᑉ ᓯᕿᓂᖓᑕ ᓄᐃᕕᐊᓃᑦᑐᒥᑦ ᐃᓄᖃᔪᐃᑦᑐᒧᑦ ᑎᑭᓪᓗᒍ, ᔨᕆᑯᒥᑦ ᑕᑉᐸᐅᖓ ᖃᖅᑲᔮᓄᑦ ᑎᑭᐅᒪᓪᓗᓂ ᐱᑎᓕᒧᑦ. 
2ᐱᑎᓕᒥᑦ ᐱᒋᐊᖅᓗᒍ ᑎᑭᐅᒪᕗᖅ ᓚᔾᒧᑦ, ᑲᔪᓯᓪᓗᓂᓗ ᐊᑕᕉᔅ ᖄᖏᖅᓗᒍ, ᐊᑬᑎᐅᑉ ᓄᓇᖓᑕ ᑭᒡᓕᖓᓄᑦ. 
3ᑕᕝᕙᓐᖓᓪᓗ ᑲᔪᓯᓪᓗᓂ ᓴᐅᒥᖕᒧᑦ ᔭᑉᓕᑍᑎᒥᐅᑦ ᓄᓇᖓᓄᑦ, ᑎᑭᐅᒪᓪᓗᓂ ᐱᑦ-ᕼᐅᕋᓐᒧᑦ, ᑍᑲᓐᖓᓪᓗ ᑲᔪᓯᕗᖅ ᒋᔨᕆᒧᑦ, ᒥᑎᑎᕇᓂᐊᑉ ᑕᕆᐅᖓᓄᑦ ᐃᓱᖃᖅᓗᓂ.
4ᔫᓯᐱᐅᑉ ᑭᖑᕚᖏᑦ, ᐃᕗᕅᑎᐅᓪᓗ ᒫᓇᓯᐅᓪᓗ ᑭᖑᕚᖏᑦ, ᓄᓇᑖᖅᐳᑦ ᑖᒃᑯᓂᖓ ᑭᖑᕐᖑᑎᓕᖅᓗᒍ.
5ᐃᕗᕅᑎᒥᐅᑦ ᓄᓇᑖᓚᐅᖅᐳᑦ ᐅᑯᓂᖓ: ᓄᓇᖁᑎᖓ ᑭᒡᓕᖃᖅᐳᖅ ᐊᑕᕉᑎ-ᐊᑕᕆᒧᑦ ᓯᕿᓂᐅᑉ ᓄᐃᕕᐊᑕ ᓇᓛᓄᑦ ᖁᑦᑎᖕᓂᖅᓴᒧᑦ ᐱᑦ-ᕼᐅᕋᓐᒧᑦ. 
6ᑍᑲᓐᖓᓪᓗ ᒥᑎᑎᕇᓂᐊᑉ ᑕᕆᐅᖓᓄᑦ ᑎᑭᓪᓗᓂ; ᒥᒃ-ᒥᑖᔅᒧᑦ ᐅᓐᓄᐊᓪᓗᐊᒦᑦᑐᒧᑦ, ᑍᑲᓐᖓᓪᓗ ᓯᕿᓂᐅᑉ ᓄᐃᕕᐊᓄᑦ ᓄᓇᖁᑎᖓ ᑭᒡᓕᖃᖅᐳᖅ ᓴᖑᖓᓪᓗᓂ ᑖᓇᑦ-ᓮᓗᐊᑉ ᓇᓛᓄᑦ; ᖄᖏᖅᓗᒍᓗ ᑖᓐᓇ ᓯᕿᓂᐅᑉ ᓄᐃᕕᐊᓄᑦ ᑎᑭᐅᒪᕗᖅ ᔭ-ᓄᐊᒧᑦ. 
7ᔭ-ᓄᐊᒥᑦ ᑕᐅᓄᖓ ᐊᑕᕌᔅᒧᑦ ᓈᕋᒧᓪᓗ, ᓵᓐᖓᓪᓗᓂ ᔨᕆᑯᒧᑦ, ᐃᓱᖃᖅᓗᓂ ᔪᐊᕐᑕᓂᐅᑉ ᑰᖓᓄᑦ. 
8ᑕᐳᐊᒥᑦ ᐱᒋᐊᖅᓗᒍ ᓄᓇᐅᑉ ᑭᒡᓕᖓ ᓯᕿᓂᐅᑉ ᓂᐱᕕᐊᓄᑦ ᑲᓇᐅᑉ ᑰᖓᓄᑦ ᑎᑭᐅᒪᕗᖅ, ᐃᓱᖃᖅᓗᓂ ᒥᑎᑎᕇᓂᐊᑉ ᑕᕆᐅᖓᓄᑦ, ᑖᒃᑯᐊ ᑕᕝᕙ ᓄᓁᑦ ᐃᕗᕅᑎᐅᑉ ᑭᖑᕚᖏᓐᓄᑦ ᑐᓂᔭᐅᓚᐅᖅᑐᑦ ᑭᖑᕐᖑᑎᔭᐅᖁᓪᓗᒋᑦ. 
9ᐃᕗᕅᑎᐅᑉ ᑭᖑᕚᖏᑦ ᓄᓇᖁᑎᑖᒃᑲᓐᓂᓚᐅᖅᐳᑦ ᓄᓇᓕᖕᓂᒃ ᐊᓯᖏᓐᓂᒃ ᒫᓇᓯᐅᑉ ᓄᓇᖁᑎᖓᓃᓚᐅᖅᑐᓂᒃ, ᐃᒡᓗᒐᓮᓪᓗ ᓄᓇᓕᖁᑎᖏᓪᓗ ᐊᑕᖏᖅᓗᒋᑦ. 
10ᑬᓇᓂᒥᐅᓂᒡᓕ ᓯᖏᑦᓯᓚᐅᓐᖏᓚᑦ ᓄᓇᖃᖅᑐᓂᒃ ᒋᔨᕆᒥ; ᑍᒤᒻᒪᑦ ᑬᓇᓂᒥᐅᑦ ᓄᓇᖃᖃᑕᐅᕗᑦ ᐃᕗᕅᑎᒥᐅᓄᑦ ᓱᓕ ᐅᓪᓗᒥᒧᑦ, ᓯᐊᓛᖑᓕᓚᐅᖅᐳᓪᓕ ᐃᖅᑲᓁᔭᖅᑎᑕᐅᓪᓗᑎᒃ ᐊᑭᓕᖅᓱᖅᑕᐅᓇᑎᒃ.
