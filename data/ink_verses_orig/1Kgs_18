1ᑕᒪᑐᒪ ᑭᖑᕐᖓᒍᑦ ᐅᓪᓗᐃᑦ ᐅᓄᖅᑐᑦ ᐊᓂᒍᖅᑎᓪᓗᒋᑦ ᐊᑕᓂᐅᑉ ᐅᖃᐅᓯᖓ ᑎᑭᑉᐳᖅ ᐃᓔᑦᔭᒧᑦ, ᐊᕐᕌᒍᐃᑦ ᐱᖓᔪᐊᓐᓂ, ᐅᖃᖅᓗᓂ, “ᐂᓕᕆᑦ, ᐂᕼᐊᑉᒧᑦ ᐅᐸᒍᑎᓗᑎᑦ; ᓯᓚᓗᒃᑎᑦᓯᓂᐊᓕᕋᒪ ᓄᓇᒧᑦ.” 
2ᑕᕝᕙ ᐃᓔᑦᔭ ᐂᓕᖅᐳᖅ ᐅᐸᒍᑎᓪᓗᓂ ᐂᕼᐊᑉᒧᑦ.
3ᐂᕼᐊᐱᐅᑉ ᐅᐸᑍᐊ ᕾᖁᕚ, ᑲᒪᔨᐅᔪᖅ ᐃᒡᓗᖓᓂᒃ. (ᑖᓐᓇ ᐅᐸᑍᐊ ᑲᒪᑦᓯᐊᓪᓚᕆᒃᑑᕗᖅ ᐊᑕᓂᕐᖕᒥᒃ; 
4ᔨᔨᐱᐅᓪ ᑐᖁᕅᑎᓪᓗᒍ ᐊᑕᓂᐅᑉ ᐅᖃᖅᑎᖏᓐᓂᒃ, ᐅᐸᑍᐊ ᑎᒍᓯᓚᐅᖅᐳᖅ ᐅᖃᖅᑎᖏᓐᓂᒃ 100-ᓂᒃ ᐃᔨᖅᑎᓪᓗᒋᓪᓗ 50-ᐅᓈᖅᑎᖅᓗᒋᑦ ᕾᕈᓱᖕᒧᑦ, ᓂᕆᑎᖃᑦᑕᓚᐅᖅᐰᑦ ᓂᐅᖂᔭᒥ ᐃᒥᖅᑎᖃᑦᑕᖅᓗᒋᓪᓗ.) 
5ᐂᕼᐊᑉᓗ ᐅᖃᖅᐳᖅ ᐅᐸᑍᐊᒧᑦ, “ᐂᓕᕆᑦ ᓄᓇᒧᑦ ᕿᓂᕆᐊᖅᓗᑎᑦ ᓄᓇᐅᑉ ᐃᓗᐊᓂᑦ ᐃᒥᕐᖕᒥᒃ ᑰᓲᓕᒫᖕᓄᑦ ᓇᖅᓴᓕᒫᓄᓪᓗ, ᐃᒻᒪᖄ ᓇᓂᓯᖁᓪᓗᑕ ᐃᕕᒃᓱᒐᕐᖕᓂᒃ ᐱᐅᓕᓗᑎᒍᓗ ᕿᒻᒥᖅᔪᐊᑦ ᓯᐅᑎᖅᑯᖅᑐᔪᓪᓗ ᕿᒻᒥᖅᔪᐊᑦ ᕿᑐᕐᖓᖏᑕ ᓂᕿᒃᓴᖏᓐᓂᒃ ᐃᓅᔪᓐᓇᖁᓪᓗᒋᑦ, ᑐᖁᔨᐊᖃᖁᓇᑕ ᐆᒪᔪᖁᑎᑦᑎᓐᓂᒃ.” 
6ᐊᖏᖃᑎᒌᒃᓗᑎᒃ ᓄᓇᒥᒃ ᐊᕕᒃᐴᒃ ᕿᓂᕆᐊᖅᕕᒋᓂᐊᖅᑕᒥᖕᓂᒃ; ᐂᕼᐊᑉ ᐃᓄᑑᓪᓗᓂ ᐂᕗᖅ ᓄᓇᐅᑉ ᐊᓯᐊᓄᑦ, ᐅᐸᑍᐊᓗ ᓄᓇᐅᑉ ᐊᓯᐊᓄᑦ ᐃᓄᑑᓪᓗᓂ ᐂᖕᒥᑎᓪᓗᒍ.
7ᐅᐱᑍᐊᓗ ᐊᐅᓪᓚᓕᖅᑎᓪᓗᒍ, ᑕᑯᒋᑦ, ᐃᓔᑦᔭᐅᑉ ᑲᑎᕚ; ᐅᐸᑍᐊᐅᓪᓗ ᐃᓕᑕᕆᕚ, ᐹᒻᒪᒃᑎᖅᐳᖅᓗ ᒪᓂᖅᑲᒧᑦ, ᐅᖃᖅᓗᓂᓗ, “ᐃᓔᑦᔭᐅᕖᑦ ᐊᖓᔪᖅᑳᕋ?”
8ᐃᓔᑦᔭ ᑭᐅᕗᖅ, “ᑖᓐᓇᐅᕗᖓ, ᐂᓕᕆᑦ ᐊᖓᔪᖅᑳᑦ ᐅᖃᐅᑎᓗᒍ, ‘ᑕᑯᒋᑦ ᐃᓔᑦᔭ ᑕᒫᓃᑉᐳᖅ.’”
9ᐅᐱᑍᐊᐅᑉ ᐅᖃᐅᑎᕚ, “ᖃᓄᖅ ᐊᔪᖅᑐᓕᓚᐅᕋᒫ, ᐱᔩᑦ ᐂᑦᑑᑎᒋᓕᖅᐱᐅᒃ ᐂᕼᐊᑉᒧᑦ, ᐅᕙᓐᓂᒃ ᑐᖁᑦᓯᖁᓪᓗᒎ? 
10ᐊᑕᓂᖅ ᒎᑏᑦ ᐃᓅᖕᒪᑦ, ᓱᓕᓪᓗᖓ ᐅᖃᖅᐳᖓ ᐊᖓᔪᖅᑳᕋ ᑎᓕᓯᖃᑦᑕᓚᐅᖅᐳᖅ ᐃᓅᖃᑎᒌᒡᔪᐊᓄᑦ ᐊᑕᓂᐅᕕᖕᓄᓪᓗ ᕿᓂᖁᔨᓪᓗᓂ ᐃᓕᖕᓂᒃ; ᐅᖃᖅᐸᑕ, ‘ᑕᒫᓃᖏᑦᑐᖅ.’ ᐊᑕᓂᐅᕖᑦ ᓄᓇᖅᑲᑎᒌᓪᓗ ᑕᕝᕙ ᐊᖏᒻᒪᕆᒃᑎᖃᑦᑕᓚᐅᖅᐰᑦ ᓱᓕᓪᓗᑎᒃ ᐃᓕᖕᓂᒃ ᓇᓂᓯᖏᓪᓚᕆᖕᓂᖏᓐᓂᒃ. 
11ᒫᓐᓇᓕ ᐅᖃᖅᐳᑎᑦ, ‘ᐂᓕᕆᑦ, ᐊᖓᔪᖅᑳᑦ ᐅᖃᐅᑎᓗᒍ, “ᑕᑯᒋᑦ, ᐃᓔᑦᔭ ᑕᒫᓃᑉᐳᖅ.”’ 
12ᐃᓕᖕᓂᓪᓗ ᕿᒪᕉᑎᑐᐊᕈᒪ, ᐊᑕᓂᐅᑉ ᐊᓂᕐᖕᓂᖓᑕ ᐊᐅᓪᓚᕈᑎᓂᐊᖅᐹᑎᑦ ᓄᓇᒧᑦ ᖃᐅᔨᒪᓐᖏᑕᓐᓄᑦ; ᑕᕝᕙ, ᐅᖃᕆᐊᖅᑐᕈᒪ ᐂᕼᐊᑉᒧᑦ ᓇᓂᓐᖏᑐᐊᕈᓂᑎᑦ, ᑕᕝᕙ ᑐᖁᓐᓂᐊᖅᐹᖓ, ᑭᓯᐊᓂᓕ ᐅᕙᖓ ᐱᔩᑦ ᐊᑕᓂᕐᖕᒥᒃ ᑲᒪᑦᓯᐊᒻᒪᕆᒃᐳᖓ ᐅᕕᒃᑲᐅᓂᓐᓂᑦ. 
13ᑐᓴᓚᐅᓐᖏᓚᑏᑦ? ᐊᖓᔪᖅᑳᒃ ᖃᓄᐃᓕᐅᓚᐅᕐᖕᒪᖔᕐᖕᒪ ᔨᔨᐱᐅᓪ ᑐᖁᕅᑎᓪᓗᒍ ᐊᑕᓂᐅᑉ ᐅᖃᖅᑎᖏᓐᓂᒃ, ᐃᔨᖅᓯᓚᐅᕋᒪ ᐊᑕᓂᐅᑉ ᐅᖃᖅᑎᖏᓐᓂᒃ 100-ᓂᒃ, ᕾᕈᓱᖕᒧᐊᖅᑎᓚᐅᖅᐸᒃᑲ 50-ᐅᓈᖅᑎᖅᓗᒋᑦ, ᓂᕆᑎᓪᓗᒋᓪᓗ ᓂᐊᖂᔭᒥᒃ ᐃᒥᖅᑎᓪᓗᒋᓪᓗ. 
14ᒫᓐᓇᓗ ᐅᖃᐅᑎᓕᖅᐸᕐᖕᒪ, ᐂᓕᕆᑦ, ᐊᖓᔪᖅᑳᑦ ᐅᖃᐅᑎᓗᒍᒃ, ‘ᑕᑯᒋᑦ ᐃᓔᑦᔭ ᑕᒫᓃᑉᐳᖅ.’ ᑖᑦᓱᒪᓗ ᑐᖁᓐᓂᐊᖅᐹᖓ.”
15ᐃᓔᑦᔭᓗ ᐅᖃᖅᐳᖅ, “ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐃᓅᖕᒪᑦ, ᑖᓐᓇ ᐱᔨᑦᓯᖅᑕᕋ, ᐅᓪᓗᒥ ᓇᖕᒥᓂᖅ ᐂᑦᑑᑎᒋᓪᓚᕆᖕᓂᐊᖅᐳᖓ ᐂᕼᐊᐱᒧᑦ.”
16ᑕᕝᕙ ᐅᐸᑍᐊ ᐂᕗᖅ ᐂᕼᐊᑉᒧᑦ ᐅᖃᐅᑎᓪᓗᒍᓗ, ᐂᕼᐊᐱᓗ ᑕᕝᕙ ᐂᕗᖅ ᐃᓔᑦᔭᒧᑦ. 
17ᐂᕼᐊᐱᐅᑉ ᐃᓔᑦᔭ ᑕᑯᒐᒥᐅᒃ, ᐅᖃᐅᑎᕚ, “ᑖᓐᓇᐅᕖᑦ ᐄᓴᕅᓕᒥᐅᓂᒃ ᓈᒻᒪᖏᓕᐅᖅᑎᑦᓯᔨ?”
18ᐃᓔᑦᔭ ᑭᐅᕗᖅ, “ᐄᓴᕅᓕᒥᐅᑦ ᓈᒻᒪᖏᓕᐅᖅᑎᓐᖏᓚᒃᑲ; ᐃᕝᕕᖔᖅ, ᐊᑖᑍᓪᓗ ᓈᒻᒪᖏᓕᐅᖅᑎᑦᓯᕗᓯᒃ, ᐊᑕᓂᐅᑉ ᐱᖁᔭᖏᓐᓂᒃ ᕿᒤᓚᐅᕋᑦᓯᒃ ᒪᓕᓕᖅᓗᓯᒡᓗ ᐰᓕᓂᒃ. 
19ᒫᓐᓇᓕ ᑍᒤᒻᒪᑦ ᐄᓴᕅᓕᒥᐅᓕᒫᑦ ᑲᑎᓯᖁᓗᒋᑦ ᐅᕙᓐᓂᒃ ᑎᓕᓯᓕᕆᑦ ᖃᖅᑲᒧᑦ ᑳᕐᒥᐅᑉ ᖄᖓᓄᑦ, ᐰᓕᐅᓪᓗ ᐅᖃᖅᑎᖏᑦ 450-ᑦ, ᐊᓯᕋᐅᓪᓗ ᐅᖃᖅᑎᖏᑦ 400-ᑦ, ᓂᕆᕙᒃᑐᑦ ᔨᔨᐱᐊᓕᐅᑉ ᓂᕆᕕᖓᓂ ᕾᖃᑕᐅᓗᑎᒃ.”
20ᑕᕝᕙ ᐂᕼᐊᑉ ᑎᓕᓯᕗᖅ ᕾᖁᓪᓗᒋᑦ ᐄᓴᕅᓕᒥᐅᓕᒫᑦ, ᐅᖃᖅᑏᓪᓗ ᑲᑎᖁᕔᑦ ᖃᖅᑲᒧᑦ ᑳᕐᒥᐅᓪᒧᑦ. 
21ᐃᓔᑦᔭᐅᓪᓗ ᐃᓄᓕᒫᑦ ᖃᒡᓕᒋᐊᖅᓗᒋᑦ, ᐅᖃᐅᑎᕔᑦ, “ᖃᓄᖅ ᐊᑯᓂᐅᑎᒋᔪᖅ ᓇᓕᐊᖕᓄᕿᑕᖕᓂᐊᖅᐱᓰ ᒪᕐᕉᓕᖅᑭᖓᔪᒥᒃ ᐃᓱᒪᖃᖅᓗᓯ? ᐊᑕᓂᖅ ᒎᑎᐅᒃᐸᑦ, ᑖᓐᓇ ᒪᓕᒃᓯᐅᒃ; ᐰᓕᓕ ᒎᑎᐅᒃᐸᑦ ᑖᓐᓇ ᒪᓕᖕᓂᐊᖅᐸᓯ.” ᐃᓄᐃᓪᓗ ᑭᐅᔪᖃᓚᐅᓐᖏᓚᑦ ᐊᑕᐅᓯᕐᖕᒥᒡᓘᓐᓃᑦ. 
22ᑕᕝᕙ ᐃᓔᑦᔭᐅᑉ ᐃᓄᐃᑦ ᐅᖃᐅᑎᕔᑦ, “ᐅᕙᖓ, ᐅᕙᖓᑑᓪᓗᖓ ᐊᑕᓂᐅᑉ ᐅᖃᖅᑎᖏᓐᓂ ᐊᒥᐊᒃᑯᑑᕗᖓ; ᐰᓕᐅᓪᓕ ᐅᖃᖅᑎᖏᑦ 450-ᐅᕗᑦ. 
23ᑍᒤᒻᒪᑦ ᑐᓂᓯᔭᐅᓚᐅᖅᑕ ᐃᒻᒧᒃᓯᐅᒊᑦ ᐊᖑᓴᓪᓗᖏᖕᓂᒃ ᒪᕐᕉᖕᓂᒃ; ᐊᑐᓂᑦ ᓂᕈᐊᕐᖕᓂᐊᖅᐳᓯ ᓇᓪᓕᐊᓐᓃᓐᓂᐊᕐᖕᒪᖔᑦᓯ ᐃᒻᒧᒃᓯᐅᒐᐅᑉ ᐊᖑᓴᓪᓗᖓᓂᒃ, ᓱᕅᔭᖅᓗᒍ ᐃᓕᓗᒍᓗ ᕿᔪᐃᑦ ᖄᖓᓄᑦ, ᑭᓯᐊᓂ ᐃᑯᐊᓪᓚᖕᓂᐊᓐᖏᓚᓯ; ᐅᕙᖓᑦᑕᐅᖅ ᐃᒻᒧᒃᓯᐅᒐᐅᑉ ᐊᖑᓴᓪᓗᖓᑕ ᐂᑉᐸᖓᓂᒃ ᐊᑐᐃᓐᓇᕈᐃᓂᐊᖅᐳᖓ ᐃᓕᓗᒍᓗ ᕿᔪᐃᑦ ᖄᖓᓄᑦ, ᐃᑯᐊᓪᓚᖕᓂᐊᖏᓐᓂᕙᕋ. 
24ᒎᑎᑦᓯᓗ ᐊᑎᖓᓄᑦ ᑐᒃᓯᐊᕐᖕᓂᐊᖅᐳᓯ ᐅᕙᖓᓗ ᐊᑕᓂᐅᑉ ᐊᑎᖓᓄᑦ ᑐᒃᓯᐊᕐᖕᓂᐊᕆᕗᖓ; ᑖᓐᓇ ᒎᑎ ᑭᐅᓗᓂ ᐃᑯᒪᒥᒃ ᐃᑭᑎᑦᓯᔪᖅ, ᑖᓐᓇ ᒎᑎᐅᓂᐊᖅᐳᖅ.”
25ᐃᓔᑦᔭᐅᑉ ᐰᓕᐅᑉ ᐅᖃᖅᑎᖏᑦ ᐅᖃᐅᑎᕔᑦ, “ᓂᕈᐊᕆᑦᓯ ᐃᒻᒧᒃᓯᐅᒐᐅᑉ ᐊᖑᓴᓪᓗᖓᓂᒃ ᐊᑕᐅᓯᕐᖕᒥᒃ ᓯᕗᓪᓕᐅᓪᓗᓯᓗ ᐅᐸᓗᖎᔭᓕᕆᑦᓯ, ᐅᓄᕋᑦᓯ; ᒎᑎᓯᓗ ᐊᑎᖓ ᑐᒃᓯᐊᖅᕕᒋᓗᒍ, ᑭᓯᐊᓂᓕ ᐃᑯᐊᓪᓚᖏᓪᓗᒍ.”
26ᑕᕝᕙ ᐃᒻᒧᒃᓯᐅᒐᐅᑉ ᐊᖑᓴᓪᓗᖓ ᐱᕚᑦ ᑐᓂᔭᐅᓯᒪᔪᖅ, ᐊᑐᐃᓐᓇᕈᖅᓗᒍᓗ, ᒎᑎᒥᖕᓄᓪᓗ ᐰᓕᒧᑦ ᑐᒃᓯᐊᓚᐅᖅᐳᑦ ᐊᑎᖓ ᑍᓪᓗᒍ ᐅᓪᓛᒥᑦ ᐅᓪᓘᑉ ᕿᑎᕋᓕᕐᖕᓂᖓᓄᑦ, ᐅᖃᖅᓗᑎᒃ, “ᐰᓖ, ᑐᓴᓚᐅᖅᑎᒍᑦ!” ᑭᓯᐊᓂᓕ ᓂᐱᖃᖅᑐᖃᓚᐅᓐᖏᓚᖅ, ᑭᐅᔪᖃᓚᐅᕋᓂᓗ. ᑖᓂᓯᖅᓗᑎᒃ ᑐᓂᕐᕈᓯᖅᕕᒃ ᓴᓇᓚᐅᖅᑕᑎᒃ ᑬᕙᓪᓚᖃᑦᑕᓚᐅᖅᐹᑦ.
27ᑍᒤᓕᐅᖅᑎᓪᓗᒋᑦ, ᐅᓪᓗᖅ ᕿᑎᕋᓕᕐᖕᒪᑦ, ᐃᓔᑦᔭᐅᑉ ᒥᑕᐅᑎᒋᓕᖅᐰᑦ ᐅᖃᐅᑎᓪᓗᒋᑦ, “ᕾᒐᓛᖅᓗᓯ ᓂᐱᖅᑯᖅᑐᒋᐊᓚᐅᕆᑦᓯ, ᒎᑎᐅᒃᐸᑦ; ᐃᒻᒪᖄ ᐊᓕᐊᓁᒍᓱᑐᐃᓐᓇᖅᐳᖅ, ᐊᓯᐊᓂᒡᓘᓐᓃᑦ ᐱᔭᒃᓴᖃᕐᖕᒪᑦ, ᐅᕝᕙᓗ ᐊᐅᓪᓚᖅᓯᒪᕗᖅ, ᐅᕝᕙᓘᓐᓃᑦ ᓯᓂᖕᒪᑦ ᑐᐹᖅᓴᖅᑕᐅᔭᕆᐊᖃᕐᖕᒪᑦ.” 
28ᓂᐱᖅᑯᖅᑐᓯᒋᐊᖅᐳᓪᓗ, ᐃᒻᒥᖕᓂᒡᓗ ᑭᓪᓕᐊᓪᓗᑎᒃ ᑍᒫᒃ ᐱᐅᓯᖃᕋᒥᒃ ᓴᕕᒡᔪᐊᓄᑦ ᓴᕕᑐᐃᓐᓇᓄᓪᓗ, ᐊᐅᓈᓕᓚᐅᖏᓐᓂᕐᖕᒥᖕᓂ. 
29ᐅᓪᓘᑉ ᕿᑎᕋᓕᕐᖕᓂᖓ ᐊᓂᒍᕐᖕᒪᑦ, ᓇᓚᐅᑦᑍᓇᓱᓚᐊᖅᐳᓪᓗ ᐅᓐᓄᖕᒧᑦ ᑐᓂᕐᕈᓯᖅᕕᒃᓴᒧᑦ ᑎᑭᓪᓗᑎᒃ, ᑭᓯᐊᓂᓕ ᓂᓪᓕᖅᑐᖃᓚᐅᓐᖏᓚᖅ; ᓇᓪᓕᐊᓐᓂᒡᓘᓐᓃᑦ ᑭᐅᔪᖃᓚᐅᕋᓂ, ᓂᐱᒥᒡᓘᓐᓃᑦ ᑐᓴᖅᓴᕈᖅᑐᖃᓚᐅᓐᖏᓚᖅ.
30ᑕᕝᕙ ᐃᓔᑦᔭᐅᑉ ᐃᓄᓕᒫᑦ ᐅᖃᐅᑎᕔᑦ, “ᕾᓗᓯ ᐅᕙᓐᓄᑦ ᖃᒡᓕᒋᐊᕆᑦᓯ.” ᑕᕝᕙ ᐃᓄᓕᒫᑦ ᑖᑦᓱᒧᖓ ᖃᒡᓕᒋᐊᖅᐳᑦ. ᐊᑕᓂᐅᓪᓗ ᑐᓂᕐᕈᓯᖅᕕᖓ ᐋᖅᑭᒃᓱᖅᐹ ᓱᕋᒃᑕᐅᓯᒪᖕᒪᑦ. 
31ᐃᓔᑦᔭ ᐅᔭᕋᖕᓂᒃ 12-ᓂᒃ ᑲᑎᖅᓱᐃᕗᖅ, ᔧᑰᑉ ᐃᕐᖕᓂᖏᑕ ᑭᖑᕚᖏᑕ ᐅᓄᕐᖕᓂᖏᑦ ᒪᓕᒡᓗᒋᑦ, ᐊᑕᓂᐅᑉ ᐅᖃᐅᓯᖏᑦ ᑖᑦᓱᒧᖓ ᑎᑭᓚᐅᖅᑐᑦ ᒪᓕᒡᓗᒋᑦ, ᐅᖃᖅᓗᓂ, “ᐄᓴᕅᓕᒥᒃ ᐊᑎᖃᖅᑐᒃᓴᐅᕗᑎᑦ.” 
32ᑖᒃᑯᓄᖓ ᐅᔭᕋᖕᓄᑦ ᑐᓂᕐᕈᓯᖅᕕᓕᐅᖅᐳᖅ ᐊᑕᓂᐅᑉ ᐊᑎᖓᓂ. ᑭᒡᓕᓕᒫᖓᓗ ᐃᑎᖅᓴᓕᐅᖅᐹ ᐃᒪᖃᖅᕕᒃᓴᒥᒃ, ᖃᓪᓗᑎᓄᑦ ᓯᑕᒪᓄᑦ ᓈᒻᒪᒃᑐᒥᒃ. 
33ᕿᔪᐃᓪᓗᑦ ᑐᓂᕐᕈᓯᖅᕕᐅᑉ ᖄᖓᓄᐊᖅᐰᑦ, ᐃᒻᒧᒃᓯᐅᒐᐅᑉ ᐊᖑᓴᓪᓗᖓ ᓱᕅᔭᖅᓗᒍ ᕿᔪᐃᑦ ᖄᖓᓄᐊᖅᐹ. ᐅᖃᖅᓗᓂᓗ, “ᐃᒥᖅᑕᐅᑏᑦ ᓯᑕᒪᑦ ᐃᒻᒥᖅᓗᒋᑦ, ᑐᓂᕐᕈᑎᒃᓮᑦ ᐃᑯᐊᓪᓚᒐᒃᓴᑦ ᑖᒃᑯᓄᖓ ᑯᕝᕕᕆᓯᐅᒃ, ᕿᔪᐃᓪᓗ.” 
34ᐅᖃᒃᑲᓐᓂᖅᐳᖅᓗ, “ᐊᑏᓗ ᑯᕝᕕᕆᓯᐅᒃ ᐂᑉᐸᖓᓂ,” ᑕᕝᕙ ᑯᕝᕕᕆᕔᑦ ᐂᑉᐸᖓᓂ. ᐅᖃᐅᑎᒃᑲᓐᓂᖅᐰᓪᓗ, “ᐊᑏᓗ ᑯᕝᕕᕆᓯᐅᒃ ᐱᖓᔪᐊᖓᓐᓂᒃ,” ᑯᕝᕕᕆᕔᓪᓗ ᐱᖓᔪᐊᖓᓐᓂᒃ. 
35ᐃᒥᖅᓗ ᑐᓂᕐᕈᓯᖅᕕᐅᑉ ᐊᕙᑖᓄᑦ ᑰᒃᐳᖅ, ᐃᑎᖅᓴᓕᐅᖅᓯᒪᔪᖅᓗ ᑕᑕᑕᐅᕗᖅ ᐃᒥᕐᖕᒧᑦ.
36ᑕᕝᕙᓂᓗ ᐅᓐᓄᒃᑯᑦ ᑐᓂᕐᕈᓯᓐᓂᖅ ᓇᓪᓕᐅᑎᖕᒪᑦ, ᐃᓔᑦᔭ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ ᖃᒡᓕᒋᐊᖅᓗᓂ ᐅᖃᖅᐳᖅ, “ᐊᑕᓃᖅ, ᐂᕝᕙᕋᕼᐋᒻ, ᐂᓴᑭᐅᓪᓗ, ᐄᓴᕅᓕᐅᓪᓗ ᒎᑎᖓ, ᐅᓪᓗᒥ ᖃᐅᔨᔭᐅᓕᕆᑦ ᐊᑕᓂᐅᒐᕕᑦ ᐄᓴᕅᓕᐅᑉ ᒎᑎᖓ, ᐅᕙᖓᓗ ᐱᔨᒋᒐᕕᖓ, ᑕᒪᒃᑯᐊᓗ ᐱᓇᓱᐊᖅᑕᒃᑲ ᐅᖃᐅᓯᕆᓯᒪᔭᒃᑯᑦ ᐱᓇᓱᐊᖃᑦᑕᕋᒃᑭᑦ. 
37ᑐᓴᓚᐅᓐᖓ, ᐊᑕᓃᖅ, ᑐᓴᓚᐅᓐᖓ, ᐅᑯᐊ ᐃᓄᐃᑦ ᖃᐅᔨᖁᓪᓗᒋᑦ ᐃᕝᕕᑦ ᐊᑕᓂᐅᒐᕕᑦ ᒎᑎ, ᐆᒻᒪᑎᖏᓪᓗ ᐅᑎᖅᑎᓪᓗᒋᑦ ᐃᓕᖕᓄᑦ.”
38ᑕᕝᕙ ᐊᑕᓂᐅᑉ ᐃᑯᒪᖁᑎᖓ ᐊᖅᑲᖅᐳᖅ, ᑐᓂᕐᕈᑏᓪᓗ ᐃᑯᐊᓚᑎᑕᒃᓴᖅ ᓄᖑᑉᐹ, ᕿᔪᐃᓪᓗ, ᐅᔭᕅᓪᓗ, ᐳᔪᕅᓪᓗ, ᐃᒥᖅᓗ ᓄᖑᑉᐹ ᐃᑎᖅᓴᒦᑦᑐᖅ. 
39ᐃᓄᓕᒫᓪᓗ ᑕᒪᑐᒥᖓ ᑕᑯᒐᒥᒃ, ᒪᓂᖅᑲᒧᑦ ᐹᒻᒪᒃᐳᑦ; ᐅᖃᖅᓗᑎᒡᓗ, “ᐊᑕᓂᖅ ᒎᑎᐅᕗᖅ! ᐊᑕᓂᖅ ᒎᑎᐅᕗ!”
40ᐃᓔᑦᔭᐅᓪᓗ ᐅᖃᐅᑎᕔᑦ, “ᐰᓕᐅᑉ ᐅᖃᖅᑎᖏᑦ ᑎᒍᓯᐅᒃ! ᐊᑕᐅᓯᕐᖕᒥᒡᓘᓐᓃᑦ ᕿᒫᓯᔪᖃᖁᓇᒍ!” ᑕᕝᕙ ᑎᒍᕔᑦ, ᐃᓔᑦᔭᐅᓪᓗ ᑭᓲᓂ ᑰᒐᓛᖓᓄᐊᕈᑎᕔᑦ, ᑕᕝᕙᓂᓗ ᑐᖁᓪᓗᒋᑦ.
41ᐃᓔᑦᔭᐅᓪᓗ ᐂᕼᐊᑉ ᐅᖃᐅᑎᕚ, “ᑕᑉᐸᐅᖓ ᐂᓕᕆᑦ, ᓂᕆᓗᑎᑦ ᐃᒥᓕᕆᑦ; ᓯᓚᓗᒡᔪᐊᖅ ᑐᓴᖅᓴᐅᓕᕐᖕᒪᑦ.” 
42ᑕᕝᕙ ᐂᕼᐊᑉ ᑕᑉᐸᐅᖓ ᐂᕗᖅ ᓂᕆᓪᓗᓂᓗ ᐃᒥᖅᐳᖅ. ᐃᓔᑦᔭᓗ ᑳᕐᒥᐅᑉ ᖄᖓᓄᐊᖅᐳᖅ; ᐸᒻᒪᒃᑎᖅᓗᓂᓗ ᒪᓂᖅᑲᒧᑦ, ᓂᐊᖁᓂ ᓰᖅᑯᒥᑕ ᐊᑯᓐᓂᖓᓄᐊᖅᓗᒍ. 
43ᐱᔨᓂᓗ ᐅᖃᐅᑎᕚ, “ᒫᓐᓇ ᑕᑉᐸᐅᖓ ᑕᑯᔭᖅᑐᕆᑦ, ᐃᒪᐅᑉ ᓇᓛᓄᑦ.”
44ᑭᖑᕐᖓᒍᓪᓗ, 7-ᖓᓐᓂ ᑕᑯᓂᐊᕐᖕᒥᒐᒥ, ᐅᖃᖅᐳᖅ, “ᑕᑯᒋᑦ, ᓄᕗᔭᑕᖃᓕᖅᐳᖅ ᐊᖑᑎᐅᑉ ᐊᒡᒐᖓᑎᑐᑦ ᐊᖏᑎᒋᔪᒥᒃ, ᐃᒫᓂᑦ ᓴᖅᑭᑦᑐᒥᑦ!” ᐃᓔᑦᔭᐅᑉ ᐅᖃᐅᑎᕚ, “ᑕᑉᐸᐅᖓ ᐂᓕᕆᑦ ᐂᕼᐊᑉ ᐅᖃᐅᑎᓗᒍ, ‘ᐅᓇᑕᐅᑏᑦ ᐊᒃᓴᓗᐊᓕᒃ ᐊᑐᐃᓐᓇᕈᖅᓗᒍ ᑕᐅᓄᖓ ᐂᓕᕆᑦ, ᓯᓚᓗᖕᒧᑦ ᓄᖅᑲᖅᑎᑕᐅᖁᓇᒃ.’”
45ᐊᑯᓂᐅᑎᓐᓇᒍᑦ ᓯᓚ ᑖᖅᓯᕗᖅ ᓄᕗᔭᓄᑦ ᐊᓄᕆᒧᓪᓗ, ᓯᓚᓗᒡᔪᐊᓕᖅᓗᓂᓗ. ᐂᕼᐊᑉᓗ ᐃᖏᕐᕋᓯᕗᖅ ᐂᓪᓗᓂᓗ ᔨᔭᕆᐅᓪᒧᑦ. 
46ᑕᕝᕙ ᐊᑕᓂᐅᑉ ᐊᔪᒐᖃᖏᓐᓂᖓ ᐃᓔᑦᔭᒧᐊᖅᐳᖅ; ᐊᓐᓄᕌᓂᓗ ᕿᑎᕉᑎᒥᓄᑦ ᕿᓚᒃᓗᒋᑦ ᐅᓪᓚᒃᓯᕗᖅ ᐂᕼᐊᑉ ᓯᕗᓂᖓᓂ ᔨᔭᕆᐅᓪᒧᓪᓗ ᑎᑭᖅᑳᖅᐳᖅ.
