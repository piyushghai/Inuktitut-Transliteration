1ᓴᐅᓕ ᐅᑎᕐᖕᒪᑦ ᐅᓇᑕᕆᐊᖅᓯᒪᓚᐅᖅᓗᓂ ᐱᓕᔅᑍᓂᒥᐅᓂᒃ, ᐅᖃᐅᑦᔭᐅᓕᖅᐳᖅ, “ᑕᑯᒋᑦ, ᑍᕕᑎ ᐃᓐ-ᒋᑎᐅᑉ ᐃᓄᖃᔪᐃᑦᑐᖓᓃᓕᖅᐳᖅ.” 
2ᑕᕝᕙ ᓴᐅᓕ ᐅᓇᑕᖅᑐᒃᓴᓂᒃ 3,000-ᓂᒃ ᓂᕈᐊᖅᑕᐅᓯᒪᔪᓂᒃ ᐃᓚᖃᖅᓗᓂ ᐄᓴᕅᓕᒥᐅᓂᒃ, ᕿᓂᕆᐊᓕᖅᐳᖅ ᑍᕕᑎᒥᒃ ᐃᓄᖁᑎᖏᓐᓂᒡᓗ ᕾᕈᓱᖕᓄᑦ ᓄᔪᐊᖅᑐᑦ ᒎᑦᓰᑦ ᐃᓂᒋᔭᖏᑕ ᖃᓂᒋᔮᓃᑦᑐᓄᑦ. 
3ᕾᕈᓱᖕᒧᐊᓚᐅᖅᐳᖅᓗ ᓰᐱᖃᐅᑎᒥᒃ ᐊᑎᓕᐅᑉ ᐊᖅᑯᑖᑕ ᓴᓂᐊᓃᑦᑐᒧᑦ, ᑕᕝᕙᓂ ᕾᕈᓱᒃᑕᖃᕐᖕᒪᑦ; ᑕᕝᕗᖓᓗ ᓴᐅᓕ ᐃᑎᖅᐳᖅ ᐊᓇᕆᐊᖅᑐᖅᓗᓂ. ᑍᕕᑎᓕ ᐃᓚᖏᓪᓗ ᐃᔨᖅᓯᒪᓚᐅᖅᐳᑦ ᐃᓗᐊᓂ, ᕾᕈᓲᑉ ᕿᓐᖑᐊᓃᑦᓱᑎᒃ. 
4ᑍᕕᑎᐅᓪᓗ ᐃᓄᖁᑎᖏᑦ ᐅᖃᖅᐳᑦ, “ᐅᓪᓗᖅ ᑕᕝᕙ ᐊᑕᓂᐅᑉ ᕾᑎᑉᐹ ᐅᖃᓚᐅᖅᑕᖓ ᐃᓕᖕᓄᑦ, ‘ᑕᑯᒋᑦ ᐊᑭᕋᑎᑦ ᐃᓕᖕᓄᑦ ᑐᓂᔪᒫᖅᐸᒃᑲ, ᐃᓱᒪᖅᓲᑎᒋᔪᒫᖅᐸᑎᓪᓗ ᖃᓄᐃᓕᐅᕈᒪᑐᐊᕈᕕᒋᑦ.’” ᑕᕝᕙ ᑍᕕᑎ ᒪᑭᑉᐳᖅ ᑎᖅᓕᐊᖅᓗᒍ ᐲᖅᓯᕗᖅ ᓴᐅᓕᐅᑉ ᐅᓕᒡᔪᐊᖓᑕ ᐃᓚᖓᓂᒃ. 
5ᑕᒪᑐᒪ ᑭᖑᕐᖓᒍᑦ ᑍᕕᑎ ᐆᒻᒪᑎᕈᖅᑕᐅᕗᖅ, ᐲᖅᓯᓚᐅᕋᒥ ᓴᐅᓕᐅᑉ ᐅᓕᒡᔪᐊᖓᑕ ᐃᓚᖓᓂᒃ. 
6ᐃᓄᖁᑎᒥᓄᓪᓗ ᐅᖃᖅᐳᖅ, “ᐊᑕᓂᐅᑉ ᐱᐅᖏᑦᑐᒥᒃ ᐱᓇᓱᐊᖅᑎᑦᑍᓕᓛᖓ ᐊᖓᔪᖅᑳᓐᓄᑦ, ᐊᑕᓂᐅᑉ ᐅᖅᓱᖅᑎᖅᓯᒪᔭᖓᓄᑦ, ᐊᒡᒐᒃᑲ ᑖᑦᓱᒥᖓ ᐊᒃᑐᐃᖁᓇᒋᑦ, ᐊᖓᔪᖅᑳᖅᔪᐊᖑᖕᒪᑦ ᐊᑕᓂᐅᑉ ᐅᖅᓱᖅᑎᖅᓯᒪᔭᖓ.” 
7ᑕᕝᕙ ᑍᕕᑎᐅᑉ ᐃᓄᖁᑎᓂᒃ ᓴᖑᑎᑉᐰᑦ ᐅᖃᐅᓯᕐᖕᓄᑦ ᑖᒃᑯᓄᖓ, ᑐᖁᑦᓯᖁᓇᒋᑦ ᓴᐅᓕᒥᒃ.
8ᑍᕕᑎᐅᓪᓗ ᒪᑭᓐᓇᒥ ᒪᓕᒃᓴᖅᐹ ᕾᕈᓱᖕᒥᑦ ᐊᓂᓪᓗᓂ ᓴᐅᓕ ᐅᖃᐅᑎᕚ, “ᐊᑕᓃᖅ ᐊᖓᔪᖅᑳᕋ!” ᓴᐅᓕᓗ ᑭᖑᒧᑦ ᑕᑯᓴᖅᐳᖅ, ᑍᕕᑎ ᐹᒻᒪᒃᐳᖅ ᓄᓇᒧᑦ ᒪᓂᖅᑲᒧᑦ, ᐅᑯᓪᓗᓂᓗ. 
9ᑍᕕᑎᐅᓪᓗ ᓴᐅᓕ ᐅᖃᐅᑎᕚ, “ᖃᓄᐃᒻᒪᑦ ᐃᓄᐃᑦ ᐅᖃᐅᓯᖏᓐᓂᒃ ᓈᓚᖃᑦᑕᖅᐲᑦ ᐅᖃᖅᑐᓂᒃ, ‘ᐃᓛ ᑍᕕᑎᐅᑉ ᕿᓂᖅᐹᑎᑦ ᑐᖁᑦᓱᒪᓪᓗᑎᑦ?’ 
10ᑕᑯᒋᑦ, ᐅᓪᓗᒥ ᐃᔨᖕᓄᑦ ᑕᑯᕗᑎᑦ ᐊᑕᓂᐅᑉ ᑐᓂᓚᐅᖅᐹᑎᑦ ᐊᒡᒐᓐᓄᑦ ᕾᕈᓲᑉ ᐃᓗᐊᓂ, ᐅᖃᐅᑦᔭᐅᓚᐅᖅᐳᖓ ᑐᖁᑕᐅᖁᔭᐅᓪᓗᑎᑦ, ᐅᕙᖓᓕ ᓴᐳᑎᓚᐅᖅᐸᒋᑦ, ᐅᖃᓚᐅᕋᒪ, ‘ᐊᒡᒐᓐᓄᑦ ᐱᓇᓱᐊᕐᖕᓂᐊᓐᖏᓚᖓ ᐊᑕᓂᓐᓄᑦ; ᑖᓐᓇ ᐊᑕᓂᐅᑉ ᐅᖅᓱᖅᑎᖅᓯᒪᖕᒪᒍ.’ 
11ᓱᓕᓗ ᐊᑕᑖᒃ, ᑕᑯᒋᑦ! ᐅᓕᒡᔪᐊᕕᑦ ᐃᓚᖓ ᑎᒍᒥᐊᖅᑕᕋ ᑕᑯᕕᐅᒃ; ᐅᓕᒡᔪᐊᕕᑦ ᓯᓇᖅᔪᐊ ᐅᑭᓚᐅᖅᐸᕋ, ᑐᖁᓐᓇᓱᓚᐅᓐᖏᓚᒋᓪᓗ, ᖃᐅᔨᒪᓕᕆᑦ ᑕᑯᓗᑎᓪᓗ ᐃᓕᖕᓂᒃ ᐊᑭᕋᖅᑐᖏᓐᓇᒪ, ᐊᔪᖅᑐᓕᓚᐅᕐᖕᓇᖓᓗ ᐃᓕᖕᓄᑦ, ᐃᕝᕕᓪᓕ ᐅᕙᓐᓂᒃ ᐱᓇᓱᐊᖅᐳᑎᑦ ᑐᖁᓐᓇᓱᐊᖅᓗᖓ. 
12ᐊᑕᓂᐅᑉ ᐃᖅᑲᖅᑐᖅᓕᑎᒍᒃ, ᐊᑕᓂᐅᓪᓗ ᐊᑭᓂᐊᖅᓕᖓ ᐃᕝᕕᑦ ᐱᓪᓗᑎᑦ; ᐊᒡᒐᓐᓄᓪᓕ ᐃᓕᖕᓄᑦ ᓵᓐᖓᓂᐊᓐᖏᓚᖓ. 
13ᐅᖃᐅᓯᖅᑕᖃᕐᖕᒪᑦ ᐅᖃᐅᓯᑐᖃᕐᖕᒥᒃ ᐃᒫᒃ, ‘ᐱᐅᖏᑦᑐᒥᑦ ᐱᒋᐊᖅᐳᖅ ᐱᐅᖏᑦᑐᓕᓂᖅ’; ᐊᒡᒐᒃᑲᓕ ᓵᓐᖓᓂᐊᓐᖏᓚᑦ ᐃᓕᖕᓄᑦ. 
14ᐄᓴᕅᓕᒥᐅᑦ ᐊᖓᔪᖅᑳᔪᐊᖓ ᑭᓇᒦᒃ ᕿᓂᕆᐊᖅᐸ? ᑭᓇᒦᒃ ᒪᓕᒃᐱᑦ? ᑐᖁᖓᔪᒦᒃ ᕿᒻᒥᒦᒃ! ᑯᒪᖕᒥᒡᓘᓐᓃᑦ! 
15ᑍᒤᒻᒪᑦ ᐊᑕᓂᖅ ᐃᖅᑲᖅᑐᐃᓕᖅᓕ, ᓇᓗᓁᖅᓯᓗᓂᓗ ᓇᓕᖅᐳᒃ ᐸᓯᔭᒃᓴᐅᖕᒪᖔᑦ, ᑕᑯᓕᖅᓕ ᐱᓂᐊᕐᖕᓂᑦᑎᓐᓂᒃ, ᖃᐅᔨᓴᖅᓗᖓ, ᐱᐅᓕᓗᖓᓗ ᐊᒡᒐᖕᓂᑦ.”
16ᑍᕕᑎ ᐅᖃᕇᕐᖕᒪᑦ ᓴᐅᓕᒧᑦ ᐅᖃᐅᓯᕐᖕᓂ ᑖᒃᑯᓂᖓ, ᓴᐅᓕ ᐅᖃᓕᖅᐳᖅ, “ᐃᕝᕕᓪᓚᕆᖏᓐᓈ, ᐃᕐᖕᓃᒃ ᑍᕕᑏ?” ᓴᐅᓕᓗ ᓂᐱᖅᑯᖅᑐᓪᓗᓂ ᕿᐊᓕᖅᐳᖅ. 
17ᑍᕕᑎᒧᓪᓗ ᐅᖃᖅᐳᖅ, “ᐃᓱᐊᖅᑐᓕᓂᖅᓴᐅᕗᑎᑦ ᐅᕙᓐᓂᑦ; ᐱᐅᔪᒥᒃ ᐊᑭᓕᖔᕋᕕᖓ; ᐅᕙᖓᓕ ᐱᐅᖏᑦᑐᒥᒃ ᐃᓕᖕᓄᑦ ᐱᓇᓱᐊᓚᐅᖅᑎᓪᓗᖓ. 
18ᐅᓪᓗᒥ ᓇᓗᓁᖅᓯᕗᑎᑦ ᐅᕙᓐᓄᑦ ᐱᓂᐊᑦᓯᐊᕐᖕᓂᕐᖕᓂᒃ, ᐊᑕᓂᐅᑉ ᐊᒡᒐᖕᓄᑦ ᑐᓂᒐᓗᐊᕐᖕᒪᖓ ᑐᖁᓚᐅᖏᓐᓇᕕᓐᖓ. 
19ᐊᖑᑎᐅᑉ ᐊᑭᕋᓂᒃ ᓇᓂᒍᓂᐅᒃ, ᐊᐅᓪᓚᖅᑎᒃᑲᔭᖅᐸᐅᒃ ᖃᓄᐃᓕᖏᓪᓗᓂᐅᒃ? ᐊᑕᓂᐅᑉ ᐊᑭᓕᖅᓕᑎᑦ ᐅᓪᓗᒥ ᐅᕙᓐᓄᑦ ᐱᑦᓯᐊᕐᖕᓂᕆᔧᑦ ᐱᓪᓗᒍ! 
20ᒫᓐᓇᓗ ᖃᐅᔨᕗᖓ, ᐄᓴᕅᓕᒥᐅᓄᑦ ᐊᖓᔪᖅᑳᖅᔪᐊᓐᖑᖅᑐᒃᓴᐅᒐᕕᑦ, ᐄᓴᕅᓕᒥᐅᓪᓗ ᐊᖓᔪᖅᑲᐅᕕᖓ ᑲᔪᓯᑎᑕᐅᓂᐊᖅᐳᖅ ᐊᐅᓚᑦᓯᓂᕐᖕᓄᑦ. 
21ᑍᒤᒻᒪᑦ ᐊᖏᖅᕕᒋᓐᖓ ᐊᑕᓂᐅᑉ ᐊᑎᖓᓂ ᐃᓚᒃᑲ ᐱᑦᓯᐊᖅᕕᒋᓗᒋᑦ ᑐᖁᑦᓱᒫᓐᖏᓚᑎᑦ, ᐊᑎᕋ ᐊᓯᕈᖅᑕᐅᖁᓇᒍ, ᐊᑖᑕᒪᓗ ᐃᒡᓗᒥᐅᖃᑎᖏᑦ.” 
22ᑍᕕᑎᓗ ᐊᖏᒻᒪᕆᒃᐳᖅ ᑕᒪᑐᒥᖓ ᓴᐅᓕᒧᑦ. ᑕᕝᕙ ᓴᐅᓕ ᐅᑎᓕᖅᐳᖅ ᐊᖏᕐᕋᒧᑦ; ᑍᕕᑎᓕ ᐃᓄᖁᑎᖏᓪᓗ ᐅᑎᕆᕗᑦ ᕾᕈᓱᖕᓄᑦ.
