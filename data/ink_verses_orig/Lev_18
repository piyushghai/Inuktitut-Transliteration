1ᐊᑕᓂᖅ ᒨᓯᓯᒧᑦ ᐅᖃᖅᐳᖅ, 
2“ᐄᓴᕅᓕᒥᐅᑦ ᐃᒫᒃ ᐅᖃᐅᑎᒃᑭᑦ, ‘ᐊᑕᓂᐅᕗᖓ ᒎᑎᓯ. 
3ᐃᑦᔨᑉᑎᒥᐅᑦ ᐱᐅᓯᖏᑦ ᒪᓕᖕᓂᐊᕋᓯᒋᒃ, ᑍᒃᑯᐊ ᓄᓇᖃᑎᒋᓚᐅᖅᑕᑦᓯ, ᑬᓇᓂᒥᐅᓪᓗ ᐱᐅᓯᖏᑦ ᒪᓕᖕᓂᐊᕋᓯᒋᒃ ᑍᒃᑯᐊ ᓄᓇᖓᓐᓄᑦ ᐱᑎᓐᓂᐊᕋᑦᓯ, ᐱᐅᓯᖏᓐᓂᒃ ᒪᓕᒃᓴᕐᖕᓂᐊᕋᓯ. 
4ᐱᖁᔭᒃᑲ ᓈᓚᒃᓯᒋᒃ ᒪᓕᒐᒃᓴᐅᖁᔭᒃᑲᓗ ᐅᑦᔨᕆᓯᒋᒃ, ᐊᑕᓂᐅᒐᒪ ᐃᓕᑦᓯ ᒎᑎᓯ. 
5ᒪᓕᒐᒃᓴᐅᖁᔭᒃᑲ ᐱᖁᔭᒃᑲᓗ ᐳᐃᒍᕐᖕᓂᐊᕐᖕᓇᒋᑦ, ᑖᒃᑯᓂᖓ ᓈᓚᒃᑐᖅ ᐃᓅᑦᔪᑎᖃᕐᖕᓂᐊᕐᖕᒪᑦ ᐅᕙᖓ ᐊᑕᓂᐅᒐᒪ.’
6ᓇᓪᓕᐊᑦ ᐃᓚᒥᓂᒃ ᓇᖕᒥᓂᕆᔭᒥᓂᒃ ᓄᓕᐊᕆᐊᖃᓐᖏᓚᖅ, ᓇᖕᒥᓂᖅ ᑲᓐᖑᓇᕐᖕᓂᕆᖕᒪᒋᑦ: ᐅᕙᖓ ᐊᑕᓂᐅᒐᒪ! 
7ᐊᑖᑕᕕᑦ ᑲᓐᖑᓇᕐᖕᓂᖓᓂᒃ ᐊᓈᓇᕕᓪᓘᓐᓃᑦ ᓴᖅᑭᑎᑦᓯᔪᒃᓴᐅᓐᖏᓚᑎᑦ. ᐊᓈᓇᒋᒐᕕᐅᒃ ᐊᓈᓇᕕᑦ ᑲᓐᖑᓇᕐᖕᓂᖓ ᓴᖅᑭᑎᑕᒃᓴᕆᓐᖏᓚᑦ. 
8ᐊᑖᑕᕕᑦ ᓄᓕᐊᖓᑕ ᑲᓐᖑᓇᕐᖕᓂᖏᓐᓂᒃ ᓴᖅᑭᑎᑦᓯᔪᒃᓴᐅᓐᖏᓚᑎᑦ; ᐊᑖᑕᕕᑦ ᑲᓐᖑᓇᕐᖕᓂᕆᖕᒪᒍ. 
9ᓇᔭᒃᐱᑦ ᑲᓐᖑᓇᕐᖕᓂᖏᓐᓂᒃ, ᐊᑖᑕᕕᑦ ᐸᓂᖓᓂᒃ, ᐊᓈᓇᕕᑦ ᐸᓂᖓᓂᒡᓘᓐᓃᑦ, ᐊᖏᕐᕋᑦᓯᓐᓂ ᐃᓅᔪᕕᓂᕐᖕᒥᒡᓘᓐᓃᑦ ᐊᓯᐊᓂᒡᓘᓐᓃᑦ, ᑲᓐᖑᓇᕐᖕᓂᖏᓐᓂᒃ ᓴᖅᑭᑎᑦᓯᔪᒃᓴᐅᓐᖏᓚᑎᑦ. 
10ᐃᕐᖕᓂᕕᑦ ᐸᓂᖓᑕ ᑲᓐᖑᓇᕐᖕᓂᖏᓐᓂᒃ, ᐸᓂᒃᐱᓪᓘᓐᓃᑦ ᐸᓂᖓᑕ ᑲᓐᖑᓇᕐᖕᓂᖏᓐᓂᒃ; ᓴᖅᑭᑎᑦᓯᔪᒃᓴᐅᓐᖏᓚᑎᑦ ᑖᒃᑯᐊ ᐃᕝᕕᑦ ᓇᖕᒥᓂᖅ ᑲᓐᖑᓇᕐᖕᓂᕆᒐᕕᒋᑦ. 
11ᐊᑖᑕᕕᑦ ᓄᓕᐊᖓᑕ ᐸᓂᖓᑕ ᑲᓐᖑᓇᕐᖕᓂᖓᓂᒃ, ᐊᑖᑕᕕᑦ ᐸᓂᒃᑖᕆᓯᒪᔭᖓᓂᒃ; ᓇᔭᒋᒐᕕᐅᒃ ᑖᑦᓱᒪ ᑲᓐᖑᓇᕐᖕᓂᖓᓂᒃ ᓴᖅᑭᑎᑦᓯᔪᒃᓴᐅᓐᖏᓚᑎᑦ. 
12ᐊᑖᑕᕕᑦ ᓇᔭᖓᑕ ᑲᓐᖑᓇᕐᖕᓂᖏᓐᓂᒃ ᓴᖅᑭᑎᑦᓯᔭᕆᐊᖃᓐᖏᓚᑎᑦ; ᐊᑖᑕᕕᑦ ᓇᖕᒥᓂᕆᓪᓗᓂᐅᒃ ᐃᓚᒋᖕᒪᒍ. 
13ᐊᓈᓇᕕᑦ ᓄᑲᖓᑕ ᐊᖓᔪᖓᑕᓘᓐᓃᑦ ᑲᓐᖑᓇᕐᖕᓂᖏᓐᓂᒃ ᓴᖅᑭᑎᑦᓯᔭᕆᐊᖃᓐᖏᓚᑎᑦ, ᐊᓈᓇᕕᑦ ᓇᖕᒥᓂᕆᓪᓗᓂᐅᒃ ᐃᓚᒋᖕᒪᒍ. 
14ᐊᑖᑕᕕᑦ ᓄᑲᖓᑕ ᐊᖓᔪᐊᑕᓘᓐᓃᑦ ᓄᓕᐊᖓᑕ ᑲᓐᖑᓇᕐᖕᓂᖏᓐᓂᒃ ᓴᖅᑭᑎᑦᓯᔭᐊᕆᐊᖃᓐᖏᓚᑎᑦ. ᑖᑦᓱᒪ ᑖᓐᓇ ᓄᓕᐊᕆᖕᒪᒍ; ᐃᕝᕕᓪᓗ ᓇᖕᒥᓂᕆᓪᓗᒍ. 
15ᐅᑯᐊᖅᐱᑦ ᑲᓐᖑᓇᕐᖕᓂᖏᓐᓂᒃ ᓴᖅᑭᑎᑦᓯᔭᕆᐊᖃᓐᖏᓚᑎᑦ, ᑖᓐᓇ ᐃᕐᖕᓂᖅᐱᑦ ᓄᓕᐊᕆᖕᒪᒍ, ᑖᑦᓱᒪ ᑲᓐᖑᓇᕐᖕᓂᖓ ᓴᖅᑭᑎᑕᒃᓴᕆᓐᖏᓚᑦ. 
16ᐊᖓᔪᕕᑦ ᓄᑲᖅᐱᓪᓘᓐᓃᑦ ᓄᓕᐊᖓᑕ ᑲᓐᖑᓇᕐᖕᓂᖏᓐᓂᒃ ᓴᖅᑭᑎᑦᓯᔭᐊᕆᐊᖃᓐᖏᓚᑎᑦ; ᓄᑲᖅᐱᑦ ᐊᖓᔪᕕᓪᓘᓐᓃᑦ ᑲᓐᖑᓇᕐᖕᓂᕆᖕᒪᒍ. 
17ᐊᕐᖕᓇᐅᑉ ᓄᓕᐊᖅᓯᒪᔭᕕᑦ ᐸᓂᖓᓂᒃ ᐃᕐᖑᑕᖓᓂᒡᓘᓐᓃᑦ ᓄᓕᐊᕆᐊᖃᓐᖏᓚᑎᑦ, ᑖᑦᓱᒪᓘᓐᓃᑦ ᐃᕐᖕᓂᖓᑕ ᐸᓂᖓᓂᒃ, ᐸᓂᖓᑕᓘᓐᓃᑦ ᐸᓂᖓᓂᒃ, ᑖᒃᑯᐊ ᓇᖕᒥᓂᕇᒃᓗᑎᒃ ᐃᓚᒌᖕᒪᑕ, ᑕᒪᓐᓇ ᐱᐅᖏᑦᑐᓕᓂᐅᖕᒪᑦ. 
18ᓄᓕᐊᕕᑦ ᓄᑲᖓᑕ ᐊᖓᔪᖓᑕᓘᓐᓃᑦ ᑲᓐᖑᓇᕐᖕᓂᖏᓐᓂᒃ ᓴᖅᑭᑎᑦᓯᔭᕆᐊᖃᓐᖏᓚᑎᑦ ᓄᓕᐊᑦ ᐃᓅᓂᖓᓂ.
19ᐊᕐᖕᓇᒥᒃ ᓄᓕᐊᕆᐊᖃᓐᖏᓚᑎᑦ ᑕᖅᑭᑕᒫᖅᓯᐅᑎᒥᒃ ᐊᐅᓈᖅᑎᓪᓗᒍ ᓴᓗᒤᑦᑑᖕᒪᑦ. 
20ᐃᓅᖃᑎᕕᑦ ᓄᓕᐊᖓᓂᒃ ᓄᓕᐊᕆᐊᖃᓐᖏᓚᑎᑦ, ᑍᒤᓕᐅᕈᕕᑦ ᐃᓕᖕᓂᒃ ᓇᕐᕈᓇᖅᓯᑎᓐᓇᕕᑦ ᑖᑦᓱᒥᖓᓗ. 
21ᕿᑐᕐᖓᕐᖕᓂᒃ ᑐᓂᕐᕈᑎᖃᕆᐊᖃᓐᖏᓚᑎᑦ ᒎᑎᓐᖑᐊᒧᑦ ᒧᓕᑭᒧᑦ, ᒎᑎᕕᑦ ᐊᑎᖓᓂᒃ ᓇᕐᕈᓇᖅᓯᑎᑦᓯᖁᓇᒃ, ᐅᕙᖓ ᐊᑕᓂᐅᒐᒪ. 
22ᐊᖑᒻᒥᒃ ᓄᓕᐊᕆᐊᖃᓐᖏᓚᑎᑦ ᐊᕐᖕᓇᒥᒃ ᓄᓕᐊᖅᑐᑎᑐᑦ; ᑕᒪᓐᓇ ᒎᑎᒧᑦ ᐱᐅᖏᑦᑐᐊᓘᖕᒪᑦ. 
23ᓂᖅᔪᑎᒥᒃ ᓄᓕᐊᕆᐊᖃᓐᖏᓚᑎᑦ ᐃᓕᖕᓂᒃ ᓇᕐᕈᓇᖅᓯᑎᓐᓂᐊᕋᕕᑦ. ᐊᕐᖕᓇᖅ ᐃᒻᒥᓂᒃ ᒪᓂᔭᕆᐊᖃᓐᖏᓚᖅ ᓂᖅᔪᑎᒧᑦ ᓄᓕᐊᖅᑕᐅᔪᒪᓗᓂ; ᑍᒤᑦᑐᖅ ᑕᒻᒪᕐᖕᓂᒻᒪᕆᐅᖕᒪᑦ.
24ᐃᓕᑦᓯᓐᓂᒃ ᐃᑦᔪᕐᖕᓇᖅᓯᑎᓐᓂᐊᕋᓯ ᓇᓪᓕᐊᓐᓂᒃ ᑖᒃᑯᓇᓐᖓᑦ ᐊᑐᕐᖕᓂᑦᓯᓐᓄᑦ. ᐃᓅᖃᑎᒌᒡᔪᐊᑦ ᐊᐅᓪᓚᖅᑎᓐᓂᐊᖅᑕᒃᑲ ᑎᑭᓐᓂᐊᖅᑕᓯ ᑍᒤᓕᐅᕐᖕᒪᑕ, ᐃᓕᖅᑯᓯᖏᓐᓄᑦ ᐃᑦᔪᕐᖕᓇᖅᓯᑎᑕᐅᖁᓇᓯ. 
25ᓄᓇᓘᓐᓃᑦ ᑕᒪᓐᓇ ᐃᑦᔪᕐᖕᓇᖅᓯᑎᑕᐅᓯᒪᖕᒪᑦ, ᑍᒤᒻᒪᑦ ᓱᒋᐊᖅᐸᕋ ᐊᔪᕐᖕᓃᑦ ᐱᓪᓗᒋᑦ, ᓄᓇᐅᓪᓗ ᐃᓄᓂ ᒥᕆᐊᖅᐰᑦ ᑕᒫᓐᖓᑦ. 
26ᐃᓕᑦᓯᓕ ᒪᓕᒐᒃᓴᐅᖁᔭᒃᑲ ᐱᖁᔭᒃᑲᓗ ᐃᖅᑲᐅᒤᓐᓇᖅᓯᒋᒃ. ᐄᓴᕅᓕᒥᐅᑦ ᐄᓴᕅᓕᐅᖏᑦᑐᓪᓗ ᓄᓇᖅᑲᑎᓯ ᑕᒪᒃᑯᓂᖓ ᐃᑦᔪᕐᖕᓇᖅᑐᓂᒃ ᐊᑐᖅᑍᓕᒋᑦᓯ. 
27ᐃᓄᐃᑦ ᓄᓇᖃᓚᐅᖅᑐᑦ ᑎᑭᑕᑦᓯᓐᓂ ᑕᒪᒃᑯᓂᖓ ᐱᐅᖏᑦᑐᐊᓗᖕᓂᒃ ᐃᓕᖅᑯᓯᖃᓚᐅᕐᖕᒪᑕ ᓄᓇ ᐃᑦᔪᕐᖕᓇᖅᓯᓚᐅᖅᐳᖅ. 
28ᐃᓕᑦᓯᑦᑕᐅᖅ ᓄᓇ ᑕᒪᓐᓇ ᐃᑦᔪᕐᖕᓇᖅᓯᑎᒃᑯᑦᓯᐅᒃ ᑍᒃᑯᑎᑐᓇᖅ ᐊᐅᓪᓚᖅᑎᑕᐅᔪᒫᕆᕗᓯ, ᑕᒫᓃᓚᐅᖅᑐᑦ ᐃᓅᖃᑎᒌᒡᔪᐊᑦ ᐊᐅᓪᓚᖅᑎᑕᐅᓚᐅᕐᖕᓂᖏᑎᑐᑦ. 
29ᓇᓪᓕᐊᑦ ᐱᐅᖏᑦᑐᐊᓗᖕᓂᒃ ᑕᒪᒃᑯᓂᖓ ᐊᑐᖅᑐᖅ, ᐊᕕᑕᐅᔭᕆᐊᖃᖅᐳᖅ ᐃᓅᖃᑎᖏᓐᓂᑦ.
30ᐊᑐᖁᔭᒃᑲ ᐃᖅᑲᐅᒪᑦᓯᐊᖅᓯᒋᒃ, ᑕᒫᓂᓗ ᓄᓇᖃᓚᐅᖅᑐᑦ ᐱᐅᓯᕆᓚᐅᖅᑕᖏᑦ ᑎᑭᓚᐅᖅᑎᓐᓇᓯ ᒪᓕᖕᓂᐊᕐᖕᓇᒋᑦ, ᑕᒪᒃᑯᓂᖓ ᐃᓕᑦᓯᓐᓂᒃ ᐃᑦᔪᕐᖕᓇᖅᓯᑎᓐᓂᐊᕋᓯ, ᐅᕙᖓ ᐊᑕᓂᐅᒐᒪ ᒎᑎᓯ!”
