1ᐊᑕᓂᐅᑉ ᐂᖏᓕᖓ ᒋᐅᓪᒐᐅᓪᒥ ᐱᓪᓗᓂ ᐴᑭᒻᒨᓚᐅᖅᐳᖅ ᐄᓴᕅᓕᒥᐅᓪᓗ ᐅᖃᐅᑎᓪᓗᒋᑦ, “ᐃᑦᔨᑉᑎᒥᑦ ᐊᐅᓪᓚᖅᑎᓚᐅᖅᐸᑦᓯ, ᐂᑎᓪᓗᓯᓗ ᓄᓇᒧᑦ ᓯᕗᓕᑦᓯᓐᓄᑦ ᐊᖏᕈᑎᒋᓚᐅᖅᑕᓐᓄᑦ, ᐅᖃᓚᐅᕋᒪ, ‘ᐊᖏᕈᑎᒋᓚᐅᖅᑕᕋ ᐃᓕᑦᓯᓐᓄᑦ ᓯᖁᒥᓐᓂᐊᓐᖏᓚᕋ. 
2ᐊᖏᖃᑎᒌᒍᑎᓕᐅᖅᑐᒃᓴᐅᓐᖏᓚᓯᓗ ᐃᓄᖕᓂᒃ ᑕᒫᓂ ᓄᓇᖃᖅᑐᓂᒃ. ᑐᓂᕐᕈᓯᖅᕕᖏᓪᓗ ᓯᖁᒥᑕᒃᓴᕆᕙᓯ.’ ᐅᖃᐅᓯᕆᓚᐅᖅᑕᓐᓂᒡᓕ ᐊᑐᖏᓐᓇᑦᓯ. ᓱᖕᒪᑦ ᑍᒤᓕᐅᖅᐱᓰ? 
3ᒫᓐᓇᓕ ᐅᖃᐅᑎᕙᑦᓯ ᑖᒃᑯᐊ ᐃᓄᐃᑦ ᐊᐅᓪᓚᖅᑎᓐᓂᐊᕈᓐᓃᖅᐸᒃᑲ ᓯᕗᓂᑦᓯᓐᓂ ᐊᑭᕋᖅᑐᖅᑎᒋᓂᐊᓕᕋᓯᐅᒃ ᒎᑎᓐᖑᐊᖏᓐᓂᓪᓗ ᐊᔪᓕᖅᑎᑕᐅᓗᓯ.” 
4ᐊᑕᓂᐅᑉ ᐂᖏᓕᖓᑕ ᑍᒫᒃ ᐅᖃᐅᑎᖕᒪᒋᑦ, ᐄᓴᕅᓕᒥᐅᑦ ᐃᓄᓕᒫᖏᑦ ᓂᐱᖅᑯᖅᑐᓪᓗᑎᒃ ᕿᐊᓚᐅᖅᐳᑦ. 
5ᑕᒪᓐᓇ ᐱᓪᓗᒍ ᑍᓐᓇ ᓇᔪᖅᑕᖓ ᑍᔭᐅᕗᖅ ᐴᑭᒻᒥᒃ ᑕᕝᕙᓂᓗ ᑐᓂᕐᕈᓯᖅᐳᑦ ᐊᑕᓂᕐᖕᒧᑦ.
6ᔮᓱᐊᑉ ᐄᓴᕅᓕᒥᐅᑦ ᐃᓄᖏᑦ ᐊᖏᕐᕋᖁᓕᖅᐰᑦ, ᐃᓘᓐᓇᑎᒡᓗ ᐂᓕᖅᐳᑦ ᓇᖕᒥᓂᖅ. ᓄᓇᖁᑎᑖᒥᖕᓄᑦ ᓄᓇᑖᕆᐊᖅᑐᓕᖅᓗᑎᒃ. 
7ᔮᓱᐊᑉ ᐃᓅᓂᓕᒫᖓᓂ, ᐄᓴᕅᓕᒥᐅᑦ ᐃᓄᖏᑦ ᐱᔨᑦᓯᓚᐅᖅᐳᑦ ᐊᑕᓂᕐᖕᒥᒃ, ᑐᖁᓂᖓᑕᓗ ᑭᖑᓂᖓᒍᑦ ᑲᔪᓯᑦᓯᐊᓚᐅᖅᐳᑦ ᐊᖓᔪᖅᑳᖏᑦ ᐃᓅᑎᓪᓗᒋᑦ ᑕᑯᓚᐅᖅᑐᑦ ᐊᑕᓂᐅᑉ ᐱᓂᐊᕐᖕᓂᕆᓚᐅᖅᑕᖏᓐᓂᒃ ᐄᓴᕅᓕᒥᐅᓂ. 
8ᔮᓱᐊᓕ ᓈᓂᐅᑉ ᐃᕐᖕᓂᖓ, ᐊᑕᓂᐅᑉ ᐱᔨᖓ ᑐᖁᓚᐅᖅᐳᖅ ᐊᕐᕌᒍᖃᓕᖅᓗᓂ 110-ᓂᒃ. 
9ᐃᓗᕕᖅᑕᐅᓪᓗᓂᓗ ᓄᓇᖁᑎᒥᓂ ᑎᒻᓇᑦ-ᕼᐃᕆᒃᒥ, ᓄᓇᒥ ᐃᕗᕅᒥ ᖃᖅᑲᐅᑉ ᒑᔅ ᐅᓐᓄᐊᓪᓗᐊᓂ. 
10ᑭᖑᕚᕇᖑᓚᐅᖅᑐᑦ ᑐᖁᖕᒥᖕᒪᑕ, ᐊᓯᖏᑦ ᑭᖑᕚᕇᑦ ᐳᐃᒍᓚᐅᖅᐳᑦ ᐊᑕᓂᕐᖕᒥᒃ ᐱᓂᐊᕐᖕᓂᕆᓚᐅᖅᑕᖏᓐᓂᒡᓗ ᐄᓴᕅᓕᒥᐅᓄᑦ.
11ᐄᓴᕅᓕᒥᐅᑦ ᐃᓄᖏᑦ ᐊᔪᖅᑐᓕᓚᐅᖅᐳᑦ ᐊᑕᓂᐅᑉ ᓵᖓᓂ ᐱᔨᑦᓯᓕᖅᓗᑎᒡᓗ ᐰᓕᓄᑦ ᒎᑎᓐᖑᐊᓄᑦ. 
12ᐊᑕᓂᖅ ᑲᒪᒋᔪᓐᓃᖅᐹᑦ, ᓯᕗᓕᖏᑦᑕ ᒎᑎᖓᑦ, ᐊᐅᓪᓚᖅᑎᑦᓯᓚᐅᖅᑐᖅ ᑖᒃᑯᓂᖓ ᐃᑦᔨᑉᑎᒥᑦ: ᑐᒃᓯᐊᖃᑦᑕᓕᓚᐅᖅᐳᓪᓗ ᒎᑎᐅᑉ ᐊᓯᖏᓐᓄᑦ, ᐃᓄᐃᑦ ᓄᓇᖅᑲᑎᒋᔭᒥ ᒎᑎᖏᓐᓄᑦ. ᐹᒻᒪᒃᑎᖅᕕᒋᓪᓗᒋᓪᓗ; ᐊᑕᓂᕐᖕᒥᒡᓗ ᓂᓐᖓᒃᓮᓚᐅᖅᐳᑦ. 
13ᐊᑕᓂᖅ ᑲᒪᒋᔪᓐᓃᕋᒥᑦᔪᒃ, ᐱᔨᑦᓯᓕᖅᓗᑎᒃ ᐰᓕᓂᒃ ᐋᔅᑕᕉᑎᒥᒡᓗ ᒎᑎᓐᖑᐊᓂᒃ. 
14ᑍᒤᒻᒪᑦ ᐊᑕᓂᖅ ᓂᓐᖓᓚᐅᖅᐳᖅ ᐄᓴᕅᓕᒥᐅᓄᑦ, ᑎᒡᓕᒃᑎᓄᑦ ᐱᓕᕆᐊᖑᑎᓚᐅᖅᐰᑦ ᑎᒡᓕᒐᖅᕕᐅᑎᓪᓗᒋᓪᓗ; ᐊᑭᕋᖏᓐᓄᓪᓗ ᐊᕙᑎᖏᓐᓃᑦᑐᓄᑦ ᓵᓚᒋᔭᐅᑎᓚᐅᖅᐰᑦ, ᑍᒤᒻᒪᑦ ᐊᑭᕋᒥᖕᓂᒃ ᓵᓚᖃᕈᓐᓁᓪᓕᓚᐅᖅᐳᑦ. 
15ᐅᓇᑕᕆᐊᑐᐊᕌᖓᑕᓗ, ᐊᑕᓂᐅᑉ ᐅᓇᑕᖃᑦᑕᓕᓚᐅᖅᐰᑦ, ᓲᖅᓗ ᑍᒫᒃ ᓯᕗᓂᖓᒍᑦ ᐅᖃᐅᑎᓚᐅᕋᒥᒋᑦ. ᑍᒫᒡᓗ ᐊᖏᖅᕕᒋᓚᐅᕋᒥᒋᑦ; ᕿᒃᓵᖕᓂᖃᒻᒪᕆᓚᐅᖅᐳᓪᓗ.
16ᐊᑕᓂᐅᓪᓕ ᑐᓂᓚᐅᖅᐰᑦ ᐃᓱᐊᖅᓮᔨᓂᒃ, ᑖᒃᑯᐊᓗ ᐱᐅᓕᒃᓯᓚᐅᖅᐳᑦ ᑎᒡᓕᒐᖅᑎᒋᔭᖏᓐᓂᑦ. 
17ᓱᓕᓕ ᓈᓚᓚᐅᓐᖏᓚᑦ ᐃᓱᐊᖅᓮᔨᓂᒃ; ᐊᓯᓐᓂᐊᖅᑐᑎᑐᑦ ᒎᑎᐅᑉ ᐊᓯᖏᓐᓂᒃ ᒎᑎᖃᓕᓚᐅᕐᖕᒪᑕ ᑐᒃᓯᐊᖃᑦᑕᓕᖅᓗᑎᒡᓗ ᑖᒃᑯᓄᖓ; ᑭᖑᓂᖓᒍᑦ ᓯᕗᓕᕕᓂᖏᑦᑕ ᐃᓕᖅᑯᓯᖏᓐᓂᒃ ᐱᐅᓯᖃᕈᓐᓃᓚᐅᖅᐳᑦ, ᐊᑕᓂᐅᑉ ᐱᖁᔭᖏᓐᓂᒃ ᓈᓚᑦᓯᐊᓚᐅᖅᑐᑎᑐᑦ, ᑖᒃᑯᐊᓕ ᑍᒤᑦᑐᓐᓃᓚᐅᖅᐳᑦ. 
18ᐊᑕᓂᐅᑉ ᐄᓴᕅᓕᒥᐅᑉ ᐃᓱᐊᖅᓮᔨᓂᒃ ᑐᓂᑐᐊᕐᖕᒪᒋᑦ ᐊᑕᓂᐅᑉ ᐃᓚᒋᖃᑦᑕᓚᐅᖅᐰᑦ ᐃᓱᐊᖅᓮᔩᑦ, ᐃᓄᖕᓂᒡᓗ ᐱᐅᓕᒃᓯᓚᐅᖅᐳᖅ ᐊᑭᕋᖏᓐᓂᑦ, ᐃᓱᐊᖅᓮᔩᑦ ᐃᓅᓂᖏᓐᓂ ᐊᑕᓂᐅᑉ ᓈᒃᑭᒋᓚᐅᖅᐰᑦ ᐊᓂᖅᓴᐅᒥᓂᖃᓚᐅᕐᖕᒪᑕ ᐅᑯᒤᒃᓴᕐᖕᓂᕐᖕᒥᖕᓂᒃ ᐊᒃᓱᕈᖅᑎᑕᐅᓂᕐᖕᒥᖕᓂᒡᓗ. 
19ᐃᓱᐊᖅᓮᔨᓕ ᑐᖁᑐᐊᕐᖕᒪᑦ, ᐃᓄᐃᑦ ᐅᑎᖃᑦᑕᓚᐅᖅᐳᑦ ᐱᐅᓯᑐᖃᕐᖕᒥᖕᓄᑦ ᐱᐅᖏᓐᓂᖅᓴᐅᓕᖅᐸᒡᓗᑎᒡᓗ ᓯᕗᓕᕆᓚᐅᖅᑕᒥᖕᓂᑦ. ᒎᑎᐅᑉ ᐊᓯᖏᓐᓂᒃ ᒎᑎᖃᖃᑦᑕᓚᐅᕐᖕᒪᑕ, ᐱᔨᑦᓯᖅᓗᒋᑦ ᑐᒃᓯᐊᖅᕕᒋᓪᓗᒋᓪᓗ; ᐱᓂᐊᕐᖕᓂᕐᖕᒥᖕᓂᒡᓗ ᓴᒃᑯᓚᐅᓐᖏᓚᑦ. 
20ᐊᑕᓂᖅ ᓂᓐᖓᓚᐅᖅᐳᖅ ᐄᓴᕅᓕᒥᐅᓄᑦ ᐅᖃᖅᓗᓂᓗ, “ᐃᓅᖃᑎᒌᑦ ᓯᖁᒥᑦᓯᓚᐅᕐᖕᒪᑕ ᐊᖏᖃᑎᒌᒍᑎᒋᓯᒪᔭᓐᓂᒃ ᐱᖁᔨᑦᔪᑎᒋᓚᐅᖅᑕᓐᓂᒃ ᓯᕗᓕᖏᓐᓄᑦ. ᓈᓚᒃᓯᒪᖏᓐᓂᖏᓐᓄᑦ ᐅᕙᓐᓂᒃ, 
21ᐊᐅᓪᓚᖅᑎᑦᓯᓂᐊᕈᓐᓃᖅᐳᖓ ᐃᓅᖃᑎᒌᒡᔪᐊᓂᒃ ᓄᓇᖃᖅᑐᑐᖃᕐᖕᓂᒃ ᔮᓱᐊᑉ ᐊᐅᓪᓚᖅᑎᓚᐅᓐᖏᑕᖏᓐᓂᒃ ᑐᖁᑎᓪᓗᒍ. 
22ᐊᑐᕐᖕᓂᐊᖅᐸᒃᑲᓕ ᖃᐅᔨᓴᐅᑎᒋᓗᒋᑦ ᐄᓴᕅᓕᒥᐅᓂᒃ, ᐃᓅᓯᖃᕈᒪᖕᒪᖔᑕ ᓯᕗᓕᕕᓂᕐᖕᒥᒃᑎᑐᑦ ᐊᑕᓂᐅᑉ ᐊᑐᖅᑕᐅᖁᔭᖏᓐᓂᒃ ᑍᒤᑦᓱᒪᖏᒻᒪᖔᑕᓘᓐᓃᑦ.” 
23ᑍᒤᒻᒪᑦ ᐊᑕᓂᐅᑉ ᐃᓅᖃᑎᒌᒡᔪᐊᑦ ᑕᒫᓂ ᓄᓇᖃᖅᑐᑐᕾᑦ ᑕᒫᓃᖏᓐᓇᖅᑎᓚᐅᖅᐰᑦ, ᐊᑕᐅᑦᓯᒃᑯᑦ ᐊᐅᓪᓚᖅᑎᓐᓇᒋᑦ, ᔮᓱᐊᒥᒡᓗ ᐱᔪᓐᓇᕐᖕᓂᖃᖅᑎᑦᓯᓚᐅᕐᖕᓂᕐᖕᒥᑐᑦ ᐱᔪᓐᓇᕐᖕᓂᖃᖅᑎᓚᐅᓐᖏᓔᑦ.
