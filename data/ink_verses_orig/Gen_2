1ᑕᕝᕙ ᕿᓔᓪᓗ ᓄᓇᖅᔪᐊᖅᓗ ᐱᔭᕇᓚᐅᖅᐳᑦ, ᐃᓂᖃᖅᑐᓪᓗ ᑖᒃᑯᓇᓂ. 
2ᐅᓪᓗᐃᑦ 7-ᖓᓐᓂ ᒎᑎᐅᑉ ᐱᓇᓱᐊᖅᑕᓂ ᐱᔭᕇᕋᒥᒋᑦ, ᑕᕾᖅᓯᖅᐳᖅ ᓴᓇᔭᓕᒫᒥᓂᑦ ᐱᓇᓱᐊᓚᐅᖅᑕᒥᓂᑦ. 
3ᒎᑎᐅᓪᓗ ᐅᓪᓗᐃᑦ 7-ᖓ ᓮᒻᒪᖅᑎᑉᐹ ᐃᑦᔪᕐᖕᓁᑎᓪᓗᒍᓗ, ᑕᕝᕙᓂ ᒎᑎ ᑕᕾᖅᓯᓚᐅᕋᒥ ᐱᓇᓱᐊᖅᑕᓕᒫᒥᓂᑦ ᐱᓐᖑᖅᑎᑦᓯᓪᓗᓂ. 
4ᐅᑯᐊ ᑕᕝᕙ ᑭᖑᓕᕇᑦ ᕿᓚᖕᒥ ᓄᓇᒥᓗ ᐱᓐᖑᖅᑎᑕᐅᓚᐅᖅᑐᑦ.
5ᓱᓕ ᐱᕈᖅᑐᖃᓚᐅᓐᖏᓚᖅ ᓄᓇᒥ ᐱᕈᖅᓯᐊᒃᓴᑦ ᐱᕈᓕᓚᐅᖏᒻᒪᑕ ᐊᑕᓂᖅ ᒎᑎ ᓯᓚᓗᒃᑎᑦᓯᓚᐅᖏᒻᒪᑦ ᓱᓕ ᓄᓇᒧᑦ, ᐃᓄᖕᓂᒃ ᓄᓇᓕᕆᔪᒃᓴᖅᑕᖃᓚᐅᖏᒻᒪᑦ ᐱᕈᖅᑐᒃᓴᑦ ᐃᓂᒃᓴᖏᓐᓂᒃ. 
6ᓴᓗᐊᖅᐸᓪᓕᐊᔪᖅ ᖁᒻᒧᐊᖃᑦᑕᓚᐅᖅᐳᖅ ᓄᓇᓕᒫᖅ ᖃᐅᓯᖅᑎᓪᓗᒍ.
7ᐊᑕᓂᖅᓕ ᒎᑎ ᐃᓄᒃᓴᓕᐅᖅᐳᖅ ᓄᓇᐅᑉ ᐃᓚᖓᓂᒃ ᐱᓪᓗᓂ; ᓱᖅᓗᖓᒍᑦ ᐊᓂᖅᓵᖅᕕᒋᕚ ᐃᓅᓯᖃᕐᖕᓇᖅᑐᒥᑦ; ᐃᓄᒡᓗ ᑕᕝᕙ ᐆᒻᒪᖅᐳᖅ.
8ᐊᑕᓂᖅᓗ ᒎᑎ ᐱᕈᖅᓰᕕᓕᐅᖅᐳᖅ ᐄᑕᓂᒥᒃ, ᓯᕿᓂᐅᑉ ᓄᐃᕕᐊᑕ ᓇᓛᓂ; ᐊᖑᓪᓗ ᑕᕝᕗᓐᖓᖅᑎᑉᐹ ᓴᓇᓚᐅᖅᑕᓂ. 
9ᓄᓇᒥᓪᓗ ᐊᑕᓂᖅ ᒎᑎ ᓇᐹᖅᑐᓂᒃ ᑕᒤᓐᓂᒃ ᐱᕈᖅᑎᑦᓯᕗᖅ ᑕᑯᒥᓇᖅᑐᓂᒃ ᓂᕿᒃᓴᐅᑦᓯᐊᖅᑐᓂᒃ, ᐱᕈᖅᓰᕕᐅᓪᓗ ᕿᑎᖓᓃᑦᑐᖃᕆᕗᖅ ᓇᐹᖅᑐᒥᒃ ᐃᓅᓯᖃᕐᖕᓇᖅᑐᒥᒃ, ᓇᐹᖅᑐᖃᕆᓪᓗᓂᓗ ᐱᐅᔪᒥᒃ ᐱᐅᖏᑦᑐᒥᒡᓗ ᖃᐅᔨᒪᓕᕐᖕᓇᖅᑐᒥᒃ.
10ᑰᒃᑕᖃᖅᐳᖅ ᐄᑕᓂᒥᑦ ᑰᒃᑐᒥᒃ ᐱᕈᖅᓰᕕᖕᒥᒃ ᐃᒻᒥᖅᓱᐃᔪᒥᒃ, ᑕᕝᕙᓐᖓᓪᓗ ᑕᒪᓐᓇ ᑰᒃ ᓯᑕᒪᐅᓕᖅᑲᖓᕗᖅ. 
11ᓯᕗᓪᓕᖅ ᑰᒃ ᐊᑎᖃᖅᐳᖅ ᐱᓴᓐᒥᒃ; ᓄᓇᐅᑉ ᕼᐊᕕᓚᒥᒃ ᐊᑎᓕᐅᑉ ᐊᕙᑎᓕᒫᖓᒍᑦ ᑰᒃᑐᒥᒃ, ᒎᓗᖃᖅᑐᒥᒃ. 
12ᑕᕝᕙᓂᓗ ᓄᓇᒥ ᒎᓗ ᐱᐅᔪᐊᓘᕗᖅ; ᑎᓕᐊᒻ ᑎᐱᑦᓯᐊᕆᒃᑐᒃᓴᖅ ᐊᒻᒪᓗ ᐅᔭᕋᖕᒥᒃ ᐆᓂᒃᒥᒃ ᐊᑎᓕᖕᒥᒃ ᑕᕝᕙᓃᑦᑐᖃᕆᕗᖅ. 
13ᑰᓪᓗ ᐂᑉᐹ ᐊᑎᖃᖅᐳᖅ ᒋᕼᐅᓂᒥᒃ; ᓄᓇᐅᑉ ᑯᔅᒥᒃ ᐊᑎᓕᐅᑉ ᐊᕙᑎᓕᒫᖓᒍᑦ ᑰᒃᑐᒥᒃ. 
14ᑰᓪᓗ ᐱᖓᔪᖓᑦ ᐊᑎᖃᖅᐳᖅ ᑍᒋᕆᓯᒥᒃ, ᐊᓯᕆᐊᑉ ᖃᐅᓕᖅᕕᐊᑕ ᓇᓛᒍᑦ ᑰᒃᑐᖅ. ᑰᓪᓗ ᓯᑕᒪᖓᑦ ᐊᑎᖃᖅᐳᖅ ᐃᕗᕅᑎᒥᒃ.
15ᐊᑕᓂᐅᓪᓗ ᒎᑎᐅᑉ ᐊᖑᑦ ᐄᑕᓂᒧᐊᖅᑎᑉᐹ ᐱᕈᖅᓰᕕᖕᒧᑦ ᓄᓇᒥᒃ ᐋᖅᑭᒃᓱᐃᖁᓪᓗᒍ ᑲᒪᒋᓗᒍᓗ. 
16ᐊᑕᓂᐅᓪᓗ ᒎᑎᐅᑉ ᐊᖑᑦ ᐱᖁᓪᓚᕆᒃᓗᒍ ᐅᖃᐅᑎᕚ, “ᓇᐹᖅᑐᓂᒃ ᑕᒤᓐᓂᑦ ᐃᓱᒪᖅᓱᖅᓗᑎᑦ ᐱᕈᖅᑐᖏᓐᓂᒃ ᓂᕆᔪᓐᓇᕐᖕᓂᐊᖅᐳᑎᑦ ᐱᕈᖅᓰᕕᖕᒦᑦᑐᓂᑦ. 
17ᓇᐹᖅᑐᒥᓪᓕ ᐱᐅᔪᒥᒃ ᐱᐅᖏᑦᑐᒥᒡᓗ ᖃᐅᔨᒪᓕᕐᖕᓇᖅᑑᑉ ᐸᐅᕐᖓᖏᓐᓂᒃ ᓂᕆᔪᒃᓴᐅᓐᖏᓚᑎᑦ, ᓂᕆᕕᒋᒍᕕᐅᒃ ᐅᓪᓗᒥ ᑕᕝᕙᓂ ᑐᖁᔪᒫᖅᐳᑎᑦ.”
18ᐊᑕᓂᖅᓕ ᒎᑎ ᐅᖃᖅᐳᖅ, “ᓈᒻᒪᓐᖏᓚᖅ ᐊᖑᑦ ᐃᓄᑑᒃᐸᑦ; ᑖᑦᓱᒪ ᐃᑲᔪᖅᑎᒃᓴᖓᓂᒃ ᓴᓇᓂᐊᖅᐳᖓ ᓈᒻᒪᒋᓗᒍ ᐂᑉᐸᕆᓂᐊᖅᑕᖓᓂᒃ.” 
19ᐊᑕᓂᖅ ᒎᑎ ᓄᓇᒥᑦ ᐱᓪᓗᓂ ᐆᒪᔪᓂᒃ ᓇᑎᕐᖕᓇᒥᐅᑕᕐᖕᓂᒃ ᓴᓇᕗᖅ; ᑎᖕᒥᐊᓂᒡᓗ ᖃᖓᑕᕙᒃᑐᓂᒃ, ᐊᖑᑎᒧᐊᖅᑎᓪᓗᓂᒋᓪᓗ ᖃᓄᖅ ᑍᓂᐊᕐᖕᒪᖔᒋᑦ ᖃᐅᔨᔪᒪᓪᓗᓂ; ᖃᓄᑐᐃᓐᓇᖅ ᐊᖑᑎᐅᑉ ᑍᖕᒪᒋᑦ ᐆᒪᔪᑦ ᖃᓄᐃᑦᑐᑐᐃᓐᓁᑦ, ᑍᒫᒃ ᐊᑎᖃᓕᓚᐅᖅᐳᑦ. 
20ᐊᖑᑎᐅᓪᓗ ᐊᑎᖃᖅᑎᑉᐰᑦ ᐆᒪᔪᓕᒫᑦ ᓄᔪᐊᖅᑐᑦ ᓄᔪᐃᑦᑐᓪᓗ, ᑎᖕᒥᐊᓕᒫᓪᓗ ᖃᖓᑕᕙᒃᑐᑦ, ᐆᒪᔪᓕᒫᓪᓗ ᓄᓇᒦᑦᑐᑦ ᑭᓯᐊᓂᓕ ᑕᒪᒃᑯᐊ ᐊᖑᑎᐅᑉ ᐃᑲᔪᖅᑎᒃᓴᖓᓂᒃ ᓈᒻᒪᒋᔭᖓᓂᒃ ᐱᑕᖃᖅᑐᖃᓚᐅᓐᖏᓚᑦ.
21ᐊᑕᓂᐅᓪᓕ ᒎᑎᐅᑉ ᐊᖑᑦ ᐃᑎᔪᒥᒃ ᓯᓂᓕᖅᑎᑉᐹ, ᓯᓂᒃᑎᓪᓗᒍᓗ ᑐᓕᒫᖓᑕ ᐃᓚᖓᓐᓂᒃ ᐲᖅᓯᕗᖅ ᐲᖅᓯᕕᒋᔭᓂᓗ ᒪᒥᑎᑉᐹ ᐅᕕᓂᖓᓗ; 
22ᐊᑕᓂᐅᓪᓗ ᒎᑎᐅᑉ ᑐᓕᒫᖅ ᐲᖅᑕᓂᒃ ᐊᖑᒻᒥᑦ ᓴᓇᕚ ᐊᕐᖕᓇᓕᐊᕆᓪᓗᒍ ᑐᓂᓪᓗᒍᓗ ᐊᖑᒻᒧᑦ. 
23ᐊᖑᓪᓗ ᐅᖃᖅᐳᖅ,
24ᑍᒤᓐᓂᖓᓄᑦ ᐊᖑᑎᐅᑉ ᐊᑖᑕᓂ ᐊᓈᓇᓂᓗ ᕿᒪᖕᓂᐊᖅᐹᒃ ᓄᓕᐊᓂ ᑲᑎᖔᖅᓗᓂᐅᒃ, ᑖᒃᑯᐊᒡᓗ ᐅᕕᓂᒃᑯᑦ ᐊᑕᐅᓯᐅᓕᖅᐴᒃ.
25ᐊᖑᓪᓗ ᓄᓕᐊᖓᓗ ᑕᒪᕐᖕᒥᒃ ᐊᓐᓄᕌᖃᓚᐅᓐᖏᓚᒃ, ᑲᓐᖑᓱᒐᑎᒡᓗ.
