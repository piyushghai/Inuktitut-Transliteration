1ᑍᒤᒻᒪᑦ ᙭ᔅᑑᓯ ᐋᓐᓂᐊᓚᐅᕐᖕᒪᑦ ᑎᒥᒥᒍᑦ, ᐃᓕᑦᓯᑦᑕᐅᖅ ᑍᒫᒃ ᐃᓱᒪᖃᓕᕆᑦᓯ, ᐃᓄᒃ ᑎᒥᒥᒍᑦ ᐋᓐᓂᐊᑎᑕᐅᔪᖅ ᐊᔪᖅᑐᓕᓂᖅ ᐊᑐᕈᓐᓃᕐᖕᒪᒍ. 
2ᒫᓐᓇᒥᑦ ᑕᒫᓂ ᓄᓇᒥ ᐃᓅᓯᓕᒫᑦ ᓈᓗᒍ ᐃᓅᔭᕆᐊᖃᓕᖅᐳᑎᑦ ᒎᑎᐅᑉ ᐱᔪᒪᔭᖓᓄᑦ ᐊᐅᓚᑕᐅᓗᑎᑦ, ᑎᒥᐅᑉ ᐱᔪᒪᔭᖓᓅᖏᑦᑐᖅ. 
3ᐊᓂᒍᖅᓯᒪᓕᕐᖕᒪᑕ ᐃᓅᓯᕆᓚᐅᖅᑕᓯ ᐅᒃᐱᖏᑦᑐᑦ ᐱᔪᒪᓂᖏᑦ, ᐃᓅᓯᒪᒐᑦᓯ ᑲᓐᖑᓇᖅᑐᓕᓂᕐᖕᓂᒃ, ᐃᒃᓯᒎᕐᖕᓂᕐᖕᓂᒃ, ᐋᖓᔮᕐᖕᓂᕐᖕᓂᒃ, ᓄᓕᐊᕐᖕᓂᕐᖕᓂᒃ, ᐃᒥᐊᓗᖕᒧᑦ ᖁᕕᐊᓲᑎᖃᕐᖕᓂᕐᖕᓂᒃ, ᓇᕐᕈᓇᖅᑐᓄᓪᓗ ᑐᒃᓯᐊᖃᑦᑕᕐᖕᓂᕐᖕᓂᒃ ᒎᑎᐅᖏᑦᑐᓄᑦ. 
4ᑖᒃᑯᐊ ᑲᒪᓂᐊᖅᐳᑦ ᐱᓕᕆᐊᖏᓐᓂᒃ ᐱᓇᓱᐊᖃᑎᒋᔪᓐᓃᕋᑦᓯᐅᒃ ᐃᓅᓯᖃᕈᓐᓃᕋᑦᓯᓗ ᑐᑮᕈᑎᓯᒪᔪᑎᑐᑦ, ᑍᒤᒻᒪᑦ ᐅᖃᕐᖕᓂᖅᓘᑎᒋᓕᖅᐹᓯ. 
5ᐃᓅᓯᕐᖕᒥᖕᓂᒡᓕ ᒎᑎᒧᑦ ᐅᖃᐅᓯᖃᕆᐊᖃᕈᒫᖅᐳᑦ ᐅᐸᓗᖕᒊᖅᓯᒪᔪᒧᑦ ᐃᖅᑲᖅᑐᐃᓂᐊᖅᓗᓂ ᐃᓅᔪᓂᒃ ᑐᖁᖓᔪᓂᒡᓗ. 
6ᑕᒪᓐᓇ ᐱᑦᔪᑎᒋᓪᓗᒍ ᐅᖃᐅᓰᑦ ᑐᓴᕈᒥᓇᖅᑐᑦ ᐊᔪᕆᖅᑐᐃᑦᔪᑕᐅᓯᒪᕗᑦ ᑐᖁᖓᔪᓄᑦ ᐊᒡᓛᑦ, ᑖᒃᑯᐊ ᐃᖅᑲᖅᑐᖅᑕᐅᔪᒫᕐᖕᒪᑕ ᑎᒥᒥ ᐃᓅᔪᑎᑐᑦ, ᑕᕐᖕᓂᕐᖕᒥᒃᑎᒍᑦ ᐆᒪᓕᖁᓪᓗᒋᑦ ᓲᖅᓗ ᒎᑎ ᐆᒪᖕᒪᑦ.
7ᓱᓇᓕᒫᑦ ᐃᓱᓕᕝᕕᒃᓴᖓᑦ ᖃᒡᓕᕗᖅ; ᑍᒤᒻᒪᑦ ᐃᓱᒪᓯ ᑐᐸᒃᓯᒪᑦᓯᐊᖅᑐᒃᓴᐅᕗᑦ ᐃᒃᐱᒍᓱᑦᓯᐊᖅᓗᓯᓗ ᑐᒃᓯᐊᕈᓐᓇᖁᓪᓗᓯ. 
8ᐊᖏᓂᖅᐹᒥᒡᓕ ᓱᓕᓪᓚᕆᒃᑐᒥᒃ ᓇᒡᓕᒃᑎᒌᒃᑐᒃᓴᐅᕗᓯ ᐃᓕᑦᓯᓐᓄᑦ, ᓇᒡᓕᒃᑎᒌᖕᓂᖅ ᐊᔪᕐᖕᓂᕐᖕᓂᒃ ᐅᓄᖅᑐᖅᔪᐊᓂᒃ ᒪᑐᓯᖕᒪᑦ. 
9ᓯᓂᒃᑕᖅᕕᐅᖃᑦᑕᕆᑦᓯ ᓈᒻᒪᖏᑦᔪᑎᒃᓴᖅᓯᐅᖃᑦᑕᐅᑎᓇᓯ. 
10ᐊᑐᓂᑦ ᑐᓂᕐᕈᓯᐊᖅᓯᒪᒐᑦᓯ, ᑕᒪᒃᑯᐊ ᐃᓅᖃᑎᑦᓯᓐᓄᑦ ᐱᔨᑦᓯᕈᑎᒋᓯᐅᒃ, ᐊᑐᑦᓯᐊᖁᓪᓗᓯ ᒎᑎᒥᑦ ᑐᓂᕐᕈᓯᐊᑦᓯᓐᓂᒃ ᐱᔪᓐᓇᖅᓯᑎᑦᓯᓂᖓᒍᑦ: 
11ᓇᓪᓕᐊᑦ ᐊᔪᕆᖅᑐᐃᒍᓂ, ᐊᔪᕆᖅᑐᐃᔪᒃᓴᐅᕗᖅ ᒎᑎᐅᑉ ᐅᖃᐅᓯᐅᖁᔭᖓᓂᒃ; ᓇᓪᓕᐊᑦ ᐱᔨᑦᓯᖅᑐᖅ, ᐱᔨᑦᓯᖅᑐᒃᓴᐅᕗᖅ ᐱᔪᓐᓇᕐᖕᓂᖅ ᒎᑎᒥᑦ ᑐᓂᕐᕈᓯᐊᕆᔭᓂ ᐊᑐᖅᓗᓂᐅᒃ; ᑕᒤᑎᒍᑦ ᒎᑎ ᓂᖅᑐᕐᖕᓇᖅᑎᑕᐅᖁᓪᓗᒍ ᔩᓱᓯ ᙭ᔅᑑᓯᒃᑯᑦ. ᑖᓐᓇ ᓂᖅᑐᖅᑕᐅᓂᕐᖕᒥᒃ ᐱᓕᑑᖕᒪᑦ ᐱᔪᓐᓇᕐᖕᓂᕐᖕᒥᒡᓗ ᐃᓱᖃᖏᑦᑐᒥᑦ ᐃᓱᖃᖏᑦᑐᒧᑦ. ᐋᒦᓐ.
12ᓇᒡᓕᖕᓇᖅᑐᓯ, ᑲᒪᓂᐊᖅᑍᓕᒋᑦᓯ ᒫᓐᓇ ᓯᖅᓕᕿᑎᑕᐅᓂᓯ ᐋᓐᓂᐊᓇᖅᑐᖅ ᐱᑦᔪᑎᒋᓗᒍ, ᐊᑦᔨᐅᖏᑦᑐᒥᒃ ᓯᖅᓕᕿᑎᑕᐅᓇᓱᒋᑦᑍᓕᒋᑦᓯ. 
13ᖁᕕᐊᓲᑎᒋᓯᐅᒡᓕ ᙭ᔅᑑᓯᐅᑉ ᓯᖅᓕᕿᑎᑕᐅᓂᕆᓚᐅᖅᑕᖓᓂᒃ ᐃᓚᖏᐅᑎᑎᑕᐅᒐᑦᓯ ᑕᒪᑐᒧᖓ, ᖁᕕᐊᓲᑎᖃᒻᒪᕆᒍᓐᓇᖁᓪᓗᓯ ᓯᕆᓗᓯᓗ ᑖᑦᓱᒪ ᓂᖅᑐᕐᖕᓇᕐᖕᓂᖅᔪᐊᖓ ᓴᖅᑭᑎᑕᐅᒃᐸᑦ. 
14ᖁᕕᐊᓱᒍᑎᒃᓴᖃᖅᐳᓯ ᐅᖃᕐᖕᓂᖅᓗᒡᕕᐅᒍᑦᓯ ᙭ᔅᑑᓯᒥᐅᑕᐅᓂᓯ ᐱᑦᔪᑎᒋᓗᒍ, ᑕᒪᓐᓇ ᓂᖅᑐᕐᖕᓇᖅᑑᑉ ᐊᓂᕐᖕᓂᖓᓂᒃ ᒎᑎᐅᓪᓗ ᐃᓗᑦᓯᓐᓂ ᐃᓂᖃᕐᖕᓂᖓᓂᒃ ᓴᖅᑭᑎᑦᓯᖕᒪᑦ. 
15ᓇᓪᓕᓯ ᓯᖅᓕᕿᑎᑕᐅᑦᑍᓕᓕ ᐃᓄᐊᕐᖕᓂᕐᖕᒧᑦ, ᑎᒡᓕᖕᓂᕐᖕᒧᑦ, ᐊᔪᖅᑐᓕᓂᕐᖕᒧᑦ, ᐅᕝᕙᓗ ᐊᓯᒥ ᐱᓂᐊᕐᖕᓂᖏᓐᓄᑦ ᐃᓚᓕᐅᑎᑎᑕᐅᓂᕐᖕᒧᑦ; 
16ᓯᖅᓕᕿᑎᑕᐅᒍᑦᓯᓕ ᙭ᔅᑑᓯᒥᐅᑕᐅᓂᓯ ᐱᑦᔪᑎᒋᓗᒍ, ᑕᒪᓐᓇ ᑲᓐᖑᓲᑎᒋᑦᑍᓕᓯᐅᒃ, ᒎᑎᓕ ᓂᖅᑐᖅᓯᐅᒃ ᑖᑦᓱᑐᓇᖅ ᐱᔭᐅᓂᓯ ᐱᑦᔪᑎᒋᓗᒍ.
17ᒫᓐᓇ ᓇᓪᓕᐅᑎᕗᖅ ᐃᖅᑲᖅᑐᖅᑕᐅᓂᐅᑉ ᐱᒋᐊᕐᖕᓂᖓ ᒎᑎᐅᑉ ᐃᓄᖁᑎᖏᓐᓂᑦ ᐱᒋᐊᖅᓗᓂ; ᐅᕙᑦᑎᓐᓂᓪᓗ ᐱᒋᐊᕐᖕᓂᖃᖅᐸᑦ, ᖃᓄᖅᓕ ᐅᖃᐅᓯᒥᒃ ᑐᓴᕈᒥᓇᖅᑐᒥᒃ ᒎᑎᒥᓐᖔᖅᑐᒥᒃ ᐅᒃᐱᖏᑦᑐᑦ ᐃᓱᓕᓐᓂᖃᕋᔭᖅᐸᑦ? 
18ᐊᒡᓔᑦ ᐅᖃᕐᖕᒪᑕ,
19ᑍᒤᒻᒪᑦ ᓯᖅᓕᕿᑎᑕᐅᔪᑦ ᒎᑎᐅᑉ ᐱᔪᒪᔭᖓ ᒪᓕᒡᓗᒍ ᐱᓂᐊᕐᖕᓂᖃᑦᓯᐊᕆᐊᖃᖅᐳᑦ ᐃᒻᒥᖕᓂᒡᓗ ᑐᓂᓯᒪᑦᓯᐊᖅᓗᑎᒃ ᓱᖁᓯᕐᖕᓂᐊᖏᑦᑐᒧᑦ ᐱᓐᖑᖅᑎᑦᓯᔨᒥᖕᓄᑦ.
