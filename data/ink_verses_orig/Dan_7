1ᐊᕐᕌᒍᑦ ᓯᕗᓪᓕᖅᐹᖓᓐᓂᒃ ᐱᐅᓪᓴᔭᐅᑉ ᐹᐱᓘᓂᒥ ᐊᖓᔪᖅᑳᖅᔪᐊᖑᓂᖓᓂ, ᑖᓂᐊᓕ ᓯᓐᓇᒃᑐᓚᐅᖅᐳᖅ ᑕᑯᑎᑕᐅᓪᓗᓂᓗ ᐃᒡᓕᕐᖕᒥᓂ ᓇᓚᑎᓪᓗᒍ. ᐃᒫᒃ ᓯᓐᓇᒃᑐᕐᖕᒥᓂᒃ ᑎᑎᕋᓚᐅᖅᐳᖅ. 
2ᑖᓂᐊᓕ ᐅᖃᖅᐳᖅ, “ᐅᓐᓄᐊᒃᑯᑦ ᑕᑯᑎᑕᐅᓪᓗᖓ ᑕᑯᓚᐅᖅᐳᖓ, ᐊᓄᕆᓂᒃ ᓯᑕᒪᓂᒃ ᕿᓚᖕᒥᑦ ᐱᔪᓂᒃ ᐃᒪᖅᔪᐊᒥᒃ ᐊᐅᓚᑎᑦᓯᔪᓂᒃ. 
3ᐆᒪᔪᐃᓪᓗ ᐊᖏᔪᑦ ᓯᑕᒪᑦ, ᐊᑐᓂᑦ ᐊᑦᔨᒌᖏᑦᑐᑦ, ᖃᑭᕗᑦ ᐃᒫᓂᑦ. 
4ᓯᕗᓪᓕᖅᐹᖅ ᑕᐅᑦᑐᖃᖅᐳᖅ ᓛᔭᑎᑐᑦ, ᐃᓴᕈᖃᖅᓗᓂᓗ ᓇᒃᑐᕋᓕᒃᑎᑐᑦ. ᑕᑯᓐᓇᖅᑎᓪᓗᖓ ᐃᓴᕈᖏᒃ ᐲᖅᑕᐅᕗᒃ ᓄᓇᒥᓪᓗ ᖃᖓᑦᑕᖅᑎᑕᐅᓪᓗᓂ ᓂᐅᖏᖕᓄᓪᓗ ᒪᕐᕉᖕᓄᑦ ᓂᑯᕕᑎᑕᐅᕗᖅ ᐃᓄᒃᑎᑐᑦ, ᐃᓅᓪᓗ ᐆᒻᒪᑎᖓᓂᒃ ᐆᒻᒪᑎᓕᖅᑕᐅᕗᖅ.
5ᐆᒪᔫᓪᓗ ᐂᑉᐸᖓ ᓵᓐᓃᓕᕆᕗᖅ, ᓇᓄᖅᑎᑐᑦ ᑕᐅᑦᑐᓕᒃ, ᑖᓐᓇᓗ ᒪᑭᑎᑕᐅᕗᖅ, ᐱᖓᓱᓂᒡᓗ ᑐᓕᒫᓂᒃ ᑭᖕᒥᐊᖅᐳᖅ; ᐅᖃᐅᑎᔭᐅᓪᓗᓂᓗ, ‘ᒪᑭᓪᓗᑎᑦ ᓂᕆᔪᓐᓇᖅᑕᓕᒫᕐᖕᓂᒃ ᓂᕿᒥᒃ ᓂᕆᒋᑦ!’
6ᑭᖑᓂᖓᓂ, ᑕᑯᓕᕆᕗᖓ ᐆᒪᔪᐊᓗᐃᑦ ᐃᓚᖓᓐᓂᒃ ᓕᐸᕐᑎᑐᑦ+ ᑕᐅᑦᑐᖃᖅᑐᒥᒃ, ᕿᒥᖅᓗᖕᒥᒍᑦ ᓯᑕᒪᓂᒃ ᐃᓴᕈᖃᖅᐳᖅ ᑎᖕᒥᐊᑉ ᐃᓴᕈᖏᑎᑐᑦ; ᓯᑕᒪᓂᒡᓗ ᓂᐊᖁᖃᖅᓗᓂ, ᐊᖓᔪᖅᑳᖅᔪᐊᖑᓂᕐᖕᒥᒡᓗ ᑐᓂᓯᕕᒋᔭᐅᕗᖅ ᐊᐅᓚᑦᓯᖁᓪᓗᒍ.
7ᓱᓕ, ᐅᓐᓄᐊᒥ ᑕᑯᑎᑕᐅᓪᓗᖓ ᑕᑯᒋᕗᖓ ᐆᒪᔪᐊᓗᐃᑦ ᓯᑕᒪᖓᓐᓂᒃ, ᑲᑉᐱᐊᓇᖅᑑᓪᓗᓂ ᓯᕘᕋᓇᖅᑐᖅ ᓴᓐᖏᔪᖅᔪᐊᖑᓪᓗᓂᓗ, ᑭᒍᑎᖃᖅᐳᖅ ᓴᕕᕋᔭᖕᓂᒃ ᐊᖏᔪᐊᓗᖕᓂᒃ; ᖃᖅᑯᐊᖅᐳᖅ ᓂᕆᓪᓗᓂᓗ ᓵᓚᒋᔭᒥᓂᒃ, ᑐᓪᓕᕋᖅᐰᓪᓗ ᐊᒥᐊᒃᑯᓂ. ᐆᒪᔪᖅᔪᐊᖑᖃᑎᒥᓂᑦ ᓯᕗᓪᓕᕐᖕᓂᑦ ᐊᑦᔨᒋᔭᐅᓐᖏᓚᖅ, ᖁᓕᓂᑦ ᓇᒡᔪᖃᖅᑐᖅ. 
8ᓇᒡᔪᖏᓐᓂᒃ ᐃᓱᒪᒃᓴᖅᓯᐅᕈᑎᖃᖅᑎᓪᓗᖓ, ᓇᒡᔪᒃ ᒥᑭᔪᖅ ᓄᐃᕗᖅ ᓇᒡᔪᐃᑦ ᐊᑯᓐᓂᖓᑦᑎᒍᑦ, ᓇᒡᔪᐃᑦ ᓯᕗᓪᓖᑦ ᐱᖓᓱᑦ ᒪᓐᖑᖏᑎᒍᑦ ᑖᑦᓱᒪ ᐲᖅᑎᑉᐰᑦ, ᓇᒡᔪᒃ ᑖᓐᓇ ᐃᔨᖃᖅᐳᖅ ᐃᓅᑉ ᐃᔨᖏᒃᑎᑐᑦ ᖃᓂᖃᖅᓗᓂᓗ ᓂᓪᓕᐊᔪᒥᒃ ᐱᐅᔪᕆᓂᕐᖕᒥᓂᒃ.”
9“ᑕᑯᓐᓈᖅᑎᓪᓗᖓ, ᐃᒃᓯᕙᐅᑕᖅᔪᐃᑦ ᐃᓂᖏᓐᓄᑦ ᐃᓕᔭᐅᕗᑦ, ᑍᒪᖓᑐᖃᖅᓗ ᐃᓅᖏᓐᓇᖅᑐᖅ ᐃᒃᓯᕙᐅᑕᖅᔪᐊᒥᓄᑦ ᐃᖏᑉᐳᖅ, ᐊᓐᓄᕌᖏᑦ ᐊᐳᑎᑐᑦ ᖃᑯᖅᑎᒋᕗᑦ; ᓄᔭᖏᓪᓗ ᓰᐱᐅᑉ ᒥᖅᑯᖏᑎᑐᑦ ᖃᑯᖅᑎᒋᕗᑦ, ᐃᒃᓯᕙᐅᑕᖅᔪᐊᖓ ᐃᑯᐊᓚᕗᖅ, ᐊᒃᓴᓗᐊᖏᑦ ᐃᑯᒪᐅᓪᓗᑎᒃ. 
10ᐃᑯᒪᔪᖅ ᑰᒃᐳᖅ ᑖᑦᓱᒪ ᓵᖓᓂᑦ: ᑕᐅᓴᑎᑦ ᑕᐅᓴᑎᓪᓗ ᐅᖓᑖᓃᑦᑐᑦ ᐱᔨᑦᓯᖅᐳᑦ ᑖᑦᓱᒥᖓ; 10,000-ᑦ 10,000-ᐃᖅᑐᖅᓗᒍ ᐅᓄᖅᑎᒋᔪᑦ ᓵᖓᓂ ᓇᖏᖅᐳᑦ, ᐃᖅᑲᖅᑐᐃᓂᖅ ᐱᒋᐊᕐᖕᒪᑦ, ᒪᒃᐱᖅᑐᖅᑲᓪᓗ ᒪᒃᐱᖅᑕᐅᕗᑦ.
11ᑕᑯᓐᓇᖅᑎᓪᓗᖓ, ᑐᓵᓚᐅᖅᐳᖓ ᓇᒡᔫᑉ ᒥᑭᔫᑉ ᓂᓪᓕᐊᓪᓗᓂ ᐱᐅᔪᕆᓂᖓᓂᒃ: ᑕᑯᓐᓇᖅᑎᓪᓗᖓᓗ ᐆᒪᔪᐊᓗᒃ ᑐᖁᑕᐅᕗᖅ ᑎᒥᖓᓗ ᑐᖁᖓᓕᕐᖕᒪᑦ ᐃᒋᑕᐅᕗᖅ ᐃᑯᒪᒧᑦ ᐃᑯᐊᓚᔪᒧᑦ. 
12ᐆᒪᔪᐊᓗᐃᓪᓕ ᐊᓯᖏᑦ ᐊᖓᔪᖅᑲᐅᓂᖏᑦ ᐲᖅᑕᐅᕗᑦ, ᐃᓅᑎᑕᐅᒃᑲᓐᓂᓚᐅᖅᐳᓪᓕ ᓇᓪᓕᐅᓐᓂᕐᖕᓂᒃ.
13ᑕᑯᑎᑕᐅᑎᓪᓗᖓ ᐅᓐᓄᐊᒥ ᑕᑯᕗᖓ ᐃᓅᑉ ᐃᕐᖕᓂᖓᑕ ᐊᑦᔨᖓᓂᒃ ᓄᕗᔭᓃᑦᑐᒥᒃ, ᑍᒪᖓᑐᖃᖅᓗ ᐃᓅᔪᖅ ᐅᐸᒃᐹ, ᓇᔪᒐᖓᓄᐊᖅᑎᑕᐅᓪᓗᓂᓗ. 
14ᑖᓐᓇ ᐊᖓᔪᖅᑲᐅᓂᕐᖕᒥᒃ ᑐᓂᓯᕝᕕᐅᕗᖅ, ᐃᓅᖃᓐᓂᕐᖕᓂᕐᖕᒥᒡᓗ ᐊᖓᔪᖅᑲᐅᓂᕐᖕᒥᒡᓗ; ᐃᓄᓕᒫᓪᓗ, ᐃᓅᖃᑎᒌᒡᔪᐃᓪᓗ ᓇᑭᑐᐃᓐᓇᖅ ᐱᓯᒪᔪᑦ ᖃᓄᑐᐃᓐᓇᖅᓗ ᐅᖃᐅᓯᓖᑦ ᑐᒃᓯᐊᖅᕕᒋᕚᑦ: ᐊᖓᔪᖅᑲᐅᕕᖓ ᐃᓱᖃᖏᑦᑐᒧᑦ ᐊᖓᔪᖅᑲᐅᓂᐅᕗᖅ ᐃᓱᓕᓐᓂᐊᕋᓂᓗ, ᐊᖓᔪᖅᑳᔪᐊᖑᕕᖓ ᑍᒪᓐᖓᑦ ᓵᓚᐅᓂᐊᓐᖏᓚᖅ.”
15“ᐅᕙᖓ ᑖᓂᐊᓕ, ᐊᓂᕐᖕᓂᑯᑦ ᐃᓱᒪᔮᓚᐅᖅᐳᖓ, ᑕᑯᑎᑕᐅᓂᖅ ᐃᓱᒪᓐᓄᑦ ᑎᑭᓯᒪᔪᖅ ᐱᑦᔪᑎᒋᓪᓗᒍ. 
16ᑕᕝᕙᓂ ᓇᖏᖅᑐᑦ ᐃᓚᖓᑦ ᐅᐸᒃᓗᒍ, ᑕᒪᑐᒪ ᑕᑯᔭᒪ ᑐᑭᖓᓂᒃ ᐊᐱᕆᕙᕋ, ᐅᖃᐅᑎᕚᖓᓗ ᖃᐅᔨᑎᓪᓗᓂᖓ ᑕᒪᒃᑯᐊ ᑐᑭᖏᓐᓂᒃ. 
17‘ᐆᒪᔪᐊᓗᐃᑦ ᓯᑕᒪᑦ ᑕᑯᔭᑎᑦ ᓯᑕᒪᐅᕗᑦ ᐊᖓᔪᖅᑲᐅᕖᑦ, ᓄᓇᒥ ᐊᖓᔪᖅᑲᐅᓂᐅᔪᒫᖅᑐᑦ. 
18ᖁᑦᓯᖕᓂᖅᐹᖑᔫᓪᓕ ᐃᑦᔪᕐᖕᓁᑦᑐᖁᑎᖏᑦ ᐊᖓᔪᖅᑲᐅᕕᖕᒥᒃ ᑐᓂᓯᔭᐅᔪᒫᖅᐳᑦ, ᐱᓯᒤᓐᓇᓕᖅᓗᒍᓗ, ᐃᓱᖃᖏᑦᑐᒧᑦ, ᐃᓛᒃ ᐃᓱᖃᖏᑦᑐᒥᑦ ᐃᓱᖃᖏᑦᑐᒧᑦ.’
19ᑐᑭᓯᔪᒪᓚᐅᕆᕙᕋ ᐆᒪᔪᐊᓗᐃᑦ ᑕᑯᔭᒪ ᓯᑕᒪᖓᑕ ᑐᑭᖓ, ᑖᓐᓇ ᐊᑦᔨᒋᔭᐅᖏᑦᑐᖅ ᐆᒪᔪᐊᓗᖕᓂᑦ ᐊᓯᖏᓐᓂᑦ, ᑲᑉᐱᐊᓇᕐᖕᓂᖅᐹᖑᓪᓗᓂᓗ, ᑭᒍᑎᖃᖅᑐᖅ ᓴᕕᕋᔭᖕᓂᒃ ᑯᑭᖃᖅᓗᓂᓗ ᖃᑯᖅᓕᕐᖕᓂᒃ, ᑖᓐᓇ ᖃᖅᑯᐊᖅᐳᖅ ᓂᕆᓪᓗᓂᓗ ᓵᓚᒋᔭᒥᓂᒃ, ᑐᓪᓕᕋᖅᓗᓂᓗ ᐊᒥᐊᒃᑯᒥᓂᒃ. 
20ᑐᑭᓯᔪᒪᓚᐅᕆᕙᒃᑲᓗ ᓂᐊᖁᖓᓂ ᓇᒡᔪᖏᑦ ᖁᓕᑦ, ᐃᓚᖓᓪᓗ ᐊᑯᓐᓂᖏᑎᒍᑦ ᐱᕈᖅᑐᖅ, ᑖᑦᓱᒪᓗ ᓯᕗᓂᐊᒍᑦ ᓇᒡᔪᐃᑦ ᐱᖓᓱᑦ ᐲᖅᑐᑦ, ᑖᓐᓇ ᑕᑯᓴᐅᓂᖅᓴᐅᔮᖅᑐᖅ ᐊᓯᒥᓂᑦ, ᐃᔨᖃᖅᓗᓂᓗ ᖃᓂᕐᖕᒥᓄᓪᓗ ᓂᓪᓕᐊᔪᖅ ᐱᐅᔪᕆᓂᕐᖕᒥᓂᒃ.
21ᑕᑯᓐᓈᖅᑎᓪᓗᖓ, ᓇᒡᔪᒃ ᑖᓐᓇ ᐅᓇᑕᖃᑎᖃᖅᐳᖅ ᐃᑦᔪᕐᖕᓁᑦᑐᓂᒃ, ᓵᓚᒋᓕᖅᓗᒋᓪᓗ. 
22ᑍᒪᓐᖓᑐᖃᕐᖕᓂᑦ ᐃᓅᔪᖅ ᕾᓚᐅᖏᓐᓂᖓᓂ, ᐃᖅᑲᖅᑐᐃᓂᕐᖕᒥᒡᓗ ᓴᖅᑭᑎᑦᓯᓪᓗᓂ ᖁᑦᓯᖕᓂᖅᐹᑉ ᐃᑦᔪᕐᖕᓁᑦᑐᖁᑎᖏᑦ ᓴᐳᑎᕔᑦ, ᓇᓪᓕᐅᑎᓪᓗᓂᓗ ᐊᖓᔪᖅᑲᐅᓂᖅ ᑖᒃᑯᓇᖓᑦ ᐱᓯᒪᔭᐅᓕᖅᕕᒃᓴᖓᑦ.
23ᐃᓛᒃ ᑐᑭᖓᓂᒃ ᐅᖃᐅᑎᕚᖓ: ‘ᐆᒪᔪᐊᓗᐃᑦ ᓯᑕᒪᖓᑦ ᑖᓐᓇᐅᕗᖅ ᓄᓇᒥ ᐊᖓᔪᖅᑲᐅᕖᑦ ᓯᑕᒪᖓᑦ ᓄᓇᒥ ᓴᖅᑭᑦᓱᒫᖅᑐᖅ. ᑖᓐᓇ ᐊᖓᔪᖅᑲᐅᓂᕐᖕᓂᑦ ᐊᑦᔨᒋᔭᐅᔪᒫᓐᖏᓚᖅ ᓄᓇᖅᔪᐊᒥᒡᓗ ᓄᖒᑦᓯᔪᒫᖅᐳᖅ, ᑐᓪᓕᕋᖅᓗᒍ ᓯᖁᑦᑎᖅᓗᒍᓗ. 
24ᓇᒡᔪᐃᑦ ᖁᓕᑦ ᑖᒃᑯᐊᖑᕗᑦ ᐊᖓᔪᖅᑳᖅᔪᐊᑦ ᖁᓕᑦ ᑕᕝᕙᓐᖓᑦ ᐊᖓᔪᖅᑲᐅᕕᖕᒥᑦ ᐱᓯᒪᔪᑦ: ᑖᒃᑯᐊ ᑭᖑᓂᖓᑦᑎᒍᑦ ᐊᖓᔪᖅᑳᖅᔪᐊᖅ ᐊᓯᖓᑦ ᓴᖅᑭᑦᓱᒫᖅᐳᖅ, ᑖᒃᑯᓇᖓᑦ ᓯᕗᓪᓕᕐᖕᓂᑦ ᐊᑦᔨᒋᔭᐅᖏᑦᑐᖅ; ᑖᓐᓇ ᓵᓚᖃᕈᒫᖅᐳᖅ ᐊᖓᔪᖅᑳᖅᔪᐊᓂᒃ ᐱᖓᓱᓂᒃ. 
25ᑖᓐᓇ ᓂᓪᓕᐊᔪᒫᖅᐳᖅ ᖁᑦᓯᖕᓂᖅᐹᖑᔪᖅ ᐊᑭᕋᖅᑐᖅᓗᒍ ᐅᖁᒤᒃᓴᖅᑎᓪᓗᒋᓪᓗ ᖁᑦᓯᖕᓂᖅᐹᖑᔪᑉ ᐃᑦᔪᕐᖕᓁᑦᑐᖁᑎᖏᑦ, ᐋᖅᑭᒃᓱᐃᓇᓱᐊᕈᒫᖅᓗᓂᓗ ᐱᖁᔭᓂᒃ ᓇᓪᓕᐅᓂᖅᓯᐅᕕᖕᓂᒡᓗ ᐊᓯᑦᔩᓇᓱᐊᕈᒫᖅᓗᓂ. ᖁᑦᓯᖕᓂᖅᐹᓪᓗ ᐃᑦᔪᕐᖕᓁᑦᑐᖁᑎᖏᑦ ᓯᐊᓛᕆᑬᓐᓇᕈᒫᖅᐰᑦ, ᓇᓪᓕᐅᓐᓂᕐᖕᓂᒃ ᐱᖓᓱᓂᒃ ᐊᕝᕙᕐᖕᒥᒡᓗ. 
26ᐃᖅᑲᖅᑐᐃᓂᖅᓕ ᓇᓪᓕᐅᑎᔪᒫᖅᐳᖅ, ᐊᖓᔪᖅᑲᐅᓂᖓᑕᓗ ᐱᔪᓐᓇᕐᖕᓂᖓᓂᒃ ᐊᖅᓵᖅᑕᐅᔪᒫᖅᐳᖅ ᓱᓇᐅᔪᓐᓃᖅᑎᑕᐅᓗᓂᓗ ᐃᓱᖃᖏᑦᑐᒧᑦ. 
27ᐊᖓᔪᖅᑲᐅᓂᖅ, ᐱᔪᓐᓇᕐᖕᓂᖅᓗ, ᐊᖏᔫᓂᖅᓗ ᐊᑕᓂᐅᕕᖕᒥᑦ ᐱᔪᑦ ᕿᓚᐅᑉ ᐊᑖᓃᑦᑐᓕᒫᑦ ᑐᓂᔭᐅᔪᒫᖅᐳᑦ ᖁᑦᓯᖕᓂᖅᐹᑉ ᐃᑦᔪᕐᖕᓁᑦᑐᖁᑎᖏᓐᓄᑦ, ᑖᑦᓱᒪ ᐊᑕᓂᐅᕕᖓ, ᐃᓱᖃᖏᑦᑐᒧᑦ ᐊᖓᔪᖅᑲᐅᓂᐅᔪᒫᖅᐳᖅ, ᐊᖓᔪᖅᑳᖅᔪᐊᓕᒫᓪᓗ ᐱᔨᑦᓯᕈᒫᖅᐹᑦ ᓈᓚᒡᓗᒍᓗ.’
28ᑖᒃᑯᐊ ᑕᕝᕙ ᑕᑯᑎᑕᐅᓃᑦ ᐃᓱᐊᑦ, ᐅᕙᖓ ᑖᓂᐊᓕ ᐃᓱᒪᔮᕈᑎᒋᓚᐅᖅᐸᒃᑲ, ᑮᓇᕋᓗ ᐊᐅᖃᕈᓐᓃᓚᐅᖅᐳᖅ, ᑭᓇᒧᓪᓘᓐᓃᑦ ᐅᖃᓚᐅᓐᖏᓚᖓ ᐆᒻᒪᒻᒥᐅᑕᕆᑐᐃᓐᓇᓚᐅᖅᐸᒃᑲᓕ.”
