1ᐃᒫᒃ ᔨᕆᒤᐊ ᐊᑕᓂᕐᖕᒧᑦ ᐅᖃᐅᑦᔭᐅᕗᖅ ᔨᑎᑬᐊᐅᑉ ᐊᖓᔪᖅᑳᖅᔪᐊᕆᔭᐅᓂᖓᑕ ᔫᑕᒥ ᐊᕐᕋᒍᐃᑦ ᖁᓕᖓᓐᓂ, ᓂᐱᑯᓁᓴᐅᑉ ᐊᖓᔪᖅᑳᖅᔪᐊᖑᓂᖏᑕ ᐊᕌᒍᐃᑦ 18-ᖓᓐᓂ. 
2ᑍᑦᓱᒪᓂᐅᑎᓪᓗᒍ ᐹᐱᓘᓂᒥᐅᑉ ᐊᖓᔪᖅᑳᖅᔪᐊᖓᑕ ᐅᓇᑕᖅᑐᒃᓴᖁᑎᖏᑦ ᐅᖓᓗᓯᓯᒪᓚᐅᖅᐳᑦ ᔪᕉᓴᓚᒥᒃ, ᔨᕆᒤᐊᓗ ᑎᒍᔭᐅᓯᒪᓚᐅᖅᐳᖅ ᔫᑕᐅᑉ ᐊᖓᔪᖅᑳᖅᔪᐊᖓᑕ ᐃᒡᓗᖁᑎᖓᓂ. 
3ᔨᑎᑬᐊᐅᑉ ᔨᕆᒤᐊ ᑎᒍᔭᐅᓯᒪᑎᓕᓚᐅᕐᖕᒪᒍ ᐅᖃᐅᑎᓪᓗᓂᐅᒃ, “ᓱᖕᒪᑦ ᓇᓚᐅᑦᑍᓇᓱᐊᖃᑦᑕᖅᐲᑦ? ᐅᖃᖅᓗᑎᑦ ᐃᒫᒃ, ‘ᐊᑕᓂᖅ ᐅᖃᖅᐳᖅ, ᐃᒡᓗᒐᓴᒡᔪᐊᖁᑎᓯ ᐱᔭᐅᑎᓐᓂᐊᖅᐸᒃᑲ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᓐᓄᑦ, ᑎᒍᔪᒫᖅᐹᓪᓗ. 
4ᔨᑎᑬᐊ ᔫᑕᒥᐅᑦ ᐊᖓᔪᖅᑳᖅᔪᐊᖓᑦ ᐊᓐᓇᒍᓐᓇᕐᖕᓂᐊᓐᖏᓚᖅ ᑲᐅᓪᑎᐊᒥᐅᑦ ᐊᒡᒐᖏᓐᓂᑦ. ᐊᖓᔪᖅᑳᖅᔪᐊᖓᑦᑕᓗ ᑎᒍᔪᒫᖅᐹ, ᐅᖃᖃᑎᒋᔪᓐᓇᖅᓯᔪᒫᖅᐹᓗ ᑮᓇᕐᖕᒥᑦ ᑮᓇᕐᖕᒧᑦ ᓇᖕᒥᓂᖅ ᑕᐅᑐᒡᓗᓂᐅᒃ ᐃᔨᒥᑦ ᐃᔨᒧᑦ. 
5ᔨᑎᑬᐊᓗ ᐹᐱᓘᓂᒧᓐᖓᐅᑎᔪᒫᖅᐹ, ᑍᑲᓃᑦᓱᒫᖅᐳᖅᓗ ᐊᑕᓂᕐᖕᒧᑦ ᐱᓇᓱᐊᖅᕕᐅᓚᐅᖏᓐᓂᕐᖕᒥᓂ, ᐊᑕᓂᖅ ᐅᖃᖅᐳᖅ, ᑲᐅᓪᑎᐊᒥᐅᓂᒃ ᐅᓇᑕᕋᓱᒃᑲᓗᐊᕈᕕᑦ ᓵᓚᖃᕐᖕᓂᐊᓐᖏᓚᑎᑦ.’”
6ᔨᕆᒤᐊ ᐅᖃᖅᐳᖅ, “ᐊᑕᓂᐅᑉ ᐅᖃᖅᕕᒋᕚᖓ: 
7ᑕᑯᒋᑦ, ᕼᐊᓇᒥᐅᓪ ᐊᖓᕕᑦ ᓴᓗᒻᒥᐅᑉ ᐃᕐᖕᓂᖓ ᐃᓕᖕᓄᑦ ᐅᖃᕆᐊᖅᑐᕈᒫᕐᖕᒪᑦ ᐱᕈᖅᓰᕕᖁᑎᒥᓂᒃ ᓂᐅᕕᐊᖑᖁᔨᓗᓂ ᐊᓇᑑᑎᒦᑦᑐᒥᒃ ᐱᑦᔭᒥᓂᐅᑉ ᓄᓇᖓᓂ ᐃᓚᑐᐊᕆᖕᒪᑎᑦ ᓄᓇᖁᑎᖓᓂᒃ ᓂᐅᕕᖅᑐᒃᓴᑑᒐᕕᑦ. 
8ᐊᑕᓂᐅᓪᓗ ᐅᖃᐅᓯᕆᔭᖓᑐᑦ ᐅᕙᓐᓄᑦ ᑍᒤᓚᐅᖅᐳᖅ, ᑕᕝᕙ ᕼᐊᓇᒥᐅᓪ ᐃᓪᓗᕋ+ ᐅᕙᓐᓄᐊᓚᐅᖅᐳᖅ ᐊᖓᔪᖅᑳᖅᔪᐊᑉ ᐃᒡᓗᖁᑎᖓᓄᑦ ᐅᖃᐅᑎᓪᓗᖓᓗ, ᐱᕈᖅᓰᕕᖁᑎᒥᓂᒃ ᓂᐅᕕᖁᓪᓗᓂᖓ ᐊᓇᑑᑎᒦᑦᑐᒥᒃ ᐱᑦᔭᒥᓂᐅᑉ ᓄᓇᖓᓃᑦᑐᒥᒃ, ᐱᕈᖅᓰᕕᖁᑎᒥᓂᒃ ᓂᐅᕕᖁᓪᓗᓂᖓ. ᑕᕝᕙ ᖃᐅᔨᕗᖓ ᐊᑕᓂᐅᑉ ᑕᒪᓐᓇ ᐅᖃᐅᓯᕆᖕᒪᒍ. 
9ᐊᓇᑑᑎᒦᑦᑐᖅᓗ ᐱᕈᖅᓰᕕᒃ ᓂᐅᕕᐊᕆᓚᐅᖅᐸᕋ ᐃᓚᓐᓂᑦ ᕼᐊᓇᒥᐅᓕᒥᑦ ᑮᓇᐅᔧᓪᓗ ᐅᖁᒤᓐᓂᖏᑦ ᖃᐅᔨᓴᓚᐅᓪᓗᒋᑦ ᐊᑭᖃᖅᐳᖅ ᓯᐅᓪᕕᕆᓂᒃ 17-ᓂᒃ. 
10ᐊᖏᖃᑎᒌᒍᑎᕗᒡᓗ ᓄᓇ ᐱᓪᓗᒍ ᐊᑎᓕᐅᕇᕋᑦᑎᒍ ᑕᑯᓐᓇᖅᑐᓪᓗ ᐊᑎᓕᐅᖅᑎᓪᓗᒋᑦ ᐊᑭᒋᓂᐊᖅᑕᖏᓪᓗ ᐅᖁᒤᓐᓂᕐᖕᓂᐊᕈᑎᒧᑦ ᖃᐅᔨᓴᖅᐸᕗᒃ. 
11ᑕᒪᕐᖕᒥᒡᓗ ᓄᓇᑖᕋᓱᐊᕐᖕᓂᕐᖕᒧᑦ ᐊᖏᖃᑎᒌᒍᑎᓂᒃ ᓇᓗᓁᖅᓯᔪᑦ ᑎᒍᓪᓗᒋᑦ ᓇᕿᑦᓯᕕᐅᓯᒪᔪᓪᓗ ᓄᓇᖁᑎᑖᕐᖕᓂᐅᑉ ᐃᓕᖅᑯᓯᒃᓴᖏᓐᓂᒃ ᓇᓗᓁᖅᓯᔪᑦ ᓇᕿᑎᑦᓯᕕᐅᓯᒪᖏᑦᑐᓪᓗ ᑎᑎᕋᖅᑕᖏᑦ. 
12ᑐᓂᓪᓗᒋᓪᓗ ᑖᒃᑯᐊ ᐸᕉᑭᒧ ᓂᕅᔭᐅᑉ ᐃᕐᖕᓂᖓᓄᑦ, ᓂᕅᐊᓗ ᐊᑖᑕᖃᕆᕗᖅ ᒪᕼᐊᓮᐊᒥᒃ. ᐊᖓᒐ ᕼᐊᓇᒥᐅᓪ ᑕᑯᓐᓇᖅᑎᓪᓗᒍ ᐊᑎᓕᐅᖃᑕᐅᔪᓪᓗ ᑕᑯᓐᓇᖅᑎᓪᓗᒋᑦ, ᔫᑎᓪᓗ ᐊᖓᔪᖅᑳᖅᔪᐊᑉ ᐃᒡᓗᖓᓂᑦ ᖃᐅᔨᓴᖅᑎᐅᔪᑦ ᐃᒃᓯᕚᖃᑕᐅᔪᑦ ᑕᑯᓐᓇᖅᑎᓪᓗᒋᑦ. 
13ᑖᒃᑯᐊ ᑐᓵᑎᓪᓗᒋᑦ ᐸᕉᒃ ᐅᖃᐅᑎᓚᐅᖅᐸᕋ, 
14‘ᐃᒫ ᑕᕝᕙ ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐄᓴᕅᓕᒥᐅᑦ ᒎᑎᖓᑦ ᐅᖃᖅᐳᖅ, ᑖᒃᑯᐊ ᓄᓇᑖᕐᖕᓂᕐᖕᒧᑦ ᐊᖏᖃᑎᒌᒍᑎᕗᑦ ᓇᕿᑦᔪᓯᖅᓯᒪᔪᑦ ᓇᕿᑦᔪᓯᖅᓯᒪᖏᑦᑐᓪᓗ ᑎᒍᓪᓗᒋᑦ ᒪᕋᕐᖕᒧᑦ ᐴᒃᑭᑦ ᐊᑯᓂ ᑍᒤᓕᖓᒐᓗᐊᖅᓗᑎᒃ ᓱᕋᖁᓇᒋᑦ. 
15ᐃᒫᒃ ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐄᓴᕅᓕᒥᐅᑦ ᒎᑎᖓᑦ ᐅᖃᕐᖕᒪᑦ: ᐃᒡᓗᐃᓪᓗ ᐱᕈᖅᓰᕖᓪᓗ ᓄᓇᒥ ᑕᒫᓂ ᓂᐅᕐᕈᑎᒋᔭᐅᖃᑦᑕᕈᒫᕆᕗᑦ.’”
16ᐸᕉᒃᒧᑦ ᓂᕅᐊᐅᑉ ᐃᕐᖕᓂᖓᓄᑦ ᓄᓇᒥᒃ ᓂᐅᕕᖅᓯᒪᓂᓐᓂᒃ ᓇᓗᓁᖅᓯᑦᔪᑏᑦ ᑐᓂᔭᕇᕋᒃᑭᑦ, ᐊᑕᓂᕐᖕᒧᑦ ᑐᒃᓯᐊᓕᖅᐳᖓ ᐅᖃᖅᓗᖓ, 
17“ᐊᑕᓃᖅ ᐊᑕᓂᐅᓂᖅᐹᖑᔪᑎᑦ ᕿᓚᒃ ᓄᓇᖅᔪᐊᖅᓗ ᓴᓇᓚᐅᖅᐸᑎᑦ ᐱᔪᓐᓇᕐᖕᓂᖅᔪᐊᕐᖕᓄᑦ ᐊᔪᒐᖃᖏᓐᓂᕐᖕᓄᓪᓗ, ᐃᓕᖕᓄᑦ ᐊᔪᕐᖕᓇᖅᑐᖃᖏᒻᒪᑦ. 
18ᐃᓄᒐᓴᒃᔪᐊᓄᑦ ᓇᒡᓕᒍᓱᖕᓂᕐᖕᓂᒃ ᑕᑯᑎᑦᓯᕙᒃᐳᑎᑦ ᑭᓯᐊᓂᑦᑕᐅᖅ ᓯᕗᓕᖏᑕ ᐊᔪᖅᑐᓕᓯᒪᓂᖏᓐᓄᑦ ᑭᖑᕚᕇᑦ ᓱᒋᐊᖅᐸᒃᑭᕙᑎᑦ. ᐊᑕᓃᖅ ᐱᔪᓐᓇᖅᑐᖅᔪᐊᖑᓪᓗᑎᑦ ᒎᑎᐅᒐᕕᑦ ᖁᑦᓯᖕᓂᖅᐹᒍᓪᓗᑎᑦ ᐊᑎᖃᖅᐳᑎᓪᓗ ᐊᑕᓂᕐᖕᒥᒃ ᐊᔪᒐᖃᖏᑦᑐᒥᒃ. 
19ᐃᓱᒪᒋᔭᑎᑦ ᐊᖏᔪᖅᔪᐊᖑᖕᒪᑕ ᐱᓂᐊᕐᖕᓂᖅᑎᓪᓗ ᐊᔪᒐᖃᖏᑦᑐᖅᔪᐊᖑᓪᓗᑎᒃ; ᐃᓄᐃᓪᓗ ᐱᓂᐊᕐᖕᓂᓕᒫᖏᑦ ᑕᑯᓐᓇᕋᕕᒋᑦ, ᐃᓄᐃᓪᓗ ᐱᐅᓯᖏᑦ ᒪᓕᒡᓗᒋᑦ ᐱᔭᕆᐊᖃᓕᖅᑕᖏᓐᓂᒃ ᐱᑎᑦᓯᕙᒃᑲᕕᑦ, ᐊᑭᓕᖅᐸᒃᓗᒋᓪᓗ ᐱᓂᐊᕐᖕᓂᖏᑦ ᒪᓕᒡᓗᒋᑦ. 
20ᐃᑦᔨᑉᑎᒥ ᓇᓗᓁᒃᑯᑕᓂᒃ ᑲᒪᓇᖅᑐᖅᔪᐊᓂᒡᓗ ᑐᑭᓯᑦᔪᑕᐅᔪᓐᓇᖅᑐᓂᒃ ᐱᓂᐊᖃᑦᑕᖅᓯᒪᕗᑎᑦ, ᐅᓪᓗᒥᓗ ᓱᓕ ᐱᓂᐊᕐᖕᓂᕆᕙᒃᐸᑎᑦ ᐃᓄᓕᒫᓂᒃ ᐄᓴᕅᓕᒥᐅᓂᒃ ᐊᓯᖏᓐᓂᒡᓗ ᐃᓅᖃᑎᒌᒡᔪᐊᓂᒃ ᖃᐅᔨᒪᔭᐅᑦᔪᑎᒋᕙᑎᓪᓗ ᓇᓂᑐᐃᓐᓇᖅ, ᐅᓪᓗᒥᒧᑦ. 
21ᐃᓄᖁᑎᑎᑦ ᐃᑦᔨᑉᑎᒥᑦ ᐊᐅᓪᓚᖅᑎᓚᐅᕋᕕᒋᑦ ᓇᓗᓁᒃᑯᑕᒃᑯᑦ ᑲᒪᓇᖅᑐᓪᓗ ᐊᑐᖅᓗᒋᑦ. ᐱᔪᓐᓇᕐᖕᓂᖅᔪᐊᕐᖕᓄᑦ ᐊᔪᒐᖃᖏᓐᓂᕐᖕᓄᓪᓗ ᑲᑉᐱᐊᓇᖅᑐᒃᑯᑦ. 
22ᓄᓇᒥᒡᓗ ᑕᒪᑐᒥᖓ ᓄᓇᑖᖅᑎᓯᒪᒐᕕᒋᑦ ᓯᕗᓕᖏᓐᓄᑦ ᐊᖏᕈᑎᒋᓚᐅᖅᑕᕐᖕᓂᒃ ᓄᓇᒋᔭᐅᓕᖁᓪᓗᒍ, ᓂᕿᒃᓴᖃᑦᓯᐊᖅᑐᒥᒃ ᐊᔪᖅᓴᕐᖕᓇᖏᑦᑐᒥᓗ ᓄᓇᖃᖁᓪᓗᒋᑦ. 
23ᓄᓇᒧᓪᓗ ᑕᒪᐅᖓ ᑎᑭᓐᓇᒥᒃ ᓄᓇᖃᓕᓚᐅᖅᐳᑦ. ᓂᐱᖕᓂᒡᓕ ᓈᓚᓚᐅᓐᖏᓚᑦ ᐱᖁᔭᑎᓪᓗ ᒪᓕᒍᒪᓇᒋᑦ, ᑍᒤᒻᒪᑦ ᐱᖁᔭᕐᖕᓂᒃ ᒪᓕᒍᒪᖏᒻᒪᑕ ᑲᑉᐱᐊᓇᖅᑐᓄᑦ ᑎᑭᕝᕕᐅᑎᓚᐅᖅᐸᑎᑦ.
24ᑕᑯᒋᑦ, ᐃᑳᕈᑎᖅᔪᐊᑦ ᐃᒡᓗᒐᓴᒡᔪᐊᓂᑦ ᓵᓚᒃᓴᕈᑕᐅᓂᐊᖅᑐᑦ ᐋᖅᑭᒃᓯᒪᓕᖅᐳᑦ, ᐅᓇᑕᕐᖕᓂᖃᓕᕐᖕᒪᑦ ᑳᖕᓇᖅᑐᖅᔪᐊᖃᓕᖅᐳᖅ ᐋᓐᓂᐊᓇᖅᑐᖃᓕᖅᓗᓂᓗ ᓇᓗᓇᕈᓐᓃᖅᐳᑦ ᑲᐅᓪᑎᐊᒥᐅᓄᑦ ᐃᒡᓗᒐᓴᒡᔪᐊᑦ ᐱᔭᐅᓂᐊᓕᖅᑐᑦ. ᐅᖃᐅᓯᕆᓚᐅᖅᑍᑦ ᓇᓪᓕᐅᑎᕗᖅ, ᑕᑯᒋᓪᓗ, ᑕᒪᓐᓇ ᑕᑯᓕᖅᐹᑦ. 
25ᑲᐅᓪᑎᐊᒥᐅᓄᑦ ᐃᒡᓗᒐᓴᒡᔪᐊᑦ ᐱᔭᐅᓂᐊᕋᓗᐊᖅᑎᓪᓗᒋᑦ, ᐃᒡᕕᓪᓕ ᐊᑕᓃᖅ ᒎᑎᐅᔪᑎᑦ, ᐅᕙᓐᓄᑦ ᐅᖃᖅᐳᑎᑦ, ᐱᕈᖅᓰᕕᒃ ᓂᐅᕕᐊᕆᒍᒃ ᓂᐅᕕᕈᑏᓪᓗ ᐊᑎᓕᐅᖅᑕᐅᑎᓕᒃᑭᑦ ᑕᑯᓐᓇᖅᑐᓄᑦ.”
26ᐊᑕᓂᐅᑉ ᔨᕆᒤᐊ ᐅᖃᐅᑎᕚ, 
27“ᑕᑯᒋᑦ, ᐅᕙᖓ ᐊᑕᓂᐅᕗᖓ, ᒎᑎᐅᔪᖅ ᐃᓄᓕᒫᓄᑦ, ᐊᔪᕐᖕᓇᓗᐊᖅᑐᖃᖅᐹ ᐅᕙᓐᓄᑦ? 
28ᑍᒤᒻᒪᑦ ᐊᑕᓂᖅ ᐃᒫᒃ ᐅᖃᖅᐳᖅ, ᑕᑯᒋᑦ, ᑲᐅᓪᑎᐊᒥᐅᓄᑦ ᐃᒡᓗᒐᓴᒡᔪᐊᑦ ᑐᓂᓕᖅᐸᒃᑲ ᓂᐱᑯᓁᓴᒧᑦ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᓐᓄᑦ, ᑖᑦᓱᒪᓗ ᑎᒍᓂᐊᖅᐹ. 
29ᑲᐅᓪᑎᐊᒥᐅᓪᓗ ᑎᑭᒃᑯᑎᒃ ᐃᒡᓗᒐᓴᒡᔪᐊᑦ ᐃᑯᐊᓪᓚᒍᒫᖅᐹᑦ, ᐃᑯᒪᒧᑦ ᓄᖑᑕᐅᖁᓪᓗᒋᑦ, ᑍᒃᑯᐊᓗ ᓂᓐᖓᒡᕕᒋᓚᐅᖅᑕᒃᑲ ᒎᑎᓐᖑᐊᒧᑦ ᐰᓕᒧᑦ ᑐᓂᕐᕈᓯᖃᑦᑕᕐᖕᓂᖏᓐᓄᑦ ᕔᓂᒥᒃ ᐃᒡᓗᒥ ᖄᖏᓐᓂ; ᐃᑯᒪᒧᑦ ᓄᖑᑕᐅᑎᓐᓂᐊᖅᐸᒃᑲ. 
30ᐄᓴᕅᓕᒥᐅᑦ ᔫᑕᒥᐅᓪᓗ ᐃᓄᖏᑦ ᓵᓐᓂ ᐱᐅᖏᑦᑐᐃᓐᓇᕐᖕᒥᒃ ᐃᓕᖅᑯᓯᖃᖅᓯᒪᖕᒪᑕ ᒪᒃᑯᖕᓂᕐᖕᒥᖕᓂᑦ, ᐄᓴᕅᓕᒥᐅᓪᓕ ᓂᓐᖓᒃᓮᕗᑦ ᐊᒡᒐᖏᑕ ᐱᓂᐊᕐᖕᓂᖏᑎᒍᑦ, ᐊᑕᓂᖅ ᐅᖃᖅᐳᖅ. 
31ᑖᒃᑯᐊ ᐃᒡᓗᒐᓴᒡᔪᐊᑦ ᓂᓐᖓᒃᓮᓂᖏᓐᓄᑦ ᓂᓐᖓᒃᓯᒪᕗᖓ, ᓴᓇᔭᐅᓂᕐᖕᒥᓂᑦ ᐱᒋᐊᖅᓗᓂ ᐅᓪᓗᒥᒧᑦ ᑎᑭᓪᓗᒍ, ᑍᒤᒻᒪᑦ ᓵᓐᓂᑦ ᐲᕈᒪᕙᒃᑲ. 
32ᐄᓴᕅᓕᒥᐅᓪᓗ ᔫᑕᒥᐅᓪᓗ ᐃᓄᖏᑕ ᓂᓐᖓᐅᑎᒃᓴᓕᐅᓚᐅᕐᖕᒪᖓ ᐱᐅᖏᑦᑐᓂᒃ ᐱᓇᓱᐊᕐᖕᓂᕐᖕᒥᖕᓄᑦ ᐊᖓᔪᖅᑳᖅᔪᐊᖏᑎᒍᑦ, ᓯᕗᓕᖅᑎᖁᑎᖏᑎᒍᓪᓗ, ᑐᓂᕐᕈᓯᖅᑎᑦᓯᔨᖁᑎᖏᑎᒍᑦ ᒎᑎᒧᓪᓗ ᐅᖃᖅᑎᖁᑎᖏᑎᒍᑦ, ᐃᓄᒃᑎᒍᓪᓗ ᔫᑕᒥᐅᑎᒍᑦ ᔪᕉᓴᓚᒥᓗ ᓄᓇᖃᖅᑐᓄᑦ. 
33ᐅᕙᓐᓂᒃ ᑐᓄᐃᓚᐅᕐᖕᒪᑕ ᓵᓐᖓᓇᓱᐊᕈᓐᓃᖅᓗᑎᒡᓘᓐᓃᑦ ᐊᔪᕆᖅᑐᖃᑦᑕᓚᐅᕋᓗᐊᖅᐸᒃᑲ ᐅᓄᖅᑐᐃᖅᓱᖅᓗᒋᑦ ᓈᓚᒍᒪᓚᐅᓐᖏᓚᓪᓕ, ᑐᓴᕈᒪᓇᑎᒡᓘᓐᓃᑦ ᐋᖅᑭᒋᐊᖅᓯᓂᕆᓇᓱᐊᖅᑕᓐᓂᒃ. 
34ᒎᑎᓐᖑᐊᒥᖕᓂᒃ ᓇᕐᕈᓇᖅᑐᖅᔪᐊᓂᒃ ᐃᒡᓗᖁᑎᓐᓄᐊᖅᓯᓯᒪᖕᒪᑕ ᐅᕙᓐᓂᒃ ᐊᑎᓕᖕᒧᑦ, ᓱᕈᖅᑎᑕᐅᓪᓗᓂ. 
35ᒎᑎᓐᖑᐊᓪᓗ ᐰᓕᐅᑉ ᐃᓂᒃᓴᖏᓐᓂᒃ ᐳᖅᑐᔪᓂᒃ ᓴᓇᓯᒪᕗᑦ ᐱᓐ ᕼᐃᓇᐅᑉ ᓇᖅᓴᖓᓂ, ᑐᓂᕐᕈᓯᕈᒪᓪᓗᑎᒃ ᐃᕐᖕᓂᕐᖕᒥᖕᓂᒃ ᐸᓂᖕᒥᖕᓂᒡᓗ ᒎᑎᓐᖑᐊᒧᑦ ᒧᓕᑭᒧᑦ, ᑎᓕᓚᐅᖅᓯᒪᖏᒃᑲᓗᐊᖅᐸᒃᑲ, ᐃᓱᒪᒋᓚᐅᖅᓯᒪᓇᒍᓘᓐᓃᑦ, ᑍᒫᒃ ᐱᐅᖏᑦᑐᐊᓗᖕᒥᒃ ᐊᑐᖅᓗᑎᒃ, ᔫᑕᐅᑉ ᐃᓄᖏᑦ ᐊᔪᖅᑐᓕᑎᑉᐰᑦ.”
36ᑍᒤᒻᒪᑦ ᐊᑕᓂᖅ ᐃᒫᒃ ᐅᖃᖅᐳᖅ, ᐄᓴᕅᓕᒥᐅᑦ ᒎᑎᖓ, “ᐃᒡᓗᒐᓴᒡᔪᐊᑦ ᑖᒃᑯᐊ ᐅᖃᐅᓯᕆᒐᕕᒋᑦ ᐅᓇᑕᕐᖕᓂᒃᑯᑦ, ᑳᖕᓇᖅᑐᖅᔪᐊᒃᑯᑦ, ᐋᓐᓂᐊᓇᖅᑐᑎᒍᓪᓗ ᐱᔭᐅᓂᐊᕐᖕᓂᕋᖅᓗᒋᑦ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᓐᓄᑦ, 
37ᑕᑯᒋᑦ, ᑲᑎᖅᓱᕈᒫᕆᕙᒃᑲ ᓄᓇᓕᖕᓂᑦ ᓂᓐᖓᕕᒡᔪᐊᕐᖕᓂᓐᓄᑦ ᐊᐅᓪᓚᖅᑎᑕᐅᕕᒋᓚᐅᖅᑕᖏᓐᓂᑦ, ᑕᒪᐅᖓᓗ ᐅᑎᖅᑎᑦᓱᒫᖅᐸᒃᑲ, ᐃᓅᓯᖃᓕᖅᑎᓪᓗᒋᑦ ᐃᓂᓪᓚᖓᑦᓯᐊᕐᖕᓇᖅᑐᒥᒃ. 
38ᐃᓄᖁᑎᒋᔪᒫᖅᐸᒃᑲ, ᑖᒃᑯᐊᓗ ᒎᑎᒋᔪᒫᖅᐹᖓ. 
39ᐊᑕᐅᓯᕐᖕᒥᒃ ᐆᒻᒪᑎᖃᖅᑎᑦᓱᒫᖅᐸᒃᑲ ᐊᑕᐅᓯᕐᖕᒥᒡᓗ ᐊᖅᑯᑎᖃᖅᑎᓪᓗᒋᑦ, ᐅᕙᓐᓂᒃ ᓯᕘᕋᒋᔭᖃᖁᓪᓗᒋᑦ ᐃᓱᖃᖏᑦᑐᒧᑦ, ᐱᐅᓂᖅᓴᒦᖁᓪᓗᒋᑦ ᑭᖑᕚᒃᓴᖏᓪᓗ. 
40ᐊᖏᖃᑎᒋᔪᒫᖅᐸᒃᑲ ᐃᓱᖃᖏᑦᑐᒧᑦ ᐊᑐᕐᖕᓂᐊᖅᑐᒥᒃ, ᐱᐅᔪᒥᒡᓗ ᐱᓇᓱᐊᖅᕕᒌᓐᓇᕈᒫᖅᐸᒃᑲ, ᓯᕘᕋᓂᕐᖕᒥᒡᓗ ᐆᒻᒪᑎᖏᓐᓄᑦ ᐃᓕᓯᔪᒫᖅᐳᖓ, ᕿᒤᓚᐅᖅᓯᒪᖁᓇᒋᑦ ᐅᕙᓐᓂᒃ. 
41ᐱᐅᔪᒥᒃ ᐱᓇᓱᐊᖅᕕᒋᔭᕆᐊᖏᑕ ᖁᕕᐊᒋᕙᒃᑲ, ᓄᓇᒧᓪᓗ ᑕᒪᐅᖓ ᑲᓐᖓᖅᓲᑎᒋᔪᒫᖅᐸᒃᑲ ᐃᓄᒋᔭᐅᖏᓐᓇᖁᓪᓗᒋᑦ ᑲᔪᓯᑦᓯᐊᖅᓗᑎᒃ, ᐆᒻᒪᑎᓐᓄᑦ ᐃᓘᓐᓈᓄᑦ ᐃᓱᒪᓐᓄᓪᓗ ᐃᓘᓐᓈᓄᑦ.
42ᐃᒫᒃ ᐊᑕᓂᖅ ᐅᖃᖅᐳᖅ, ᖁᕕᐊᓇᖏᑦᑐᖅᔪᐊᓂᒃ ᑎᑭᕝᕕᐅᑎᓚᐅᕋᒃᑭᑦ, ᑍᒫᒃᑕᐅᖅ ᐱᐅᔪᒥᒃ ᑎᑭᕝᕕᐅᑎᑦᓱᒫᖅᐸᒃᑲ ᑍᒫᒃ ᐊᖏᖅᕕᒋᓯᒪᒐᒃᑭᑦ. 
43ᐱᕈᖅᓰᕖᓪᓗ ᑕᒫᓂ ᓂᐅᕕᐊᖑᔪᓐᓇᖅᓯᔪᒫᕆᕗᑦ ᐅᖃᖅᐸᓚᐅᕋᓗᐊᖅᑎᓪᓗᓯ ᓱᓇᑕᖃᖏᓐᓂᕐᖕᒧᑦ ᐃᓄᖃᖅᑐᒃᓴᐅᔪᓐᓃᕐᖕᓂᕋᖅᓗᒋᑦ ᐆᒪᔪᖃᖅᑐᒃᓴᐅᔪᓐᓃᕐᖕᓂᕋᖅᓗᒋᓪᓗ ᑲᐅᓪᑎᐊᒥᐅᓄᑦ ᑐᓂᔭᐅᓯᒪᓕᕐᖕᒪᑦ. 
44ᐱᕈᖅᓰᕕᖃᖅᕕᒃᓮᑦ ᓂᐅᕕᐊᖑᖃᑦᑕᓕᕈᒫᖅᐳᑦ ᓯᐅᓪᕕᕆᓄᑦ, ᓄᓇᖁᑎᑖᕈᑎᒡᓗ ᐊᑎᓕᐅᖅᑕᐅᕙᒡᓗᑎᒃ, ᓇᕿᑦᔪᓯᖅᑕᐅᓗᑎᒡᓗ ᐱᑦᔭᒥᓂᐅᑉ ᓄᓇᖓᓂ ᔪᕉᓴᓚᒥᓗ, ᔫᑕᒥᓗ, ᖃᖅᑲᒥᐅᓪᓗ ᓄᓇᓕᖏᓐᓂ, ᓯᐱᓚᒥᐅᓪᓗ ᐃᒡᓗᒐᓴᖏᓐᓂᑦ ᓂᒋᑉᒥᓗ ᓄᓇᖃᖅᑐᓂᒃ, ᓄᓇᑐᖃᖏᓐᓄᑦ ᐅᑎᖅᑎᑦᓱᒫᖅᐸᒃᑲ, ᐊᑕᓂᖅ ᐅᖃᖅᐳᖅ.”
