1“ᐱᖁᔭᓕᒫᑦ ᐅᓪᓗᒥ ᐃᓕᑦᓯᓐᓄᑦ ᒪᓕᒃᑕᐅᖁᔭᒃᑲ ᓈᓚᒃᑕᒃᓴᕆᕙᓯ, ᐃᓅᔪᓐᓇᖁᓪᓗᓯ ᐅᓄᖅᓯᕙᓪᓕᐊᔪᓐᓇᖁᓪᓗᓯᓗ, ᓄᓇᑖᕈᓐᓇᖁᓪᓗᓯᓗ ᐊᑕᓂᐅᑉ ᑐᓂᓂᐊᕐᖕᓂᕋᖅᓯᒪᔭᖓᓂᒃ ᓯᕗᓕᕕᓂᑦᓯᓐᓄᑦ. 
2ᐃᖅᑲᐅᒪᔪᒃᓴᐅᕗᓯᑦᑕᐅᖅ ᐊᑕᓂᐅᑉ ᒎᑎᑦᓯ ᖃᓄᖅ ᑕᓯᐅᓚᐅᕐᖕᒪᖔᓯ ᐊᕐᕌᒍᓂᒃ 40-ᓂᒃ ᐃᓄᖃᖏᑦᑐᒃᑯᑦ, ᐃᓕᑦᓯᓐᓂᒃ ᒥᑭᒡᓕᑎᕈᓐᓇᖅᓯᖁᓪᓗᓯ, ᖃᐅᔨᓴᕈᒪᓪᓗᓯᓗ ᖃᓄᖅ ᐆᒻᒪᒻᒥᐅᑕᖃᕐᖕᒪᖔᑦᓯ, ᐱᖁᔭᖏᓐᓂᒡᓗ ᓈᓚᒍᒪᓂᐊᕐᖕᒪᖔᑦᓯ, ᓈᓚᒍᒪᓂᐊᖏᒻᒪᖔᑦᓯᓗ. 
3ᒥᑭᒡᓕᑎᖅᑎᓚᐅᖅᐹᓯ ᑳᓕᖅᑎᓪᓗᓂᓯ ᓂᕆᑎᑦᓱᒪᓪᓗᓂᓯ ᒫᓇᒥᒃ, ᑕᒪᑐᒥᖓ ᖃᐅᔨᒪᓚᐅᓐᖏᑕᑦᓯᓐᓂᒃ, ᓯᕗᓕᕕᓂᑦᓯᓘᓐᓃᑦ ᖃᐅᔨᒪᓚᐅᓐᖏᑕᖓᓂᒃ; ᖃᐅᔨᑎᑦᓱᒪᓪᓗᓂᓯ ᐃᓄᒃ ᓂᐊᖂᔭᑐᐃᓐᓇᕐᖕᒧᑦ ᐃᓅᔪᓐᓇᖏᒻᒪᑦ, ᐊᑕᓂᐅᓪᓕ ᓇᖕᒥᓂᖅ ᐅᖃᐅᓯᖏᑎᒍᑦ ᑭᓯᐊᓂ ᐃᓅᔪᓐᓇᖅᐳᖅ. 
4ᐊᕐᕌᒍᓂᓕ ᑖᒃᑯᓇᓂ 40-ᓂ ᐊᓐᓄᕌᓯ ᐱᐅᔪᓐᓁᖅᑐᖃᓚᐅᓐᖏᓚᑦ, ᐃᑎᒐᓯᓗ ᐳᓪᓕᓕᓚᐅᕋᑎᒃ. 
5ᐆᒻᒪᑎᑦᓯᒍᑦ ᖃᐅᔨᔪᒃᓴᐅᕗᓯ, ᐊᑖᑕᐅᑉ ᐃᕐᖕᓂᓂ ᐋᖅᑭᒋᐊᓲᕆᖕᒪᒍ, ᑍᒫᒃᑕᐅᖅ ᐊᑕᓂᐅᑉ ᒎᑎᑦᓯ ᐋᖅᑭᒋᐊᖃᑦᑕᓚᐅᕆᕚᓯ. 
6ᑍᒤᒻᒪᑦ, ᐊᑕᓂᐅᑉ ᒎᑎᑦᓯ ᐃᓕᑦᓯᓐᓄᑦ ᐱᓇᓱᐊᖅᑕᐅᖁᔭᖓᓂᒃ ᐱᓇᓱᐊᖅᑐᒃᓴᐅᕗᓯ: ᑖᑦᓱᒪ ᐱᖁᔭᖏᑦ ᒪᓕᒡᓗᒋᑦ ᐃᓅᔪᒃᓴᐅᕗᓯ ᐃᓕᕋᒋᓗᒍᓗ. 
7ᐊᑕᓂᐅᑉ ᒎᑎᑦᓯ ᓄᓇᒧᑦ ᓂᕿᒃᓴᖃᑦᓯᐊᖅᑐᒧᑦ ᑎᑭᐅᑎᑎᒻᒪᓯ, ᑰᒐᓛᖃᐅᑦᓯᐊᖅᑐᒧᑦ ᓄᓇᐅᓪᓗ ᐃᓗᐊᓂᑦ ᑰᖏᓐᓇᖅᑐᖃᖅᑐᒧᑦ ᐃᒪᖃᖅᑐᒧᓪᓗ, ᓇᖅᓴᑎᒍᓪᓗ ᖃᖅᑲᑎᒍᓪᓗ ᑰᖃᐅᖅᑐᒧᑦ. 
8ᓄᓇᒧᑦ ᓂᐊᖂᔭᒃᓴᖃᖅᑐᒧᑦ ᖃᑯᖅᑕᓂᒃ ᑲᔪᕐᖕᓂᒡᓗ, ᕔᓂᒃᓴᓕᖕᒧᑦ ᐱᒋᓕᒃᓴᓂᒡᓗ ᓇᐹᖅᑐᓕᖕᒧᑦ, ᐳᒥᕐᒍᓁᑎᓂᒡᓗ, ᓇᐹᖅᑐᓕᖕᓄᓪᓗ ᐅᖅᓱᒃᓴᓕᖕᓂᒃ, ᐃᒍᑦᑕᐅᓪᓗ ᓰᕐᖕᓇᐅᑎᖏᓐᓂᒃ ᐱᑕᖃᖅᑐᒧᑦ. 
9ᑕᕝᕙᓂ ᐊᔪᖅᓴᓚᐅᖅᓯᒪᓂᐊᓐᖏᓚᓯ ᑭᓐᖒᒪᔭᖃᕐᖕᓂᐊᕋᓯᓗ, ᐅᔭᕋᖏᓪᓗ ᓴᕕᕋᔭᒃᓴᖅᑕᖃᖅᐳᑦ, ᖃᖅᑲᖏᓐᓂᓪᓗ ᑲᓐᓄᔭᓂᒃ ᑲᑎᑦᓯᔪᓐᓇᕐᖕᓂᐊᖅᐳᓯ. 
10ᑕᕝᕙᓂ ᓂᕆᔪᒪᓲᓕᒫᑦᓯᓐᓂᒃ ᓂᕆᔪᓐᓇᕐᖕᓂᐊᖅᐳᓯ, ᐊᑕᓂᖅᓗ ᒎᑎᓯ ᑕᒪᒃᑯᓄᖓ ᖁᔭᒋᓂᐊᖅᐸᓯ ᓱᓇᑐᐃᓐᓇᖃᑦᓯᐊᖅᑐᒥᒃ ᓄᓇᒥᒃ ᐃᓕᑦᓯᓐᓄᑦ ᑐᓂᓯᓯᒪᓂᖓ ᐱᑦᔪᑎᒋᓗᒍ.”
11“ᐃᒃᐱᒍᓱᑦᓯᐊᖅᑐᒃᓴᐅᕗᓯ ᐳᐃᒍᖁᓇᓯ ᐊᑕᓂᕐᖕᒥᒃ ᒎᑎᑦᓯᓐᓂᒃ; ᐱᖁᔭᖏᑕᓗ ᓇᓪᓕᐊᓐᓂᒃ ᓈᓚᓐᖏᑕᖃᖅᑍᓕᒋᑦᓯ ᐃᓕᑦᓯᓐᓄᑦ ᐅᓪᓗᒥ ᑐᓂᔭᓐᓂᒃ. 
12ᓂᕆᔪᒪᔭᓕᒫᑦᓯᓐᓂᒃ ᓂᕆᖃᑦᑕᓕᖅᑎᓪᓗᓯ ᐃᒡᓗᑦᓯᐊᕙᖕᓂᒡᓗ ᓴᓇᓯᒪᓕᖅᑎᓪᓗᓯ ᐊᖏᕐᕋᖃᓕᖅᑎᓪᓗᓯᓗ, 
13ᐆᒪᔪᖁᑎᓯᓗ ᐃᒻᒧᒃᓯᐅᒊᑦ ᓰᐱᖁᑎᓯᓗ ᐅᓄᖅᓯᕙᓪᓕᐊᒃᐸᑕ, ᓯᐅᓪᕕᕆᖁᑎᓯᓗ ᒎᓗᖁᑎᓯᓗ ᐅᓄᖅᓯᕙᓪᓕᐊᖕᒥᓗᑎᒃ, ᐊᓯᓕᒫᖏᓪᓗ ᐱᖁᔭᓯ ᐅᓄᖅᓯᕙᓪᓕᐊᓯᒪᓕᖅᐸᑕ, 
14ᐱᐅᔪᕆᓕᖅᑐᒃᓴᐅᓐᖏᓚᓯ ᐳᐃᒍᓕᖅᑐᒃᓴᐅᓇᓯᓗ ᐊᑕᓂᕐᖕᒥᒃ ᒎᑎᑦᓯᓐᓂᒃ ᐃᓕᓯᓐᓂᒃ ᓴᐳᑦᔨᓚᐅᖅᑐᒥᒃ ᐃᑦᔨᑉᑎᒥᑦ, ᓯᐊᓛᖑᕕᒋᓚᐅᖅᑕᑦᓯᓐᓂᑦ. 
15ᑖᑦᓱᒪ ᑕᓯᐅᓚᐅᕐᖕᒪᓯ ᓯᕕᑐᔪᐊᓗᒃᑯᑦ ᖁᐊᖅᓵᖓᓇᖅᑐᒃᑯᓪᓗ ᓱᓇᖃᖏᑦᑐᒃᑯᑦ, ᖁᒡᓗᒋᐊᖃᖅᑐᒃᑯᑦ ᑐᖁᓐᓇᖅᑐᓕᖕᓂᒃ ᓯᑯᐊᕐᐱᐅᓂᖃᖅᑐᑎᒍᓪᓗ.+ ᓄᓇᒃᑯᑦ ᐸᓂᖅᑐᐊᓗᒃᑯᑦ ᐃᒪᖃᖏᑦᑐᒃᑯᑦ ᐃᒥᕐᖕᒥᒃ ᑰᓕᖅᑎᑦᓯᓚᐅᖅᐳᖅ ᐃᒥᖅᕕᒃᓴᑦᓯᓐᓂᒃ ᐅᔭᕋᖕᒥᑦ ᕾᖅᑐᓪᓚᕆᖕᒥᑦ. 
16ᓱᓇᖃᖏᑦᑐᒥ ᓂᕆᑎᓚᐅᖅᐹᓯ ᓂᕿᒃᓴᒥᒃ ᒫᓇᒥᒃ ᓯᕗᓕᑦᓯ ᖃᐅᔨᓚᐅᖅᓯᒪᓐᖏᑕᖏᓐᓂᒃ, ᒥᑭᒡᓕᑎᕈᓐᓇᖁᓪᓗᓯ ᖃᐅᔨᓴᕈᒪᓪᓗᓂᓯᓗ, ᑕᒪᓐᓇ ᐊᓂᒍᖅᐸᑦ ᓮᒻᒪᖅᑎᑦᓱᒪᓪᓗᓂᓯ ᐱᕙᓪᓕᐅᑎᒃᓴᑦᓯᓂᒡᓗ ᐱᑎᑦᓱᒪᓪᓗᓂᓯ. 
17ᑍᒤᒻᒪᑦ ᐃᓱᒪᔪᒃᓴᐅᓐᖏᓚᑎᑦ ᐃᓕᖕᓂᒃ ᓇᖕᒥᓂᖅ ᐊᔪᖅᓴᕈᓐᓁᖅᑎᓯᒪᓇᓱᒋᓗᑎᑦ ᐱᔪᓐᓇᕐᖕᓂᕐᖕᓄᑦ ᓴᓐᖏᓂᕐᖕᓄᓪᓗ. 
18ᐃᖅᑲᐅᒪᔪᒃᓴᐅᕗᑎᑦ ᐊᑕᓂᐅᑉ ᒎᑎᕕᑦ ᐱᔪᓐᓇᕐᖕᓂᕐᖕᒥᒃ ᑐᓂᓯᕕᒋᓯᒪᕚᑎᑦ ᐊᔪᖅᓴᕈᓐᓃᖁᓪᓗᑎᑦ. ᑍᒤᓕᐅᖅᐳᖅᓕ ᐅᓪᓗᒥ ᓱᓕ ᓯᕗᓕᕆᓚᐅᖅᑕᑦᓯᓐᓄᑦ ᐊᖏᕈᑎᒋᓯᒪᔭᒥᓂᒃ ᑲᔪᓯᑎᑦᓯᓯᒪᓂᕐᖕᒥᓄᑦ. 
19ᐊᑕᓂᕐᖕᒥᒃ ᒎᑎᖕᓂᒃ ᐳᐃᒍᖅᑐᒃᓴᐅᓐᖏᓚᑎᑦ ᐊᓯᐊᓂᒡᓘᓐᓂᑦ ᑐᒃᓯᐊᖅᕕᖃᖃᑦᑕᓕᖅᓗᑎᑦ ᐱᔨᑦᓯᓕᖅᓗᑎᓪᓗ ᐱᔪᒃᓴᐅᓐᖏᓚᑎᑦ. ᑍᒤᓐᓂᐊᕈᕕᑦ, ᓯᕘᕋᒋᔭᒃᓴᕐᖕᓂᒃ ᐅᓪᓗᒥ ᐅᖃᐅᑎᕙᒋᑦ ᖁᓚᕐᖕᓇᖏᑦᓯᐊᖅᑐᒥᒃ ᓄᖑᑕᐅᓪᓚᕆᒍᒫᖅᐳᑎᑦ. 
20ᐊᑕᓂᕐᖕᒥᒃ ᒎᑎᖕᓂᒃ ᒪᓕᖕᓂᐊᖏᒃᑯᕕᑦ, ᑍᒫᑦᓮᓐᓇᖅᑕᐅᖅ ᓄᖑᑎᑕᐅᔪᒫᖅᐳᑎᑦ ᐃᓅᖃᑎᒌᒡᔪᐊᑎᑐᑦ ᓄᖑᑕᐅᑎᓐᓂᐊᖅᑕᒥᑐᑦ ᐃᓕᑦᓯ ᐱᑦᔪᑎᒋᓪᓗᓯ.”
