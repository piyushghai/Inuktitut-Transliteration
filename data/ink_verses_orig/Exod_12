1ᐊᑕᓂᖅ ᐅᖃᖅᐳᖅ ᒨᓯᓯᒧᑦ ᐂᕈᓂᒧᓪᓗ ᐃᑦᔨᑉᑎᒥ ᓄᓇᒦᑎᓪᓗᒋᒃ, 
2“ᑕᒪᓐᓇ ᑕᖅᑭᖅ ᐊᑐᖅᑕᕗᑦ ᐃᓕᖕᓄᑦ ᓯᕗᓪᓕᖅᐸᐅᓗᓂ ᑕᖅᑭᕆᔭᐅᓂᐊᖅᐳᖅ; ᐅᑭᐅᕆᔭᕐᖕᓄᓪᓗ ᓯᕗᓪᓕᖅᐸᐅᓗᓂ ᑕᖅᑭᐅᓂᐊᓕᖅᓗᓂ. 
3ᐄᓴᕅᓕᒥᐅᓕᒫᑦ ᐅᖃᐅᑎᓚᐅᒃᑭᑦ ᑕᕝᕙᓂ ᑕᖅᑭᒥ ᐅᓪᓗᑦ 10-ᒋᓕᖅᐸᒍ ᐊᖑᑎᑦ ᐃᒡᓗᖃᖅᑐᓕᒫᑦ ᐊᑐᓂᑦ ᓄᕐᕋᐅᔭᕐᖕᒥᒃ ᐊᑕᐅᓯᕐᖕᒥᒃ ᑎᒍᓯᔪᒃᓴᐅᕗᑦ, ᐃᒡᓗᒥᐅᖃᑎᒌᓄᑦ ᐊᑕᐅᓯᕐᖕᓄᑦ ᓄᕐᕋᐅᔭᖅ ᐊᑕᐅᓯᖅ ᑐᕌᖓᖁᓪᓗᒍ; 
4ᐃᒡᓗᒥᐅᖃᑎᒌᓪᓕ ᐃᓄᖏᑦ ᐅᓄᓐᖏᓗᐊᖅᐸᑕ ᓄᕐᕋᐅᔭᕐᖕᒧᑦ ᐊᑕᐅᓯᕐᖕᒧᑦ, ᑕᕝᕙ ᓯᓚᓕᑎᒃ ᐃᒡᓗᒥᐅᖃᑎᒌᑦ ᕾᖁᔭᒃᓴᕆᕔᑦ ᐃᓄᖏᑕ ᐅᓄᕐᖕᓂᖏᑦ ᒪᓕᒡᓗᒋᑦ; ᐃᓄᐃᑦ ᐊᑐᓂᑦ ᓂᕆᔪᓐᓇᕐᖕᓂᖏᑦ ᒪᓕᒡᓗᒋᑦ ᓄᕐᕋᐅᔭᖅ ᓄᖑᑕᐅᔪᓐᓇᖁᓪᓗᒍ. 
5ᓄᕐᕋᐅᔭᖅ ᓂᕆᓂᐊᖅᑕᓯ ᖃᓄᐃᑦᔪᑎᖃᖏᑦᓯᐊᕆᐊᖃᖅᐳᖅ, ᐊᖑᑕᐅᓗᓂ ᐊᕐᕌᒍᖃᖅᓗᓂ ᐊᑕᐅᓯᕐᖕᒥᒃ; ᓇᓪᓕᐊᓐᓂᑐᐃᓐᓇᖅ ᐱᔪᓐᓇᖅᐳᓯ ᓰᐱᒥᒡᓘᓐᓃᑦ ᒎᑦᓯᒥᒡᓘᓐᓃᑦ; 
6ᑭᓯᐊᓂᓕ ᓇᔪᖅᑎᒋᔭᒃᓴᕆᕙᓯ ᑕᖅᑭᐅᑉ ᑕᒪᑐᒪ ᐅᓪᓗᖓᑕ 14-ᖓᑦ ᑎᑭᓪᓗᒍ, ᐊᑕᐅᑦᓯᒃᑯᒃ ᐄᓴᕅᓕᒥᐅᑦ ᑲᑎᒪᔪᑦ ᓄᕐᕋᐅᔭᖁᑎᒥᖕᓂᒃ ᑐᖁᑦᓯᔪᒃᓴᐅᕗᑦ ᐅᓐᓄᒃᑯᑦ. 
7ᐊᐅᖓᑕᓗ ᐃᓚᖓᓂᒃ ᐱᓗᑎᒃ, ᐃᑎᖅᑕᖅᕕᐅᑉ ᓴᓂᕋᖏᒃᑕ ᐊᕙᓗᖏᒃ ᐊᑐᓂᑦ ᐊᐅᖕᒧᑦ ᒥᖑᐊᖅᓯᕕᐅᔪᒃᓴᐅᕗᑦ, ᐃᑎᖅᑕᖅᕕᐅᓪᓗ ᖁᓛᑕ ᓴᓐᓂᖓᔪᐊ ᐱᖃᓯᐅᑎᓗᒍ ᑕᕝᕙᓐᖓᑦ ᓂᕆᓂᐊᖅᑕᖓᑦᑕ ᐊᐅᖓᓂᑦ. 
8ᑕᒪᑐᒪᓂᓗ ᐅᓐᓄᒥ ᓂᕿᖓ ᓂᕆᔭᐅᔪᒃᓴᐅᕗᖅ, ᐃᑯᒪᒧᑦ ᐆᑕᐅᓯᒪᑎᓪᓗᒍ; ᓂᐊᖂᔭᒥᒃ ᐳᕙᓪᓚᖅᓴᐅᑎᖃᖏᑦᑐᒥᒃ ᐃᓚᖃᖅᑎᓪᓗᒍ ᐱᕈᖅᑐᕕᓂᕐᖕᓂᒡᓗ ᖃᓯᓕᓇᖅᑐᓂᒃ ᓂᕿᒧᑦ ᐃᓚᒋᔭᐅᓲᓂᒃ ᐃᓚᖃᖅᑎᓪᓗᒍ. 
9ᒥᑭᒐᐅᑎᓪᓗᒍᓕ ᐃᒥᕐᖕᒧᓪᓗ ᐆᔪᓕᐅᖅᓯᒪᑎᓪᓗᒍ ᓂᕆᔭᒃᓴᕆᓐᖏᓚᓯ, ᑭᓯᐊᓂᓕ ᐃᑯᒪᒧᑦ ᐆᓯᒪᑎᓪᓗᒍ ᓂᕆᔭᒃᓴᕆᕙᓯ ᐊᑕᖏᖅᓗᒍ, ᓂᐊᖁᖓᓗ ᓂᐅᖏᓪᓗ ᐃᕐᕋᕕᖏᓪᓗ ᐱᖃᓯᐅᑎᓗᒋᑦ. 
10ᐊᒥᐊᒃᑯᖃᖅᑐᒃᓴᐅᓐᖏᓚᓯᓗ ᑕᕝᕙᓐᖓᑦ ᐅᓪᓛᓐᖑᖅᑳᖅᑎᓐᓇᒍ, ᐊᒥᐊᒃᑯᖃᕐᖕᓂᕈᑦᓯᓕ ᑕᕝᕙ ᐅᓪᓛᓐᖑᖅᑎᓪᓗᒍ ᐃᑯᐊᓪᓚᒡᓗᒍ ᓄᖑᑕᐅᔪᒃᓴᐅᕗᖅ. 
11ᐃᒫᒃ ᑕᕝᕙ ᓂᕆᔭᒃᓴᕆᕙᓯ, ᕿᑎᑦᓯᒍᑦ ᑕᑦᓯᕈᓯᖅᓯᒪᔪᒃᓴᐅᕗᓯ ᐃᑎᒐᒍᓯᖅᓯᒪᓗᓯᓗ, ᐊᔭᐅᑉᐱᐊᓯᓗ ᑎᒍᒥᐊᖅᓗᒋᑦ; ᑐᐊᕕᖅᓗᓯ ᓂᕆᔪᒃᓴᐅᕗᓯ. ᑕᒪᓐᓇ ᐊᑕᓂᐅᑉ ᖄᖏᖅᑕᐅᕕᒃᓯᐅᑎᒋᖕᒪᒍ.
12ᑕᕝᕙᓂ ᐅᓐᓄᒥ ᐃᑦᔨᑉᑎᐅᑉ ᓄᓇᖓᒍᑦ ᐃᖏᕐᕋᓂᐊᕋᒪ, ᐃᑦᔨᑉᑎᒥᓗ ᐃᕐᖕᓂᐊᖑᖅᑳᖅᓯᒪᔪᓕᒫᑦ ᑐᖁᓐᓂᐊᖅᐸᒃᑲ, ᐃᓄᖕᓂᓗ ᐆᒪᔪᓂᓗ; ᐃᑦᔨᑉᑎᒥᐅᓪᓗ ᒎᑎᓐᖑᐊᓕᒫᖏᑦ ᓱᒋᐊᕐᖕᓂᐊᖅᐸᒃᑲ ᑐᑭᓯᖁᓪᓗᒋᑦ, ᐅᕙᖓ ᐊᑕᓂᐅᒐᒪ. 
13ᐊᖏᕐᕋᕆᔭᑦᓯᓗ ᐃᑎᖅᑕᖅᕕᖓᑕ ᐊᕙᓗᐊᒍᑦ ᐊᐅᒥᑎᖅᓯᒪᓂᖏᑦ, ᐃᓕᑦᓯᓐᓄᑦ ᓇᓗᓁᒃᑯᑕᐅᓂᐊᖅᐳᑦ ᓇᓃᓐᓂᑦᓯᓐᓂᒃ; ᐊᐅᖕᒥᒡᓗ ᑕᑯᑐᐊᕈᒪ, ᑕᕝᕙ ᖄᖏᕐᖕᓂᐊᖅᐸᑦᓯ, ᑕᒪᑐᒧᖓᓗ ᑲᑉᐱᐊᓇᖅᑐᖅᔪᐊᒧᑦ ᑎᑭᑕᐅᓂᐊᓐᖏᓚᓯ ᐃᑦᔨᑉᑎᒥᐅᑦ ᓱᒋᐊᓕᕈᒃᑭᑦ. 
14ᑕᒪᓐᓇᓗ ᐅᒃᐱᕐᖕᓂᒃᑯᑦ ᓇᓪᓕᐅᓐᓂᖅᓯᐅᕈᑎᒋᖃᑦᑕᕆᐊᖃᕈᒫᖅᐸᓯ ᐃᖅᑲᐅᒪᒃᓯᕈᑕᐅᖁᓪᓗᒍ ᖃᓄᖅ ᐅᕙᖓ ᐊᑕᓂᐅᔪᖓ ᐱᓇᓱᐊᓚᐅᖅᓯᒪᓂᓐᓂᒃ, ᓇᓪᓕᐅᓐᓂᖅᓯᐅᖅᐸᒍᒫᖅᐸᓯ ᑍᒪᓐᖓᑦ ᓯᕗᓂᕐᖕᒥ ᐱᔪᒫᖅᑐᒥ.”
15ᐊᑕᓂᖅ ᐅᖃᖅᐳᖅ, “ᐅᓪᓗᓂᒃ 7-ᓂᒃ ᓂᐊᑰᔭᒥᒃ ᐳᕙᓪᓚᖅᓴᐅᑎᖃᖏᑦᑐᒥᒃ ᓂᕆᔪᒃᓴᐅᕗᓯ; ᐅᓪᓗᑦ ᓯᕗᓪᓕᖅᐹᖓᓐᓂ ᐳᕙᓪᓚᖅᓴᐅᑎᑦ ᐃᒡᓗᑦᓯᓐᓃᑦᑐᑦ ᐊᓂᑕᐅᔪᒃᓴᐅᕗᑦ, ᓇᓪᓕᐊᑦ ᐳᕙᓪᓚᖅᓴᐅᑎᖃᖅᑐᒥᒃ ᓂᕆᔪᖅ, ᑖᒃᑯᐊ ᐅᓪᓗᑦ 7-ᑦ ᓈᓚᐅᖅᑎᓐᓇᒋᑦ, ᑖᓐᓇ ᐄᓴᕅᓕᒥᐅᓄᑦ ᐃᓄᖁᑎᓐᓄᑦ ᐃᓚᒋᔭᐅᔪᓐᓃᖅᑐᒃᓴᐅᕗᖅ. 
16ᐅᓪᓗᑦ 7-ᑦ ᓯᕗᓪᓕᖅᐹᖓᓐᓂ ᑲᑎᒪᔪᒃᓴᐅᕗᓯ ᐃᑦᔪᕐᖕᓁᑦᑐᒥᒃ ᑲᑎᒪᓂᕐᖕᒥᒃ, ᐊᒻᒪ ᐅᓪᓗᑦ ᑭᖑᓪᓕᖅᐹᖓᓐᓂ 7-ᖓᓐᓂ ᑲᑎᒪᒃᑲᓐᓂᖅᓗᓯ ᐃᑦᔪᕐᖕᓁᑦᑐᒥᒃ; ᑖᒃᑯᓇᓂᓗ ᐅᓪᓗᓂ ᓇᓪᓕᐊᓐᓂᒡᓘᓐᓃᑦ ᓴᓇᔪᖃᖅᑐᒃᓴᐅᓐᖏᓚᖅ, ᑕᒪᕐᖕᒥᒡᓕ ᓂᕆᔪᒃᓴᐅᕗᑦ ᐊᑐᐃᓐᓇᕈᖅᑕᐅᓯᒪᔪᓂᒃ. 
17ᑕᒪᓐᓇ ᓇᓪᓕᐅᓐᓂᖅ ᐳᕙᓪᓚᖅᓴᐅᑎᖃᖏᑦᑐᒥᒃ ᓂᐊᖂᔭᖅᑐᖅᕕᒃ ᓇᓪᓕᐅᓐᓂᖅᓯᐅᖅᐸᖑᒫᖅᐸᓯ, ᑖᑦᓱᒪᓂ ᐅᓪᓗᒥ ᐃᓅᖃᑎᓯ ᐊᓂᑎᓚᐅᕋᒃᑭᑦ ᐃᑦᔨᑉᑎᐅᑉ ᓄᓇᖓᓂᑦ; ᑍᒤᒻᒪᑦ ᑖᓐᓇ ᐅᓪᓗᖅ ᐃᒃᐱᒋᑦᓯᐊᕋᒃᓴᕆᕙᓯ, ᑭᖑᕚᕆᔪᒫᖅᑕᓯᓗ, ᓇᓪᓕᐅᓂᖅᓯᐅᖃᑦᑕᕈᒫᖅᐸᓯ ᐅᓪᓗᓂ ᕾᔪᒫᖅᑐᓂ. 
18ᑕᖅᑭᐅᑉ ᓯᕗᓪᓕᖅᐹᖓᑕ ᐅᓪᓗᖓᑕ 14-ᖓᓐᓂᑦ ᐅᓐᓄᒥᑦ ᐱᒋᐊᖅᓗᓯ, ᓂᐊᑰᔭᒥᒃ ᐳᕙᓪᓚᖅᓴᐅᑎᖃᖏᑦᑐᒥᒃ ᓂᕆᖃᑦᑕᖅᑐᒃᓴᐅᕗᓯ, ᐅᓪᓗᑦ 21-ᖓᑦᑕ ᐅᓐᓄᖓᓄᑦ ᑎᑭᓪᓗᒍ. 
19ᐅᓪᓗᓂ ᑖᒃᑯᓇᓂ 7-ᓂ ᐃᒡᓗᑦᓯᓐᓂ ᐳᕙᓪᓚᖅᓴᐅᒻᒥᒃ ᓇᓂᓯᔪᖃᖅᑐᒃᓴᐅᓐᖏᓚᖅ; ᓇᓪᓕᐊᓐᓂᒃ ᐳᕙᓪᓚᖅᓴᐅᑎᖃᖅᑐᒥᒃ ᓂᕆᔪᖃᖅᐸᑦ, ᑖᓐᓇ ᐄᓴᕅᓕᒥᐅᓄᑦ ᐃᓚᒋᔭᐅᔪᓐᓃᖅᑐᒃᓴᐅᕗᖅ, ᐃᓅᖃᑎᑐᖃᕆᖏᒃᑲᓗᐊᕈᑦᓯᐅᒃ ᐃᓅᖃᑎᒋᒍᑦᓯᐅᒡᓘᓐᓃᑦ. 
20ᐳᕙᓪᓚᖅᓴᐅᑎᖃᖅᑐᒥᒃ ᓂᕆᔪᒃᓴᐅᓐᖏᓚᓯ; ᐊᑕᖏᖅᓗᓯ ᐃᓚᒌᓯᒍᑦ ᐳᕙᓪᓚᖅᓴᐅᑎᖃᖏᑦᑐᒥᒃ ᑭᓯᐊᓂ ᓂᕆᔪᒃᓴᐅᕗᓯ.”
21ᐄᓴᕅᓕᒥᐅᑦ ᐊᖓᔪᖅᑳᕆᔭᓕᒫᖏᑦ ᒨᓯᓯᐅᑉ ᑲᑎᖃᑎᒋᔪᒪᕔᑦ, ᐅᖃᐅᑎᓪᓗᒋᓪᓗ, “ᐃᓕᑦᓯ ᐊᑐᓂᑦ ᓄᕐᕋᐅᔭᒥᒃ ᒎᑦᓯᐅᓪᓘᓐᓃᑦ ᓄᕐᕋᖓᓂᒃ ᐱᓗᓯ ᑐᖁᑦᓯᔭᕆᐊᖃᖅᐳᓯ, ᐃᒡᓗᒥᐅᖃᑎᒌᖑᔪᓯᒍᑦ ᑐᖁᓐᓇᖅᑐᒧᑦ ᖄᖏᖅᑕᐅᑦᔪᑎᒋᔭᑦᓯᓐᓂᒃ ᓂᕆᕕᒃᔪᐊᕈᑎᖃᕐᖕᓂᐊᕋᑦᓯ. 
22ᐃᑦᓴᒍᓐᓇᖅᑐᒥᒃ ᕼᐊᓯᑉᒥᒃ ᐱᓗᓯ ᐆᒪᔫᑉ ᐊᐅᖓᓂᒃ ᐃᑦᓴᒃᑎᖅᓗᒍ ᐴᒍᑕᐅᑉ ᐃᓗᐊᓃᑦᑐᒥᑦ, ᐅᒃᑯᐊᓯᓗ ᐊᕙᓗᖏᑦ ᐃᒡᓗᒃᑐᑦ ᖁᓛᒍᓪᓗ ᑖᑦᓱᒧᖓ ᐊᐅᒥᑎᕐᖕᓂᐊᖅᐸᓯ, ᓇᓕᑦᓯᓐᓂᒃ ᐃᒡᓗᑦᓯᓐᓂ ᐊᓂᔪᖃᕆᐊᖃᑦᔮᓐᖏᓚᖅ ᐅᓪᓛᓐᖑᓚᐅᖅᑳᖏᓐᓂᖓᓂ. 
23ᐊᑕᓂᖅ ᐃᑦᔨᑉᑎᒃᑯᑦ ᐃᖏᕐᕋᓕᕈᓂ ᐃᑦᔨᑉᑎᒥᐅᓂᒃ ᑐᖁᕅᔭᖅᑐᖅᓗᓂ ᐊᐅᒥᑎᖅᓯᒪᔪᒥᒃ ᐅᒃᑯᐊᒥᒃ ᑕᑯᔭᕌᖓᒥ ᐂᖏᓕ ᑐᖁᕅᔨ ᐃᒡᓗᑦᓯᓐᓄᑦ ᐃᑎᕐᖕᓂᐊᓐᖏᓚᖅ ᑐᖁᑦᓯᔭᖅᑐᖅᓗᓂ. 
24ᐃᓕᑦᓯ ᕿᑐᕐᖓᓕᒫᓯᓗ ᑕᒪᒃᑯᐊ ᒪᓕᒐᒃᓮᑦ ᓈᓚᒃᑕᖅᓴᕆᕙᓯ. 
25ᓄᓇᒃᓴᑦᓯᓐᓄᑦ ᑎᑭᒍᑦᓯ ᐊᑕᓂᐅᑉ ᐊᖏᕈᑎᒋᓯᒪᔭᖓᓄᑦ ᑕᒪᒃᑯᐊ ᓇᓪᓕᐅᓐᓂᖅᓯᐅᖅᐸᒍᒫᖅᐸᓯ. 
26ᕿᑐᕐᖓᑦᓯᓐᓄᓪᓗ ᐊᐱᕆᔭᐅᔭᕌᖓᑦᓯ, ‘ᖃᓄᖅ ᑕᒪᓐᓇ ᑐᒃᓯᐊᕐᖕᓂᖅ ᓇᓪᓕᐅᓐᓂᖅᓯᐅᕐᖕᓂᕐᖕᒧᑦ ᑐᑭᖃᕐᖕᒪᖔᑦ?’ 
27ᑭᐅᕙᖕᓂᐊᖅᐳᓯ, ‘ᑐᓂᕐᕈᓯᕐᖕᓂᖅ ᖄᖏᖅᑕᐅᓂᕆᓯᒪᔭᕗᑦ ᐱᓪᓗᒍ, ᐊᑕᓂᕐᖕᒥᒃ ᐅᐱᒍᓱᖕᓂᑦᑎᓐᓂᒃ ᓇᓗᓁᒃᑯᑕᐅᕗᖅ. ᐊᑕᓂᐅᑉ ᐄᓴᕅᓕᒥᐅᑦ ᐃᒡᓗᖏᑦ ᖄᖏᓚᐅᕐᖕᒪᒋᑦ ᐃᑦᔨᑉᑎᒦᑎᓪᓗᑕ, ᐃᑦᔨᑉᑎᒥᐅᓪᓗ ᕿᑐᕐᖓᖏᓐᓂᑦ ᐊᖓᔪᒃᓯᖅᐹᖑᔪᑦ ᑐᖁᑎᓚᐅᕐᖕᒪᒋᑦ, ᐅᕙᒍᓪᓕ ᐆᒪᑎᓚᐅᖅᐹᑎᒍᑦ.’”
28ᐄᓴᕅᓕᒥᐅᓪᓗ ᐂᕗᑦ ᐊᑕᓂᐅᑉ ᐱᓂᐊᖅᑕᐅᖁᔭᖓ ᒨᓯᓯᒧᑦ ᐂᕈᓂᒧᓪᓗ ᒪᓕᒡᓗᒋᑦ ᐱᓂᐊᖅᐳᑦ.
29ᐅᓐᓄᐊᓪᓗᐊᖑᓕᖅᑎᓪᓗᒍ ᐊᑕᓂᐅᑉ ᑐᖁᑎᑉᐰᑦ ᐃᕐᖕᓂᖅᑖᕆᐅᕈᑕᐅᓯᒪᔪᓕᒫᑦ ᐃᑦᔨᑉᑎᒥᐅᓄᑦ. ᐊᖓᔪᖅᑳᖅᔪᐊᑉ ᐃᕐᖕᓂᖓᓂᑦ ᐱᒋᐊᖅᓗᓂ, ᑖᓐᓇ ᐊᖓᔪᖅᑳᖅᔪᐊᑉ ᑭᖑᕝᕕᖅᑎᒃᓴᕆᒐᔭᖅᑕᖓ, ᑎᒍᔭᐅᓯᒪᕕᖕᒦᑦᑐᑦ ᐃᕐᖕᓂᑖᕆᐅᕈᑎᕕᓂᖓᑦ ᑎᑭᓪᓗᒍ. ᐆᒪᔪᓪᓗᑦᑕᐅᖅ ᕿᑐᕐᖓᖅᑖᕆᐅᕈᑎᕕᓂᖏᑦ ᑐᖁᑕᐅᒋᕗᑦ. 
30ᐅᓐᓄᐊᒥᓗ ᑕᒪᑐᒪᓂ, ᐊᖓᔪᖅᑳᖅᔪᐊᖅ ᐊᖓᔪᖅᑳᖁᑎᖏᓪᓗ ᐃᑦᔨᑉᑎᒥᐅᖑᖃᑎᓕᒫᖏᓪᓗ ᐃᖅᑯᒻᒪᖅᑎᑕᐅᕗᑦ ᓂᐱᖅᑯᖅᑐᓪᓗᑎᒃ ᕿᐊᔪᑦ ᑐᓴᖅᑕᐅᔪᓐᓇᓚᐅᖅᐳᑦ ᐃᑦᔨᑉᑎᓕᒫᒥ. ᐃᒡᓗᑕᖃᓚᐅᓐᖏᓚᖅ ᐊᑕᐅᓯᕐᖕᒥᒡᓘᓐᓃᑦ ᐃᕐᖕᓂᒥᓂᒃ ᑐᖁᔨᐊᖃᖅᓯᒪᖏᑦᑐᒥᒃ. 
31ᓱᓕ ᑕᒪᑐᒪ ᐅᓐᓄᐊᖓᓂ ᐊᖓᔪᖅᑳᖅᔪᐊᖅ ᐂᔭᐅᒃᑬᕗᖅ ᒨᓯᓯᒥᒃ ᐂᕈᓂᒥᒡᓗ ᐅᖃᐅᑎᓪᓗᒋᒡᓗ, “ᐊᐅᓪᓚᕆᑦᓯ ᐄᓴᕅᓕᒥᐅᖑᖃᑎᓯᓗ, ᓄᓇᖁᑎᒐ ᕿᒪᓕᖅᓯᐅᒃ, ᐊᑕᓂᖅ ᑐᒃᓯᐊᖅᕕᒋᔭᖅᑐᓕᖅᓯᐅᒃ ᑍᒫᒃ ᐱᔪᒪᓂᕆᓚᐅᖅᑕᑦᓯᑐᑦ. 
32ᓰᐱᖁᑎᓯ ᐃᒻᒧᒃᓯᐅᒐᖁᑎᓯᓗ ᓇᒃᓴᓗᒋᑦ ᐊᐅᓪᓚᓕᕆᑦᓯ ᑐᒃᓯᐅᑎᓂᐊᖅᐸᑦᓯᓐᖓ ᐱᑦᓯᐊᖅᕕᒋᔭᐅᖁᓗᖓ.”
33ᐃᑦᔨᑉᑎᒥᐅᓪᓗ ᑎᓕᐅᕆᓕᖅᐳᑦ ᑐᐊᕕᖅᓗᑎᒃ ᐄᓴᕅᓕᒥᐅᑦ ᓄᓇᒥᖕᓂᑦ ᐊᐅᓪᓚᖁᓪᓗᒋᑦ ᐅᖃᖅᓗᑎᒃ, “ᐊᐅᓪᓚᖏᒃᑲᓗᐊᕈᑦᓯ ᑐᖁᔪᐃᓐᓇᐅᓂᐊᓕᖅᐳᒍᑦ.” 
34ᐊᓱᐃᓛᒃ ᐄᓴᕅᓕᒥᐅᑦ ᓂᐊᖂᔭᓕᐅᕈᑎᑎᒃ ᐳᕙᓪᓚᖅᓴᐅᑎᖃᖏᑦᑐᓂᒃ ᐆᓯᒪᔪᓂᒃ ᐃᓗᓪᓕᖅᓗᒋᑦ ᖃᓪᓗᓈᖅᑕᒥᒃ ᐃᒻᒧᓯᖅᓗᒋᑦ ᐃᖅᓱᓕᖅᐰᑦ. 
35ᐄᓴᕅᓕᒥᐅᓪᓗ ᒨᓯᓯᒧᑦ ᐱᖁᔭᐅᓚᐅᕐᖕᓂᑎᒃ ᒪᓕᒡᓗᒍ ᐱᓂᐊᖅᐳᑦ, ᐅᖃᐅᑎᔭᐅᓯᒪᒐᒥᒃ ᐃᑦᔨᑉᑎᒥᐅᓂᑦ ᑐᒃᓯᕋᖁᔭᐅᓪᓗᑎᒃ, ᒎᓗᓂᒃ ᓯᐅᓪᕕᕆᓂᒡᓗ ᐱᖁᑎᖏᓐᓂᒡᓗ ᐊᓐᓄᕌᖏᓐᓂᒡᓗ. 
36ᐊᑕᓂᐅᓪᓗ ᐃᑦᔨᑉᑎᒥᐅᑦ ᖁᕕᐊᓲᑎᖃᓕᖅᑎᑉᐰᑦ ᐄᓴᕅᓕᒥᐅᓂᒃ, ᐄᓴᕅᓕᒥᐅᓪᓗ ᐱᔪᒪᔭᖏᓐᓂᒃ ᑐᓂᓯᕕᒋᓪᓗᓂᑦᔪᒃ, ᑍᒫᒃ ᐱᖕᒪᑕ ᐄᓴᕅᓕᒥᐅᑦ ᐃᑦᔨᑉᑎᒥᐅᑦ ᐊᔪᖅᓴᖏᑦᔪᑎᖏᓐᓂᒃ ᐊᐅᓪᓚᕈᑦᔨᓚᐅᖅᐳᑦ.
37ᐄᓴᕅᓕᒥᐅᑦ ᐊᐅᓪᓚᖅᐳᑦ ᐱᓱᒃᓗᑎᒃ ᓄᓇᒥᑦ ᕌᒥᓯᓯᒥᑦ ᓱᑰᑎᒧᑦ ᑎᑭᓪᓗᑎᒃ, ᐊᖑᑎᓪᓗ ᐅᓄᕐᖕᓂᖃᓚᐅᖅᐳᑦ 600,000-ᓂᒃ ᐊᕐᖕᓁᑦ ᓄᑕᖅᑲᓪᓗ ᐱᖃᓯᐅᑎᓇᒋᑦ. 
38ᐅᓄᖅᑐᓂᒡᓗ ᐃᓅᖃᑎᖃᒃᑲᓐᓂᕆᓪᓗᑎᒃ. ᓰᐱᓂᒡᓗ, ᒎᑦᓯᓂᒡᓗ, ᐃᒻᒧᒃᓯᐅᒐᕐᖕᓂᒡᓗ ᐅᓄᖅᑐᓂᒃ ᓇᒃᓴᓚᐅᕆᕗᑦ. 
39ᐳᕙᓪᓚᖅᓴᐅᑎᖃᖏᑦᑐᓂᒡᓗ ᓂᐊᖂᔭᓕᐅᖃᑦᑕᖅᐳᑦ ᐃᑦᔨᑉᑎᒦᓪᓗᑎᒃ ᓴᓇᔭᕕᓂᕐᖕᒥᖕᓂᒃ. ᐃᑦᔨᑉᑎᒥᑦ ᑐᐊᕕᖅᓗᑎᒃ ᐊᐅᓪᓚᖅᑎᑕᐅᓚᐅᕋᒥᒃ ᑕᖁᐊᒃᓴᒥᖕᓂᒡᓘᓐᓃᑦ ᐱᔪᓐᓇᖅᓯᓇᑎᒃ ᐳᕙᓪᓚᖅᓴᐅᑎᓕᖕᒥᒡᓗ ᓂᐊᖂᔭᓕᐅᕈᓐᓇᖅᓯᓇᑎᒃ.
40ᐄᓴᕅᓕᒥᐅᓪᓗ ᐃᑦᔨᑉᑎᒦᓚᐅᖅᐳᑦ ᐊᕐᕌᒍᓂᒃ 430-ᓂᒃ. 
41ᑖᒃᑯᐊ ᐊᕐᕌᒍᑦ 430-ᑦ ᓈᑎᓪᓗᒋᑦ ᐃᓅᖃᑎᒌᑦ ᐊᑕᓂᐅᑉ ᐃᓄᖁᑎᒋᔭᖏᑦ ᐃᑦᔨᑉᑎᒥᑦ ᐊᐅᓪᓚᖅᓯᒪᔪᐃᓐᓇᐅᓕᓚᐅᖅᐳᑦ. 
42ᐅᓐᓄᐊᒥ ᑍᑦᓱᒪᓂ ᐊᑕᓂᐅᑉ ᖃᐅᔨᓮᓐᓇᓚᐅᖅᐰᑦ ᐊᐅᓪᓚᖅᑎᑉᐸᓪᓕᐊᓕᖅᓗᓂᒋᑦ ᐃᑦᔨᑉᑎᒥᑦ. ᑍᓐᓇ ᐅᓐᓄᐊᖅ ᑍᒤᓕᐅᖅᕕᐅᓚᐅᖅᑐᖅ ᐊᑕᓂᕐᖕᒧᑦ ᑐᕌᖓᑎᑕᐅᕗᖅ ᑍᒪᓐᖓᓕᒫᖅ ᓇᓪᓕᐅᑎᔭᕌᖓᑦ ᐄᓴᕅᓕᒥᐅᑦ ᖃᐅᔨᓴᖅᐸᒃᑐᒃᓴᐅᖁᓪᓗᒋᑦ.
43ᐊᑕᓂᖅ ᐅᖃᖅᐳᖅ ᒨᓯᓯᒧᑦ ᐂᕈᓂᒧᓪᓗ, “ᐅᑯᐊ ᑕᕝᕙ ᖄᖏᖅᑕᐅᕕᖕᒧᑦ ᒪᓕᒐᐅᔭᕆᐊᖃᖅᑐᑦ ᐃᒤᑦᑑᕗᑦ; ᐃᓅᖃᑎᑐᖃᕆᓐᖏᑕᓯ ᖄᖏᖅᑕᐅᕕᖕᒥᒃ ᓇᓪᓕᐅᓂᖅᓯᐅᕐᖕᓂᕐᖕᒧᑦ ᓂᕆᖃᑎᒌᖕᓂᕐᖕᒥ ᓂᕆᖃᑕᐅᔪᒃᓴᐅᓐᖏᓚᖅ. 
44ᓯᐊᓛᓕᒫᓪᓕ ᐃᓕᑦᓯᓐᓄᑦ ᓂᕆᖃᑕᐅᔪᓐᓇᖅᐳᑦ ᑭᓯᐊᓂ ᐱᖃᑕᐅᔪᓐᓇᖁᓪᓗᒋᑦ ᓯᕗᓪᓕᕐᖕᒥᒃ ᑭᐱᔭᐅᖅᑳᖅᑐᒃᓴᐅᕗᑦ. 
45ᐃᓚᒋᑬᓐᓇᑐᐃᓐᓇᖅᑕᓯᓕ ᐅᕝᕙᓗ ᐃᖅᑲᓁᔭᖅᑎᑕᐅᑐᐃᓐᓇᖅᑐᑦ ᓂᕆᖃᑕᐅᔪᒃᓴᐅᓐᖏᓚᑦ. 
46ᐃᒡᓗᒥ ᐊᑕᐅᓯᕐᖕᒥ ᓂᕆᔭᐅᔪᒃᓴᐅᕗᖅ; ᓂᕿᖓᑕᓗ ᐃᓚᖓᓂᒃ ᐃᒡᓘᑉ ᐊᓯᐊᓄᒃ ᐊᓐᓂᑦᔨᔪᒃᓴᐅᓐᖏᓚᓯ; ᑖᑦᓱᒪᓗ ᓴᐅᓂᖏᑦ ᓇᒡᒍᖅᑕᐅᔪᒃᓴᐅᓐᖏᓚᑦ. 
47ᐄᓴᕅᓕᒥᐅᓕᒫᑦᓯᐊᓪᓗ ᑕᒪᑐᒥᖓ ᒪᓕᒃᑐᒃᓴᐅᕗᑦ. 
48ᐃᓚᒋᓐᖏᑕᓯᓐᓂᒡᓕ ᐃᒡᓗᒥᐅᑕᖃᕈᑦᓯ ᖄᖏᖅᑕᐅᕕᒃᓯᐅᑎᒥᒡᓗ ᐊᑕᓂᕐᖕᒧᑦ ᓂᕆᖃᑕᐅᔪᒪᒃᐸᑦ, ᑖᒃᑯᐊ ᐊᖑᑎᑦ ᑭᐱᔭᐅᖅᑳᖅᑐᒃᓴᐅᕗᑦ, ᑕᕝᕙ ᑭᖑᓂᖓᒍᑦ ᐱᖃᑕᐅᔪᓐᓇᖅᓯᒐᔭᖅᐳᖅ; ᐃᓚᒋᔭᐅᓪᓚᕆᒃᑐᑎᑐᓪᓗ ᑍᒤᓕᕋᔭᖅᐳᖅ. ᑭᓯᐊᓂᓕ ᑭᐱᔭᐅᓯᒪᖏᑦᑐᒥᒃ ᑕᕝᕙᓐᖓᑦ ᓂᕆᖃᑕᐅᔪᖃᖅᑐᒃᓴᐅᓐᖏᓚᖅ. 
49ᐊᑕᐅᓯᕐᖕᒥᒡᓕ ᐱᖁᔭᖃᖅᑐᒃᓴᐅᕗᑦ ᐃᓚᒋᔭᓯᓗ ᐃᓚᒋᓐᖏᑕᓯᓗ ᐃᒡᓗᒥᐅᑕᓕᒫᓯ.” 
50ᐄᓴᕅᓕᒥᐅᓕᒫᓪᓕ ᑕᒪᑐᒥᖓ ᒪᓕᓚᐅᖅᐳᑦ; ᑍᒫᒃ ᐊᑕᓂᐅᑉ ᐱᖁᓚᐅᕐᖕᒪᒋᑦ ᒨᓯᓯᒃᑯᒃ ᐂᕈᓂᒃᑯᒃ ᐊᖅᑯᑎᒋᓪᓗᒋᒃ. 
51ᑕᕝᕙᓂᓗ ᐅᓪᓗᒥ ᓇᓪᓕᐅᓐᓂᖅᓯᐅᖅᕕᖕᒥ ᐄᓴᕅᓕᒥᐅᑦ ᐃᓄᖏᑦ ᐊᑕᓂᐅᑉ ᐃᑦᔨᑉᑎᒥᑦ ᐊᓂᑎᓚᐅᖅᐰᑦ ᑎᒍᔭᐅᓯᒪᕕᒋᔭᖏᓐᓂᑦ.
