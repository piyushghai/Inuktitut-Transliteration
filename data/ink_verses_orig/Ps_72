1ᒎᑏ, ᐃᖅᑲᖅᑐᐃᑦᓯᐊᕐᖕᓂᕐᖕᓂᒃ ᐊᖓᔪᖅᑳᖅᔪᐊᖅ ᑐᓂᓯᕕᒋᒍᒃ,
2ᐃᓄᖁᑎᖕᓂᒃ ᐱᓇᓱᐊᖅᕕᖃᖁᓪᓗᒍ ᐃᓱᐊᖅᑐᒥᒃ,
3ᖃᖅᑬᑦ ᐱᕙᓪᓕᕐᖕᓇᖅᑎᑦᓯᖁᓪᓗᒋᑦ ᐃᓄᖕᓄᑦ,
4ᐊᑦᔨᒌᒃᑎᑦᓯᔪᓐᓇᖁᓪᓗᒍ ᐃᓄᖕᓂᒃ ᐊᔪᖅᓴᖅᑐᓂᒃ;
5ᐃᓅᔪᒫᖅᐳᖅ ᓯᕿᓂᐅᑉ ᐱᑕᖃᕐᖕᓂᖓᓂ,
6ᐊᖅᑲᕈᒫᖅᐳᖅ ᓯᓚᓗᒃᑎᑐᑦ ᐱᕈᖅᑐᓄᑦ,
7ᑖᑦᓱᒪ ᐅᓪᓗᖏᓐᓂ ᐃᓱᐊᖅᑐᑦ ᐱᕈᑦᓯᐊᖅᑐᑎᑐᑦ ᑍᒤᑦᓱᒫᖅᐳᑦ,
8ᐊᖓᔪᖅᑲᐅᕕᖃᕈᒫᖅᐳᖅ ᐃᒪᖅᐱᖕᒥᑦ ᐃᒪᖅᐱᖕᒧᑦ ᑎᑭᓪᓗᒍ,
9ᐃᓄᖃᖏᑦᑐᒥ ᐃᓂᖃᖅᑐᑦ ᓵᖓᓂ ᐅᑯᔪᒫᖅᐳᑦ,
10ᐊᖓᔪᖅᑳᖅᔪᐊᑦ ᑖᕐᓯᓯᒥᐅᑦ ᐅᖓᓯᒃᑐᒥᐅᓪᓗ ᑐᓂᕐᕈᑎᓂᒃ ᕾᑦᓯᔪᒫᖅᐳᑦ;
11ᐊᖓᔪᖅᑳᖅᔪᐊᓕᒫᑦ ᓵᖓᓂ ᐹᒻᒪᒃᑎᕈᒫᖅᐳᑦ,
12ᐱᒃᓴᖃᖏᑦᑐᑦ ᓂᓪᓕᐊᓕᖅᐸᑕ ᓴᐳᑎᔪᒫᕐᖕᒪᒋᑦ,
13ᐊᒃᓗᔪᑦ ᐱᒃᓴᖃᖏᑦᑐᓪᓗ ᓂᑲᒋᔪᒫᖅᐰᑦ,
14ᐃᓅᓯᖏᑦ ᓴᐳᑎᔪᒫᖅᐰᑦ ᐅᖁᒤᒃᓴᖅᑎᑕᐅᓂᕐᖕᒥᑦ ᑲᑉᐱᐊᓱᒃᑎᑕᐅᓂᕐᖕᒥᓪᓗ;
15ᑖᓐᓇ ᐃᓅᔪᒫᖅᐳᖅ, ᒎᓗᐃ ᓰᐸᒥᑦ ᑐᓂᔭᐅᔪᒫᖅᐳᑦ ᑖᑦᓱᒧᖓ;
16ᐊᒥᒐᖏᑦᑐᓂᒃ ᐱᕈᖅᑐᓂᒃ ᓂᑭᒃᓴᖃᕈᒫᖅᐳᖅ ᓄᓇᒥ,
17ᑖᑦᓱᒪ ᐊᑎᖓ ᐳᐃᒍᖅᑕᐅᓂᐊᓐᖏᓚᖅ ᐃᓱᖃᖏᑦᑐᒧᑦ;
18ᐊᑕᓂᖅ ᓂᖅᑐᖅᑕᐅᓕ, ᐄᓴᕅᓕᑎᑦ ᒎᑎᖓᑦ,
19ᐊᑎᖓᓗ ᐱᓐᓇᕐᖕᓇᖅᑐᖅ ᓂᖅᑐᖅᑕᐅᓕ ᐃᓱᖃᖏᑦᑐᒧᑦ!
20ᑍᕕᑎᐅᑉ ᑐᒃᓯᐊᕐᖕᓂᖏᑦ, ᔩᓯᐅᑉ ᐃᕐᖕᓂᖓᑕ ᐃᓱᓕᑉᐳᑦ.
