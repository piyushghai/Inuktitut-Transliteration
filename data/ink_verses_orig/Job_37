1“ᑕᒪᑐᒧᖓᑦᑕᐅᖅ ᐆᒻᒪᑎᒐ ᓴᔪᓕᖅᑎᑕᐅᖃᑦᑕᖅᐳᖅ,
2ᓈᓚᒋᑦᓯ ᑖᑦᓱᒪ ᓂᐱᖓᓂᒃ ᐃᒃᑐᓚᐅᕐᖕᓂᕐᖕᒥᑦ,
3ᕿᓚᐅᑉ ᐊᑖᒍᑦ ᐊᑕᖐᒪᔪᒥᒃ ᑲᓪᓕᖅᑎᑦᓯᕙᒃᐳᖅ,
4ᓂᐱᖓᑕ ᑭᖑᓂᖓᒍᑦ ᐃᕗᓘᒥᓂᖓ ᑐᓴᖅᓴᕈᖅᐳᖅ;
5ᒎᑎᐅᑉ ᓂᐱᖓᑕ ᐃᒃᑐᓚᐅᕐᖕᓂᖓᒍᑦ ᑲᒪᓇᖅᑐᓂᒃ ᐱᔪᖃᖅᐳᖅ;
6ᑖᑦᓱᒪ ᐱᖁᔨᓂᖓᒍᑦ ᐊᐳᑦ ᑲᑕᒐᖃᑦᑕᖅᐳᖅ ᓄᓇᒧᑦ;
7ᑕᕝᕙ ᐃᓄᓕᒫᑦ ᐱᓇᓱᐊᕐᖕᓂᖏᑦ ᓄᖅᑲᖅᑎᖃᑦᑕᖅᐰᑦ;
8ᑕᕝᕙ ᐆᒪᔪᑦ ᓴᖅᓕᐊᕐᕕᖕᒥᖕᓄᑦ ᐃᑎᖅᐳᑦ,
9ᐅᓚᔪᔭᖅ ᑎᑭᑉᐳᖅ ᑖᑦᓱᒪ ᐃᓂᖓᓂᑦ,
10ᒎᑎᐅᑉ ᐊᓂᕐᖕᓂᖓᓂᑦ ᐃᒪᖅ ᖁᐊᖅᑎᑕᐅᕗᖅ,
11ᓄᕗᔭᑦ ᕿᕐᖕᓈᖓᔪᑦ ᐃᓗᓪᓕᖅᓯᒪᖃᑦᑕᖅᐰᑦ ᖃᐅᓯᖅᑐᒥᒃ;
12ᑖᑦᓱᒪ ᑕᓯᐅᖅᓯᓂᖓᓄᑦ ᓄᕗᔭᑦ ᑬᕕᖃᑦᑕᖅᐳᑦ,
13ᓯᓚᓗᖕᒥᒃ ᑎᑭᑎᑦᓯᖃᑦᑕᖅᐳᖅ ᓱᒋᐊᖅᓯᑦᔪᑎᒋᓪᓗᒋᑦ,
14ᔫᐲ ᐅᓇ ᓈᓚᒍᒃ;
15ᖃᐅᔨᒪᕖᑦ ᖃᓄᖅ ᒎᑎᐅᑉ ᓄᕗᔭᑦ ᑎᓕᖃᑦᑕᕐᖕᒪᖔᒋᑦ,
16ᓄᕗᔭᑦ ᖃᓄᖅ ᖃᖓᑕᔪᓐᓇᕐᖕᒪᖔᑕ ᖃᐅᔨᒪᕖᑦ?
17ᐆᓐᓂᐅᔭᓕᖃᑦᑕᖅᐳᑎᑦ ᓯᓚ ᐅᖅᑰᓯᑎᑐᐊᕐᖕᒪᒍ
18ᑖᑦᓱᑐᓇᖅ ᕿᓚᒃ ᐃᓯᕕᑎᑦᓱᓐᓇᖅᐱᐅᒃ?
19ᐊᔪᕆᖅᑐᓚᐅᖅᑎᒍᑦ ᖃᓄᖅ ᒎᑎᒧᑦ ᐅᖃᖅᑐᒃᓴᐅᖕᒪᖔᑦᑕ;
20ᐅᖃᐅᑦᔭᐅᔭᕆᐊᖃᖅᐹ ᐅᖃᕈᒪᓂᕋᖅᑕᐅᓗᖓ ᑖᑦᓱᒧᖓ?
21ᒫᓐᓇᓗ ᐃᓄᒃ ᖃᐅᒪᔪᒧᑦ ᑕᑯᓴᕈᓐᓇᓐᖏᓚᖅ,
22ᐅᓐᓄᐊᑉ ᓇᓛᓂᑦ ᒎᓗᑎᑐᑦ ᑕᑯᒥᓇᕐᖕᓂᓕᒃ ᓴᖅᑭᑉᐳᖅ,
23ᐊᔪᒐᖃᖏᑦᑐᖅ ᐊᖏᓗᐊᕐᖕᒪᑦ ᓇᒡᕚᕈᓐᓇᓐᖏᓚᕗᑦ;
24ᑍᒤᒻᒪᑦ ᐃᓄᐃᑦ ᑖᓐᓇ ᓯᕘᕋᒋᕚᑦ;
