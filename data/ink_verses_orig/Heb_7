1ᒥᓪᑭᓯᑎ ᑖᓐᓇ ᐊᖓᔪᖅᑳᖅᔪᐊᖑᓚᐅᖅᐳᖅ ᓴᓕᒻᒥ ᑐᓂᕐᕈᓯᖅᑎᑦᓯᔨᐅᓪᓗᓂᓗ ᒎᑎᒧᑦ ᖁᑦᓯᖕᓂᖅᐸᐅᔪᒧᑦ. ᐂᕝᕙᕋᕼᐋᒻᓗ ᐅᓇᑕᕆᐊᖅᓯᒪᓚᐅᖅᓗᓂ ᐅᑎᕋᒥ ᓵᓚᖃᖅᓗᓂ ᐊᖓᔪᖅᑳᖅᔪᐊᓂᒃ ᒥᓪᑭᓯᑎᐅᑉ ᐸᕐᕆᐊᖅᓗᓂᐅᒃ ᓮᒻᒪᖅᑎᓚᐅᖅᐹ, 
2ᐂᕝᕙᕋᕼᐋᒻᓗ ᑐᓂᕐᕈᓯᖅᕕᒋᓚᐅᖅᐹ ᓵᓚᖃᖅᓗᓂ ᐱᑖᕕᓂᖏᑕ ᑕᓪᓕᒪᐅᔪᖏᓐᓂᒃ. ᒥᓪᑭᓯᑎᐅᓪᓗ ᐊᑎᖓ ᑐᑭᖃᖅᐳᖅ “ᐊᖓᔪᖅᑳᖅᔪᐊᖅ ᓇᓛᒎᕐᖕᓂᕐᖕᒧᑦ”; ᓴᓕᒻᒥᓕ ᐊᖓᔪᖅᑳᖅᔪᐊᖑᓂᕐᖕᒥᓄᑦ ᐊᑎᖓ ᑐᑭᖃᓚᐅᕆᕗᖅ “ᐊᖓᔪᖅᑳᖅᔪᐊᖅ ᓮᒻᒪᖅᑎᑦᓯᓂᕐᖕᒧᑦ.” 
3ᒥᓪᑭᓯᑎᓕ ᐊᑖᑕᖃᓐᖏᓚᖅ ᐊᓈᓇᖃᕋᓂᓗ, ᓯᕗᓕᕕᓂᖃᖏᓐᓂᕗᖅ, ᐃᓅᓕᕐᖕᓂᕕᓂᖓᓗ ᐅᓂᒃᑲᐅᓯᐅᓯᒪᓐᖏᓚᖅ ᑐᖁᓂᖓᓗ ᐅᓂᒃᑲᐅᓯᐅᓯᒪᓇᓂ, ᒎᑎᐅᑉ ᐃᕐᖕᓂᖓᑐᑦ ᑍᒤᑉᐳᖅ ᑐᓂᕐᕈᓯᖅᑎᑦᓯᔨᐅᕗᖅ ᐃᓱᖃᖏᑦᑐᒧᑦ.
4ᐃᓱᒪᒃᓴᖅᓯᐅᕈᑎᒋᓯᐅᒃ ᐱᓪᓚᕆᐊᓘᓂᖓ: ᐂᕝᕙᕋᕼᐋᒻᓗ ᓯᕗᓕᑦᑕ ᐃᓕᑕᕆᔭᐅᑦᓯᐊᖅᑑᑉ ᑐᓂᓯᕕᒋᓚᐅᖅᐹ ᐅᓇᑕᕐᖕᓂᒃᑯᑦ ᐱᑖᕆᔭᕕᓂᕐᖕᒥ ᑕᓪᓕᒪᐅᔪᖏᓐᓂᒃ. 
5ᓕᕔᒃᑯᓪᓗ ᑭᖑᕚᖏᑦ ᑐᓂᕐᕈᓯᖅᑎᑦᓯᔩᑦ, ᐱᖁᔨᑦᔪᑕᐅᓯᒪᕗᑦ ᐄᓴᕅᓕᒥᐅᑦ ᐃᓄᖏᓐᓂᑦ ᑕᓪᓕᒪᐅᔪᐃᕈᑕᐅᔪᓂᒃ ᑎᒍᓯᖁᓪᓗᒋᑦ ᔫᑎᐅᖃᑎᒥᖕᓂᑦ, ᑖᒃᑯᐊᑦᑕᐅᖅ ᐂᕝᕙᕋᕼᐋᒻ ᑭᖑᕚᕆᒐᓗᐊᖅᑎᓪᓗᓂᒋᑦ. 
6ᑖᓐᓇᓕ ᒥᓪᑭᓯᑎ, ᓕᕔᒃᑯᑦ ᑭᖑᕚᖏᓐᓂᑦ ᐱᓯᒪᓐᖏᓚᖅ, ᑎᒍᓯᓚᐅᖅᐳᖅᓕ ᐂᕝᕙᕋᕼᐋᒻ ᑕᓪᓕᒪᐅᔪᐃᕈᑎᖏᓐᓂᒃ ᓮᒻᒪᖅᑎᓪᓗᓂᐅᒡᓗ ᑖᓐᓇ ᐊᖏᖅᕕᐅᓯᒪᔪᖅ ᒎᑎᒧᑦ. 
7ᖁᓚᕐᖕᓇᖏᑦᓯᐊᖅᐳᖅ ᑖᓐᓇ ᓮᒻᒪᖅᑎᑦᓯᔪᖅ ᐱᓪᓚᕆᐅᓂᖅᓴᐅᖕᒪᑦ ᓮᒻᒪᖅᑎᑕᐅᔪᒥᑦ. 
8ᑐᓂᕐᕈᓯᖅᑎᑦᓯᔩᓪᓕ ᑕᓪᓕᒪᐅᔪᐃᕈᑎᓂᒃ ᑎᒍᓯᕙᓚᐅᖅᐳᑦ ᐃᓄᑐᐃᓐᓇᐅᓪᓗᑎᒃ ᑐᖁᕙᒃᓗᑎᒡᓗ; ᒥᓪᑭᓯᑎᓕ ᑕᓪᓕᒪᐅᔪᐃᕈᑎᓂᒃ ᑎᒍᓯᓚᐅᖅᐳᖅ ᐃᓅᖏᓐᓇᕐᖕᓂᕋᖅᑕᐅᔪᖅ, ᐅᖃᐅᓯᐅᓯᒪᖕᒪᑦ. 
9ᐃᒫᒃ ᐅᖃᖅᑐᖃᕈᓐᓇᕆᕗᖅ, ᑖᓐᓇ ᓕᕔ ᓇᖕᒥᓂᖅ, ᑕᓪᓕᒪᐅᔪᐃᕈᑎᓂᒃ ᑎᒍᓯᕙᒃᑐᖅ, ᑐᓂᕐᕈᓯᓚᐅᕆᕗᖅ ᑕᓪᓕᒪᐅᔪᐃᖅᓗᓂ ᐂᕝᕙᕋᕼᐋᒻ ᐊᖅᑯᑎᒋᓪᓗᒍ, 
10ᓕᕔᓕ ᓱᓕ ᐃᓅᓯᒪᓚᐅᖏᒻᒪᑦ ᓯᕗᓕᕕᓂᖓᑕ ᐂᕝᕙᕋᕼᐋᒻ ᑎᒥᖓᓃᑐᐃᓐᓇᓚᐅᕋᒥ ᓱᓕ, ᐂᕝᕙᕋᕼᐋᒻ ᐸᕐᕆᐊᖅᑕᐅᑎᓪᓗᒍ ᒥᓪᑭᓯᑎᒧᑦ.
11ᓕᕔᑎᒃᑯᓪᓕ ᑐᓂᕐᕈᓯᖅᑎᑦᓯᔩᑦ ᐱᑦᔪᑎᒋᓪᓗᒋᑦ ᐱᖁᔧᑦ ᑐᓂᔭᐅᓚᐅᖅᐳᑦ ᐄᓴᕅᓕᒥᐅᓄᑦ, ᓕᕔᑎᒃᑯᓪᓕ ᑐᓂᕐᕈᓯᖅᑎᑦᓯᔨᐅᓂᕐᖕᒧᑦ ᐱᓇᓱᐊᕐᖕᓂᕆᔭᖓ ᓈᒻᒪᑦᓯᐊᓚᐅᖅᐸᑦ, ᑐᓂᕐᕈᓯᖅᑎᑦᓯᔨᒥᒃ ᑖᒃᑯᐊ ᐊᓯᖏᓐᓂᒃ ᓴᖅᑭᑦᑐᖃᕆᐊᖃᕋᔭᓚᐅᓐᖏᓚᖅ, ᒥᓪᑭᓯᑎᑐᑦ ᑍᒤᑦᑐᒥᒃ, ᐂᕈᓂᒧᑦ ᐃᓚᒋᔭᐅᖏᑦᑐᒥᒃ. 
12ᑐᓂᕐᕈᓯᖅᑎᑦᓯᔩᓪᓕ ᐊᓯᑦᔨᕐᖕᒪᑕ, ᐱᖁᔧᑦᑕᐅᖅ ᐊᓯᑦᔨᕆᐊᖃᓚᐅᖅᐳᑦ. 
13ᐊᑕᓂᕗᓪᓗ ᑍᒫᒃ ᐅᖃᕈᑕᐅᔪᖅ ᓕᕔᑎᒃᑯᑦ ᑭᖑᕚᖏᑕ ᐊᓯᐊᓂᑦ ᐱᓯᒪᕗᖅ, ᓯᕗᓕᕕᓂᖏᓪᓗ ᑐᓂᕐᕈᓯᖅᑎᑦᓯᔨᓄᑦ ᐱᔨᑦᓯᖅᑐᖃᓚᐅᖅᓯᒪᓇᑎᒃ. 
14ᖃᐅᔨᒪᔭᐅᑦᓯᐊᖅᐳᖅᓗ ᔫᑕᐅᑉ ᑭᖑᕚᖏᓐᓂᑦ ᐱᓯᒪᓂᖓᓂᒃ, ᒨᓯᓯᓗ ᔫᑕᒃᑯᑦ ᑭᖑᕚᖏᓐᓂᒃ ᐅᖃᐅᓯᖃᓚᐅᓐᖏᓚᖅ ᑐᓂᕐᕈᓯᖅᑎᑦᓯᔨᐅᓂᐊᖅᑐᓂᒃ ᐅᖃᐅᓯᖃᖅᑎᓪᓗᒍ.
15ᓇᓗᓇᕈᓐᓃᒃᑲᓐᓂᕆᕗᖅ ᑐᓂᕐᕈᓯᖅᑎᑦᓯᔨᒥᒃ ᓴᖅᑭᑦᑐᖃᖅᓯᒪᖕᒪᑦ ᒥᓪᑭᓯᑎᑐᑦ ᑍᒤᑦᑐᒥᒃ, 
16ᑖᓐᓇᓕ ᑐᓂᕐᕈᓯᖅᑎᑦᓯᔨᓐᖑᖅᑎᑕᐅᓯᒪᕗᖅ ᐃᓄᑐᐃᓐᓁᑦ ᑭᖑᕚᕇᒃᐸᓪᓕᐊᔪᑦ ᒪᓕᒋᐊᖃᖅᑕᖏᑕ ᐱᖁᔭᖏᑎᒎᖏᑦᑐᖅ ᐃᓅᓯᐅᓪᓕ ᓄᖑᓐᓂᐊᖏᑦᑑᑉ ᐱᔪᓐᓇᕐᖕᓂᖓᒍᑦ. 
17ᐅᖃᐅᓯᐅᓯᒪᖕᒪᑦ: “ᑐᓂᕐᕈᓯᖅᑎᑦᓯᔨᐅᕗᑎᑦ ᐃᓱᖃᖏᑦᑐᒧᑦ, ᒥᓪᑭᓯᑎᐅᑉ ᑐᓂᕐᕈᓯᖅᑎᑦᓯᔨᐅᓂᖓᑐᑦ.” 
18ᑕᕝᕙ ᐱᖁᔭᑐᖃᖅ ᐊᑐᕈᓐᓃᖅᑎᑕᐅᕗᖅ ᓴᓐᖏᑦᑑᓪᓗᓂ ᐊᑑᑎᒃᓴᖃᖏᒻᒪᑦ. 
19(ᐱᖁᔭᑦ ᓈᒻᒪᒃᓯᑎᑦᓯᔪᓐᓇᖏᒻᒪᑕ), ᓂᕆᐅᒃᕕᒃᓴᖃᑦᓯᐊᕐᖕᓇᕐᖕᓂᖅᓴᒥᒡᓕ ᐱᕕᒃᓴᖅᑖᖅᑎᑕᐅᓯᒪᕗᒍᑦ, ᑕᒪᑐᒨᓇᓗ ᒎᑎᒧᑦ ᖃᓂᒡᓕᑎᑕᐅᓪᓗᑕ.
20ᒎᑎᓗ ᐅᖃᕕᒡᓗᓂ ᐊᖏᒻᒪᕆᒍᑎᖃᖅᓯᕗᖅ ᑍᒤᑦᑐᒥᒡᓕ ᐊᖏᒻᒪᕆᒃᑐᖃᖅᐸᓚᐅᓐᖏᓚᖅ ᑐᓂᕐᕈᓯᖅᑎᑦᓯᔩᑦ ᑎᓕᔭᐅᓕᖅᑎᓪᓗᒋᑦ, 
21ᔩᓱᓯᓕ ᑐᓂᕐᕈᓯᖅᑎᑦᓯᔨᓐᖑᓚᐅᖅᐳᖅ ᐊᖏᒻᒪᕆᖕᓂᕐᖕᒥᒃ ᐃᓚᖃᖅᑎᓪᓗᒍ ᒎᑎᐅᑉ ᐅᖃᐅᑎᓚᐅᕐᖕᒪᒍ:
22ᑕᒪᑐᒨᓇ ᐊᖏᒻᒪᕆᖕᓂᕐᖕᒧᑦ, ᔩᓱᓯ ᖁᓚᕐᖕᓇᖏᑦᓯᐊᖅᑐᒥᒃ ᐱᐅᓂᖅᓴᒥᒡᓗ ᐊᖏᖃᑎᒌᒍᑕᐅᓯᒪᓂᖃᓕᖅᐳᖅ.
23ᑐᓂᕐᕈᓯᖅᑎᑦᓯᔨᐅᓚᐅᖅᑐᓪᓕ ᐅᓄᖅᑑᕗᑦ, ᑐᖂᑉ ᐱᓇᓱᐊᖏᓐᓇᕈᓐᓇᖅᑎᓚᐅᖏᒻᒪᒋᑦ. 
24ᔩᓱᓯᓕ ᑐᓂᕐᕈᓯᖅᑎᑦᓯᔨᐅᕗᖅ ᑕᐅᕗᖓᓕᒫᖅ, ᐃᓅᑦᓮᓐᓇᕋᒥ ᐃᓱᖃᖏᑦᑐᒧᑦ. 
25ᑍᒤᒻᒪᑦ ᑖᑦᓱᒨᓇ ᒎᑎᒧᐊᖅᑐᑦ ᑕᒪᕐᖕᒥᒃ ᐱᐅᓕᔪᓐᓇᑦᓯᐊᖅᐰᑦ, ᐃᓅᑦᓮᓐᓇᕋᒥ ᐃᓱᖃᖏᑦᑐᒧᑦ ᑐᒃᓯᐅᑦᔩᓐᓇᖅᓗᓂ ᑖᒃᑯᓂᖓ.
26ᑍᒤᑦᑐᒥᒃ ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑳᕆᔭᑦᑎᓐᓄᑦ ᑭᓐᖒᒪᒋᔭᑦᑎᓐᓂᒃ ᐱᑎᑕᐅᕗᒍᑦ ᑖᑦᓱᒧᖓ ᐃᑦᔪᕐᖕᓁᑦᑐᒧᑦ, ᐸᓯᔭᒃᓴᐅᓂᖃᖏᑦᑐᒥᑦ, ᓴᓗᒪᑦᓯᐊᖅᑐᒥᑦ, ᐊᔪᖅᑐᓕᔪᓄᑦ ᐃᓚᒋᔭᐅᖏᑦᑐᒥᑦ, ᕿᓔᑦ ᐅᖓᑖᓄᑦ ᖁᒻᒧᐊᒃᑎᑕᐅᓯᒪᔪᒥᑦ. 
27ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑲᐅᓯᒪᔪᑎᑐᑦ ᑍᒤᖏᑦᑐᒥᒃ, ᖃᐅᑕᒫᑦ ᑐᓂᕐᕈᓯᖃᑦᑕᕆᐊᖃᖏᑦᑐᒥᒃ, ᓯᕗᓪᓕᕐᖕᒥᒃ ᓇᖕᒥᓂᖅ ᐊᔪᕐᖕᓂᓂ ᐱᑦᔪᑎᒋᓗᒋᑦ ᑐᓂᕐᕈᓯᖅᐸᓚᐅᖅᑐᑎᑐᑦ, ᑭᖑᕐᖓᒍᑦ ᐃᓄᐃᑦ ᐊᔪᕐᖕᓂᖏᑦ ᐱᑦᔪᑎᒋᓕᖅᓗᒋᑦ. ᐊᑕᐅᓯᐊᖅᓗᓂᓕ ᑐᓂᕐᕈᓯᓚᐅᖅᐳᖅ ᐊᔪᕐᖕᓃᑦ ᐱᓪᓗᒋᑦ ᐃᒻᒥᓂᒃ ᑐᓂᕐᕈᑎᒋᓪᓗᓂ. 
28ᐱᖁᔧᑦ ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑳᕈᖅᑎᑦᓯᕙᓚᐅᖅᐳᑦ ᐃᓄᖕᓂᒃ ᓴᓐᖐᑦᑐᓂᒃ; ᒎᑎᐅᓪᓕ ᐅᖃᕕᒡᓗᓂ ᐊᖏᒻᒪᕆᒍᑎᖓ, ᐱᖁᔧᑦ ᑭᖑᓂᖓᑦᑎᒍᑦ ᐱᒋᐊᖅᑕᐅᔪᖅ, ᐃᕐᖕᓂᕐᖕᒥᒃ ᑎᓕᓯᓚᐅᖅᐳᖅ, ᓈᒻᒪᒃᓯᑎᑕᐅᓯᒪᔪᒥᒃ ᐃᓱᖃᖏᑦᑐᒧᑦ.
