1ᐅᖃᐅᑎᒋᔭᕗᑦ ᐃᒫᒃ ᑐᑭᖃᖅᐳᑦ: ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑳᖃᕋᑦᑕ, ᕿᓚᖕᒦᑦᑑᑉ ᐊᖓᔪᖅᑳᖅᔪᐊᑉ ᐃᒃᓯᕙᐅᑕᖅᔪᐊᖓᑕ ᑕᓕᖅᐱᐊᓂ ᐃᒃᓯᕙᔪᒥᒃ, 
2ᑖᓐᓇᓗ ᐱᔨᑦᓯᖅᑎᐅᕗᖅ ᐃᑦᔪᕐᖕᓁᓐᓂᖅᐸᐅᔪᒥ, ᑐᐱᕐᖕᒥ ᑐᒃᓯᐊᖅᕕᖕᒥ ᐋᖅᑭᑦᓯᐊᖅᓯᒪᔪᒥ ᐊᑕᓂᐅᑉ ᓇᑉᐸᖅᑎᓯᒪᔭᖓᓂ, ᐃᓄᖕᒨᖏᑦᑐᖅ.
3ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑲᐅᔪᑦ ᐊᑐᓂᑦ ᑎᓕᔭᐅᓯᒪᕙᒃᐳᑦ ᐆᒪᔪᓂᒃ ᑐᖁᑦᓯᓪᓗᑎᒃ ᑐᓂᕐᕈᓯᖁᓪᓗᒋᑦ ᒎᑎᒧᑦ, ᑍᒤᒻᒪᑦᑕᐅᖅ ᑖᓐᓇ ᑐᓂᕐᕈᓯᕐᖕᓂᕐᖕᒥᒃ ᐱᔭᒃᓴᖃᖅᑐᒃᓴᐅᒋᕗᖅ. 
4ᓄᓇᒦᒃᑯᓂᓕ, ᑐᓂᕐᕈᓯᖅᑎᑦᓯᔨᐅᒐᔭᓐᖏᓚᖅ, ᑐᓂᕐᕈᓯᖅᑎᑦᓯᔩᑦ ᐊᑐᐃᓐᓇᐅᖕᒪᑕ ᑐᓂᕐᕈᓯᖅᐸᒃᑐᑦ ᑐᓂᕐᕈᑎᓂᒃ ᐱᖁᔭᐅᓯᒪᔪᓂᒃ ᐱᖁᔭᑎᒍᑦ. 
5ᑖᒃᑯᐊᓕ ᐱᓇᓱᐊᖅᑕᖓᑦ ᐃᑦᔪᕐᖕᓁᑦᑐᕕᖕᒥ ᐊᑦᔨᑐᐃᓐᓇᐅᕗᑦ ᑕᕐᕋᑐᐃᓐᓇᐅᓪᓗᑎᒡᓗ ᕿᓚᖕᒦᑦᑐᒧᑦ. ᑍᒤᒻᒪᑦ ᒨᓯᓯ ᑐᐱᓕᐅᕐᖕᓂᐊᓕᕐᖕᒪᑦ ᐊᖏᖃᑎᒌᒍᑕᐅᓯᒪᔪᖅᑕᓕᖕᒥᒃ, ᐅᖃᐅᑦᔭᐅᓚᐅᖅᐳᖅ: “ᑲᒪᑦᓯᐊᕆᑦ ᑕᒤᓐᓂᒃ ᑕᑯᑎᑕᐅᑦᔪᑎᒋᓚᐅᖅᑕᕐᖕᓂᒃ ᖃᖅᑲᒦᑎᓪᓗᑎᑦ ᓴᓇᖁᓪᓗᑎᑦ ᑍᒫᓪᓗᐊᖅ ᐊᑦᔨᒋᔭᐅᑎᓪᓗᒍ.” 
6ᔩᓱᓯᓕ ᑐᓂᓯᕕᐅᓯᒪᕗᖅ ᑐᓂᕐᕈᓯᖅᑎᑦᓯᔨᐅᓂᐅᑉ ᐱᓇᓱᐊᒐᖓᓂᒃ ᐱᐅᓂᖅᓴᒻᒪᕆᐅᔪᒥᒃ ᐱᑐᖃᕆᔭᐅᓚᐅᖅᑐᒥᑦ; ᐊᖏᖃᑎᒌᒍᑕᐅᓯᒪᔪᒥᒃ ᐋᖅᑭᒃᓯᒪᖕᒪᑦ ᐊᖅᑯᓵᒐᐅᓪᓗᓂ ᒎᑎᐅᓪᓗ ᐃᓄᐃᓪᓗ ᐊᑯᕐᖓᓐᓂ, ᑐᓐᖓᕕᒃᓴᖃᖅᓗᓂᓗ ᐊᖏᕈᑕᐅᓯᒪᔪᒥᒃ ᐱᐅᓂᖅᓴᒥᒃ.
7ᐊᖏᖃᑎᒌᒍᑕᐅᓯᒪᔪᖅᓕ ᓯᕗᓪᓕᖅ ᐃᓗᐊᖏᑦᔪᑎᒃᓴᖃᓚᐅᖏᑉᐸᑦ, ᐊᓯᐊᓂᒃ ᐋᖅᑭᒃᓯᔪᖃᒃᑲᓐᓂᕆᐊᖃᕋᔭᓚᐅᓐᖏᓚᖅ. 
8ᒎᑎᓕ ᓈᒻᒪᖏᑦᔪᑎᒃᓴᒥᒃ ᐃᓄᖁᑎᒥᓂᑦ ᓇᒡᕚᓚᐅᕋᒥ ᐅᖃᓚᐅᖅᐳᖅ:
9ᓯᕗᓕᕆᓚᐅᖅᑕᖏᓐᓄᑦ ᐊᖏᖃᑎᒌᒍᑎᒋᓚᐅᖅᑕᒪ ᐊᑦᔨᒋᔪᒫᓐᖏᓛ,
10ᐊᖏᖃᑎᒌᖕᓂᕐᖕᒥᒡᓕ ᐋᖅᑮᓂᐊᖅᐳᖓ ᐄᓴᕅᓕᐅᑉ ᐃᓄᖏᓐᓄᑦ
11ᓇᓪᓕᐊᑦ ᐊᔪᕆᖅᑐᐃᔭᕆᐊᖃᕈᒫᓐᖏᓚᖅ ᐃᓅᖃᑎᒥᓂᒃ,
12ᐱᐅᖏᑦᑐᓕᓂᖏᑦ ᐃᓱᒪᒋᔪᓐᓁᕈᒫᕋᒃᑭᑦ
13ᐅᖃᐅᓯᖃᓕᕋᒥᓕ ᐊᖏᖃᑎᒌᖕᓂᕐᖕᒥᒃ “ᓄᑖᒥᒃ,” ᓯᕗᓪᓕᖅ ᐊᑐᕈᓐᓃᖅᑎᑉᐹ; ᓱᓇᑐᐃᓐᓇᖅᓗ ᐊᑐᕈᓐᓃᖅᑐᖅ ᓄᑕᐅᔪᓐᓃᖅᑐᖅᓗ ᐊᑯᓂᐅᖏᑦᑐᖅ ᓄᖑᓐᓂᐊᖅᐳᖅ.
