1ᐸᐅᓗᓯᒥᑦ, ᓮᓚᓯᒥᓪᓗ, ᑎᒧᑎᒥᓪᓗ ᑎᑎᕋᖅᐳᒍᑦ.
2ᑍᒪᓐᖓᑦ ᒎᑎ ᖁᔭᒋᕙᒃᐸᕗᑦ ᑕᒪᑦᓯ ᐱᑦᔪᑎᒋᓪᓗᓯ, ᑐᒃᓯᐊᓕᕌᖓᑦᑕᓗ ᑍᒪᓐᖓᑦ ᑐᒃᓯᐅᑎᖃᑦᑕᖅᐸᑦᓯ. 
3ᐃᖅᑲᐅᒪᓪᓗᑕ ᒎᑎᑦᑕ ᐊᑖᑕᑦᑕᓗ ᓵᖓᓂ ᐅᒃᐱᕐᖕᓂᑦᓯ ᑲᔪᓯᓂᖓ ᐱᓂᐊᕐᖕᓂᑦᓯᒍᑦ ᓴᖅᑭᑎᑕᐅᖕᒪᑦ ᓇᒡᓕᖕᓂᕐᖕᒧᓪᓗ ᐊᒃᓱᕈᖅᓗᓯ ᐱᓇᓱᐊᕐᖕᓂᑦᓯᓐᓂᒃ, ᓂᕆᐅᖕᓂᓯᓗ ᐊᑕᓂᑦᑎᓐᓂᒃ ᔩᓱᓯ ᙭ᔅᑑᓯᒥᒃ ᓱᕐᕋᔪᐃᑦᑑᓂᖓᓄᑦ. 
4ᖃᑕᓐᖑᑎᕗᑦ, ᖃᐅᔨᒪᕗᒍᑦ ᒎᑎᐅᑉ ᓇᒡᓕᒋᖕᒪᓯ, ᑖᑦᓱᒪᓗ ᓂᕈᐊᖅᓯᒪᖕᒪᓯ; 
5ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᐃᓕᑦᓯᓐᓄᑦ ᐅᖃᐅᓯᖃᓚᐅᕋᑦᑕ ᐅᖃᐅᓯᑐᐃᓐᓇᖅᑎᒎᖏᑦᑐᖅ, ᐊᓂᕐᖕᓂᐅᓪᓕ ᐃᑦᔪᕐᖕᓁᑦᑑᑉ ᐱᔪᓐᓇᕐᖕᓂᖓᒍᑦ, ᓱᓕᓂᖓᓗ ᓴᖅᑭᑎᑕᐅᑦᓯᐊᖅᓗᓂ. ᐃᓕᑦᓯᓗ ᖃᐅᔨᒪᕗᓯ ᖃᓄᖅ ᐃᓅᓯᖃᓚᐅᕐᖕᒪᖔᑦᑕ ᐃᓕᑦᓯᓐᓃᑦᑎᓪᓗᑕ ᐱᕙᓪᓕᖅᑎᑕᐅᖁᓪᓗᓯ. 
6ᐅᕙᑦᑎᓐᓂᒡᓗ ᒪᓕᒃᑎᐅᓕᖅᐳᓯ ᐊᑕᓂᕐᖕᒥᒡᓗ; ᐊᖏᔪᒥᒃ ᐅᖁᒤᒃᓴᖅᑎᑕᐅᒐᓗᐊᖅᑎᓪᓗᓯ, ᐅᖃᐅᓰᑦ ᐃᓚᓕᐅᓚᐅᖅᐸᓯ ᐃᓗᑦᓯᒍᑦ ᖁᕕᐊᓱᒻᒪᕆᒡᓗᓯ ᐊᓂᕐᖕᓂᕐᖕᒥᑦ ᐃᑦᔪᕐᖕᓁᑦᑐᒥᑦ ᐱᔪᒥᒃ; 
7ᑍᒤᒻᒪᑦ ᒪᓕᒐᒃᓴᐅᓕᖅᐳᓯ ᐅᒃᐱᖅᑑᖃᑎᒌᓕᒫᓄᑦ ᑕᒤᓐᓄᑦ ᒪᓯᑑᓂᐊᒦᑦᑐᓄᑦ ᐊᑬᐊᒦᑦᑐᓄᓪᓗ. 
8ᐊᑕᓂᕐᖕᒥᒡᓕ ᐅᖃᐅᓯᖃᕐᖕᓂᓯ ᑐᓴᐅᒪᔭᐅᓕᖅᐳᖅ ᒪᓯᑑᓂᐊᓕᒫᒥ ᐊᑬᐊᓕᒫᒥᓗ, ᑖᒃᑯᑑᓐᖏᓚᓪᓕ, ᒎᑎᒧᓪᓕᑦᑕᐅᖅ ᐅᒃᐱᕐᖕᓂᑦᓯᒍᑦ ᑲᔪᓯᓂᖃᑦᓯᐊᕐᖕᓂᓯ ᑕᒤᓐᓄᑦ ᑐᓴᐅᒪᔭᐅᓕᖅᐳᖅ, ᑕᒪᑐᒥᖓᓗ ᐅᖃᒃᑲᓐᓂᕆᐊᖃᓐᖏᓚᒍᑦ. 
9ᐃᓄᓕᒫᑦ ᐃᓕᑦᓯᓐᓂᒃ ᐅᓐᓂᖅᓯᐅᑎᖃᕐᖕᒪᑕ ᐅᕙᑦᑎᓐᓂᒃ ᑐᓐᖓᓱᒃᑎᑦᓯᓂᕆᓚᐅᖅᑕᑦᓯᓐᓂᒃ ᑎᑭᑎᓪᓗᑕ, ᖃᓄᖅᓗ ᒎᑎᓐᖑᐊᓂᑦ ᓴᖑᓪᓗᓯ ᒎᑎᒧᑦ ᓵᒋᐊᓚᐅᕐᖕᓂᓯ, ᑖᓐᓇ ᐱᔨᑦᓯᖅᕕᒋᓪᓗᒍ ᓱᓕᔪᖅ ᐃᓅᔪᖅᓗ ᒎᑎ. 
10ᐃᕐᖕᓂᖓᓗ ᓂᕆᐅᒋᓪᓗᒍ ᕿᓚᖕᒥᑦ, ᑖᓐᓇ ᑐᖁᖓᔪᓂᑦ ᒪᑭᑎᓚᐅᖅᑕᖓ, ᔩᓱᓯ ᓴᐳᑦᔨᔨᒋᔭᕗᑦ ᒎᑎᐅᑉ ᓂᓐᖓᐅᓯᖓᓂᑦ ᑎᑭᑦᓱᒫᖅᑐᒥᑦ.
