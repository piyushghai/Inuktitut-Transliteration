1ᖁᕕᐊᓱᖕᓂᕐᖕᒧᑦ ᕾᒐᓛᕆᑦᓯ ᒎᑎᒧᑦ, ᓄᓇᖅᔪᐊᕐᖕᒥᐅᓕᒫᖑᔪᓯ!
2ᐃᓐᖏᕆᑦᓯ ᐊᑎᖓ ᐅᐱᒋᓗᒍ; ᓂᖅᑐᕐᖕᓇᕐᖕᓂᖓ ᑲᑦᔮᕐᖕᓇᖅᑎᓯᐅᒃ.
3ᒎᑎᒧᓪᓗ ᐅᖃᖅᓗᓯ, “ᓴᓇᓯᒪᔭᑎᑦ ᑲᒪᓇᖅᑐᐊᓘᕗᑦ!
4ᓄᓇᖅᔪᐊᕐᖕᒥᐅᓕᒫᑦ ᐅᐱᒋᔪᒫᖅᐹᑎᑦ;
5ᕾᒋᑦᓯ ᑕᑯᔭᖅᑐᖅᓗᓯ ᒎᑎᐅᒃ ᐱᓂᐊᖅᓯᒪᔭᖏᓐᓂᒃ;
6ᐃᒪᖅᔪᐊᖅ ᓄᓇᓐᖑᖅᑎᓚᐅᖅᐹ ᓴᓗᐊᒪᓕᖅᓗᓂ;
7ᐊᐅᓚᑦᓯᕗᖅ ᐱᔪᓐᓇᕐᖕᓂᖅᔪᐊᒥᓄᑦ ᐃᓱᖃᖏᑦᑐᒧᑦ,
8ᒎᑎᕗᑦ ᓂᖅᑐᖅᓚᕗᑦ, ᐃᓅᖃᑎᒌᒡᔪᐊᖑᔪᓯ!
9ᑕᕐᖕᓂᕗᑦ ᐃᓅᔪᑦ ᐃᓂᖓᓃᑎᒻᒪᒋᑦ,
10ᒎᑏ ᐃᕝᕕᑦ ᐆᒃᑐᕋᖅᓯᒪᒐᑦᑎᒍᑦ,
11ᐊᓄᓪᓚᒃᓯᖅᑕᐅᕕᖕᒧᑦ ᐱᑎᓚᐅᕋᑦᑎᒍᑦ;
12ᐃᓄᐃᑦ ᐃᖏᕐᕋᑎᑉᐸᑎᑦ ᓂᐊᖁᑦᑕ ᖁᓛᒍᑦ;
13ᑐᒃᓯᐊᖅᕕᒃᔪᐊᖁᑎᖕᓄᑦ ᐂᓂᐊᖅᐳᖓ ᐆᑕᒃᓴᓂᒃ ᑐᓂᕐᕈᓯᕆᐊᖅᑐᖅᓗᖓ;
14ᖃᓂᓐᓄᑦ ᓂᓪᓕᐊᑦᔪᑎᒋᓯᒪᔭᓐᓂᒃ
15ᑐᓂᕐᕈᓯᖅᕕᒋᔪᒪᕙᒋᑦ ᐆᑕᒃᓴᓂᒃ ᐆᒪᔪᕕᓂᕐᖕᓂᒃ ᖁᐃᓂᔪᓂᒃ,
16ᕾᒋᑦᓯ ᑐᓵᔭᖅᑐᖅᓗᓯ, ᑕᒪᑦᓯ ᒎᑎᒥᒃ ᓯᕘᕋᔪᓯ,
17ᕾᒐᓛᖅᕕᒋᓚᐅᖅᐸᕋ ᖃᓂᓐᓄᑦ;
18ᐆᒻᒪᑎᒃᑯᑦ ᐱᐅᖏᑦᑐᓕᓂᕐᖕᒥᒃ ᐊᓐᓂᕆᔭᖃᕈᒪ,
19ᓇᓗᓇᖏᑦᑐᒥᒡᓕ ᒎᑎᐅᑉ ᑐᓴᓚᐅᖅᐹᖓ;
20ᓂᖅᑐᖅᑕᐅᓕ ᒎᑎ, ᑐᒃᓯᐊᕐᖕᓂᓐᓂᒃ ᓇᕐᕈᓚᐅᖏᒻᒪᑦ
