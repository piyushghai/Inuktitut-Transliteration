1ᑕᕝᕙ ᓕᕔᑎᑦ ᑭᖑᕚᖏᓐᓂ ᓯᕗᓕᖅᑏᑦ ᐃᓕᓯᕆᒧᐊᖅᐳᑦ ᑐᓂᕐᕈᓯᖅᑎᑦᓯᔨᒧᑦ, ᔮᓱᐊᒧᓪᓗ ᓈᓂᐅᑉ ᐃᕐᖕᓂᖓᓄᑦ, ᐊᖓᔪᖅᑳᕆᔭᐅᔪᓄᓪᓗ ᐄᓴᕅᓕᒥᐅᑦ ᑭᖑᕚᖏᓐᓄᑦ. 
2ᑕᕝᕙᓂ ᓮᓗᐊᒥ ᑬᓇᓂᐅᑉ ᓄᓇᖓᓂ ᐅᖃᐅᑎᓚᐅᖅᐰᑦ, “ᐊᑕᓂᖅ ᑎᓕᓯᓚᐅᕐᖕᒪᑦ ᒨᓯᓯᒃᑯᑦ ᐃᒡᓗᒐᓴᖕᓂᒃ ᑐᓂᓯᕕᐅᖁᓪᓗᑕ ᓇᔪᒐᒃᓴᑦᑎᓐᓂᒃ, ᐱᕈᖅᓰᕕᖃᖅᑐᒥᒃ ᐆᒪᔪᖁᑎᕗᑦ ᐃᓂᖃᕈᓐᓇᖁᓪᓗᒋᑦ.” 
3ᑕᕝᕙ ᐊᑕᓂᐅᑉ ᐱᖁᔨᓂᖓ ᒪᓕᒡᓗᒍ ᐄᓴᕅᓕᒥᐅᑦ ᑐᓂᓯᕗᑦ ᓕᕔᑎᓄᑦ ᐃᒡᓗᒐᓴᖕᓂᒃ ᐱᕈᖅᑐᓕᖕᓂᒃ ᓄᓇᒥᒃ ᓄᓇᖁᑎᒥᑕ ᐃᓚᖏᓐᓂᒃ.
4ᓇᓚᐅᑦᑖᕈᑎᒧᑦ ᓇᓚᐅᑕᐅᓚᐅᖅᐳᑦ ᓕᕔᑎᑦ ᑭᖑᕚᖏᑕ ᐃᓚᖏᑦ ᑯᕼᐋᑎᐅᑉ ᑭᖑᕚᖏᑦ. ᑖᒃᑯᐊ ᓕᕔᑦ ᐂᕈᓂᐅᑉ ᑐᓂᕐᕈᓯᖅᑎᑦᓯᔨᐅᑉ ᑭᖑᕚᖏᑦ ᑐᓂᔭᐅᕗᑦ ᓇᓚᐅᑦᑖᕈᑎᒃᑯᑦ ᐃᒡᓗᒐᓴᖕᓂᒃ 13-ᓂᒃ ᔫᑕᐅᑉ, ᓯᒥᐅᓂᐅᓪᓗ, ᐱᑦᔭᒥᓂᐅᓪᓗ ᓄᓇᖁᑎᖓᑕ ᐃᓚᖏᓐᓂᑦ. 
5ᑯᕼᐋᑎᐅᑉ ᑭᖑᕚᖏᑕ ᐃᓚᖏᑦ ᐃᒡᓗᒐᓴᖕᓂᒃ 10-ᓂᒃ ᑐᓂᔭᐅᕗᑦ ᓇᓚᐅᑦᑖᕈᑎᒃᑯᑦ ᐃᕗᕅᑎᐅᑉ, ᑖᓐᓗ, ᒫᓇᓯᒃᑯᓪᓗ ᓄᓇᖁᑎᖓᑕ ᐃᓚᖏᓐᓂᑦ ᓯᕿᓂᐅᑉ ᓂᐱᕕᐊᑕ ᓇᓛᓃᑦᑐᓂᒃ.
6ᒌᕐᓲᓂᐅᑉ ᑭᖑᕚᖏᑕ ᐃᓚᖏᑦ ᑐᓂᔭᐅᕗᑦ ᓇᓚᐅᑦᑖᕈᑎᒃᑯᑦ ᐃᓴᑳᕆᐅᓪᓗ, ᐋᓱᕆᓗ, ᓇᐸᑕᓕᐅᓪᓗ ᒫᓇᓯᐅᓪᓗ ᓄᓇᖁᑎᖏᑕ ᐃᓚᖏᓐᓂᒃ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᓂᒃ ᐹᓴᓂᒥ, 13-ᓂᒃ ᐃᒡᓗᒐᓴᖕᓂᒃ. 
7ᒥᕋᕆᐅᑉ ᑭᖑᕚᖏᑦ ᑐᓂᔭᐅᕗᑦ ᕉᐱᓂᐅᑉ, ᒑᑦᓗ ᔨᐳᓗᓂᐅᓪᓗ ᓄᓇᖁᑎᖏᑕ ᐃᓚᖏᓐᓂᒃ, ᐃᒡᓗᒐᓴᖕᓂᒃ 12-ᓂᒃ.
8ᑖᒃᑯᐊ ᐃᒡᓗᒐᓮᑦ ᐱᕈᖅᓰᕕᖏᓪᓗ ᐄᓴᕅᓕᒥᐅᓂᑦ ᑐᓂᔭᐅᓚᐅᖅᐳᑦ ᓇᓚᐅᑦᑖᕈᑎᒃᑯᑦ ᓕᕔᑦ ᑭᖑᕚᖏᓐᓄᑦ, ᐊᑕᓂᖅ ᒨᓯᓯᒃᑯᑦ ᑍᒫᒃ ᑎᓕᓯᓯᒪᓂᖓ ᒪᓕᒡᓗᒍ.
9ᐅᑯᐊ ᑕᕝᕙ ᐃᒡᓗᒐᓮᑦ ᐊᑎᖏᑦ ᔫᑕᐅᓪᓗ ᓯᒥᐅᓂᐅᓪᓗ ᓄᓇᖁᑎᖓᓂᑦ ᑐᓂᔭᐅᓚᐅᖅᑐᑦ, 
10ᐂᕈᓂᐅᑉ ᑭᖑᕚᖏᓐᓄᑦ, ᑯᕼᐊᓯᐅᓪᓗ ᐃᓚᒌᖏᓐᓄᑦ ᓕᕔᑦ ᑭᖑᕚᖏᓐᓄᑦ ᐃᓚᒋᔭᐅᔪᓄᑦ; ᑖᒃᑯᐊ ᓯᕗᓪᓕᖅᐸᐅᓪᓗᑎᒃ ᓇᓚᐅᑦᑖᕈᑎᒧᑦ ᓇᓚᐅᑕᐅᓚᐅᖅᐳᑦ. 
11ᑐᓂᔭᐅᕗᑦ ᐃᒡᓗᒐᓴᖕᓂᒃ ᑭᕆᐊᑦ-ᐊᕋᐸᒥᒃ (ᑖᓐᓇ ᐋᕐᐸ ᐋᓇᑭᐅᑉ ᐊᑖᑕᒋᓚᐅᖅᑕᖓ), ᒫᓐᓇ ᑍᔭᐅᔪᖅ ᕼᐃᐸᕋᓐᒥᒃ, ᔫᑕᐅᑉ ᓄᓇᖓᓂ ᖃᖅᑲᓃᑦᑐᖅ, ᓄᓇ ᐱᕈᖅᑐᓕᒃ ᐊᕙᑖᓃᑦᑐᖅ ᐃᓚᒋᔭᐅᑎᓪᓗᒍ. 
12ᐃᒡᓗᒐᓮᓪᓕ ᐱᕈᖅᓰᕕᖏᑦ ᑕᕝᕙᓃᑦᑐᖅ ᓄᓇᓖᓪᓗ ᑐᓂᔭᐅᔭᕇᖅᓯᒪᕗᑦ ᑬᓚᐱᐅᑉ ᐃᕐᖕᓂᖓᓄᑦ ᔨᐳᓂᐊᒧᑦ ᐱᖁᑎᒋᔭᐅᓪᓗᑎᒃ.
13ᐂᕈᓂᐅᓪᓗ ᑐᓂᕐᕈᓯᖅᑎᑦᓯᔨᐅᑉ ᑭᖑᕚᖏᓐᓄᑦ ᑐᓂᔭᐅᕗᑦ ᕼᐃᐸᕋᓐ ᐱᖃᓯᐅᑎᓪᓗᒍ ᐃᒡᓗᒐᓮᑦ ᕿᒫᕖᑦ ᐱᔮᕆᓇᑎᒃ ᑐᖁᑦᓯᔪᕕᓂᕐᖕᓄᑦ, ᐱᕈᖅᓰᕕᖏᓪᓗ, ᓕᑉᓇ ᐱᕈᖅᓰᕕᖏᓪᓗ ᐱᖃᓯᐅᑎᓪᓗᒋᑦ, 
14ᔮᑎᐊᕐ ᐱᕈᖅᓰᕕᖏᓪᓗ, ᐃᔅᑎᒧᐊ ᐱᕈᖅᓰᕕᖏᓪᓗ, 
15ᕼᐅᓗᓐ ᐱᕈᖅᓰᕕᖏᓪᓗ, ᑎᐱᕆ ᐱᕈᖅᓰᕕᖏᓪᓗ, 
16ᐂᓐ ᐱᕈᖅᓰᕕᖏᓪᓗ, ᔫᑦᑕ ᐱᕈᖅᓰᕕᖏᓪᓗ, ᐱᑦ-ᓯᒥᔅ ᐱᕈᖅᓰᕕᖏᓪᓗ ᐱᕈᖅᑐᓖᑦ: ᐃᒡᓗᒐᓮᑦ 9-ᖑᕗᑦ ᔫᑕᒥᑦ ᓯᒥᐅᓂᒥᓪᓗ ᑐᓂᔭᐅᔪᑦ. 
17ᐱᑦᔭᒥᓂᐅᑉ ᓄᓇᖓᓂᑦ ᐃᒡᓗᒐᓮᑦ ᓯᑕᒪᐅᕗᑦ: ᒋᐱᐅᓂ ᐱᕈᖅᓰᕕᖏᓪᓗ, ᒋᐸ ᐱᕈᖅᓰᕕᖏᓪᓗ, 
18ᐊᓇᑑᑎ ᐱᕈᖅᓰᕕᖏᓪᓗ, ᐊᓪᒪᓐ ᐱᕈᓰᕕᖏᓪᓗ ᐱᖃᓯᐅᑎᓪᓗᒋᑦ: 
19ᐂᕈᓂᐅᑉ ᑐᓂᕐᕈᓯᖅᑎᑦᓯᔨᑉ ᑭᖑᕚᖏᓐᓄᑦ ᑐᓂᔭᐅᔪᑦ ᐃᒡᓗᒐᓮᑦ ᐊᑕᖏᖅᓗᒋᑦ 13-ᖑᕗᑦ ᐱᕈᖅᓰᕕᖏᑦ ᐱᖃᓯᐅᑎᓪᓗᒋᑦ.
20ᑯᕼᐋᑎᐅᑉ ᑭᖑᕚᖏᓐᓂ ᓕᕔᑎᒃᑯᑦ ᐃᓚᖏᑦ, ᓇᓚᐅᑦᑖᕈᑎᒃᑯᑦ ᐃᒡᓗᒐᓴᖕᓂᒃ ᑐᓂᔭᐅᕗᑦ ᐃᕗᕅᒥᐅᑉ ᑭᖑᕚᖏᑕ ᓄᓇᖓᓂᑦ. 
21ᑖᒃᑯᐊ ᑐᓂᓯᕕᐅᕗᑦ ᓯᑭᒻᒥᒃ, ᖃᖅᑲᓃᑦᑐᒥᒃ ᐃᒡᓗᒐᓴᖕᓂᒃ ᐱᔮᕆᓇᑎᒃ ᑐᖁᑦᓯᔪᕕᓂᕐᖕᓄᑦ ᕿᒫᕖᑦ ᐱᕈᖅᓰᕕᖏᓐᓂᒃ ᐃᕗᕅᒥᒥ, ᒋᔨᕆᓗ ᐱᕈᖅᓰᕕᖏᓪᓗ, 
22ᑭᑉᔭ-ᐂᒻ ᐱᕈᖅᓰᕕᖏᓪᓗ, ᐱᑦ-ᕼᐅᕋᓐᓗ ᐱᕈᖅᓰᕕᖏᓪᓗ: ᑖᒃᑯᐊ ᐃᒡᓗᒐᓮᑦ ᓯᑕᒪᑦ; 
23ᑖᓐ ᓄᓇᖓᓂᑦ, ᐃᐅᓪᑎᑭ ᐱᕈᖅᓰᕕᖏᓪᓗ, ᒋᐱᑖᓐ ᐱᕈᖅᓰᕕᖏᓪᓗ, 
24ᐂᔭᓚᓐ ᐱᕈᖅᓰᕕᖏᓪᓗ, ᒑᑎ-ᕆᒪᓐᓗ ᐱᕈᖅᓰᕕᖏᓪᓗ ᐃᒡᓗᒐᓮᑦ ᓯᑕᒪᑦ; 
25ᒫᓇᓯᐅᓪᓗ ᑭᖑᕚᖏᑕ ᐊᕝᕙᖏᑕ ᓄᓇᖓᓂᑦ, ᑖᓇᒃ ᐱᕈᖅᓰᕕᖏᓪᓗ, ᒑᑎ-ᕆᒪᓐ ᐱᕈᖅᓰᕕᖏᓪᓗ ᐃᒡᓗᒐᓵᒃ ᒪᕐᕉᒃ ᑐᓂᔭᐅᕘᒃ. 
26ᑖᒃᑯᐊ ᐃᓚᒌᑦ ᑯᕼᐋᑎᐅᑉ ᑭᖑᕚᖏᑦ ᐃᒡᓗᒐᓴᖕᓂᒃ ᖁᓕᓂᒃ ᑐᓂᔭᐅᕗᑦ ᑲᑎᓪᓗᒋᑦ ᐱᕈᖅᓰᕕᖏᓪᓗ ᐃᓚᒋᓗᒋᑦ.
27ᒌᕐᓲᓂᐅᑉ ᑭᖑᕚᖏᑦ ᑐᓂᔭᐅᓚᐅᕆᕗᑦ, ᓕᕔᑉ ᑭᖑᕚᖏᑕ ᐃᓚᖏᑦ, ᒫᓇᓯᐅᑉ ᑭᖑᕚᒋᑕ ᐃᓚᖏᓐᓂᑦ ᓄᓇᖁᑎᑖᖅᑎᑕᐅᒋᕗᑦ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑑᖕᓂᒃ ᐃᒡᓗᒐᓵᖕᓂᒃ ᒪᕐᕉᖕᓂᒃ; ᒎᓚᓐ ᐹᓴᓂᒦᑦᑐᖅ ᐱᕈᖅᓰᕕᖏᓪᓗ, ᐃᒡᓗᒐᓮᑦ ᐱᔮᕆᓇᑎᒃ ᑐᖁᑦᓯᔪᕕᓂᕐᖕᓄᑦ ᕿᒫᕖᑦ ᐱᖃᓯᐅᑎᓪᓗᒋᑦ, ᐲ-ᓯᑏᕋ ᐱᕈᖅᓰᕕᖏᓪᓗ; 
28ᐃᓴᑳᕆᐅᑉ ᑭᖑᕚᖏᑕ ᓄᓇᖓᓂᑦ ᑐᓂᔭᐅᕗᑦ ᑭᓯᐊᓐ ᐱᕈᖅᓰᕕᖏᓪᓗ, ᑕᐱᕋᑦ ᐱᕈᖅᓰᕕᖏᓪᓗ, 
29ᔭᕐᒨᑎ ᐱᕈᖅᓰᕕᖏᓪᓗ, ᐃᓐ-ᒐᓂᒻᓗ ᐱᕈᖅᓰᕕᖏᓪᓗ; ᐃᒡᓗᒐᓴᖕᓂᒃ ᓯᑕᒪᓂᒃ; 
30ᐋᓱᕆᐅᑉ ᑭᖑᕚᖏᑕ ᓄᓇᖓᓂᑦ ᑐᓂᔭᐅᕗᑦ ᒥᓴᐅᓪᒥᒃ ᐱᕈᖅᓰᕕᖏᓂᒡᓗ, ᐊᑉᑖᓐᒥᒃ ᐱᕈᖅᓰᕕᖏᓐᓂᒡᓗ, 
31ᕼᐃᐅᓪᑲᔅ ᐱᕈᖅᓰᕕᖏᓪᓗ, ᕅᕼᐊᑉᓗ ᐱᕈᖅᓰᕕᖏᓪᓗ, ᓯᑕᒪᓂᒃ ᐃᒡᓗᒐᓴᖕᓂᒃ. 
32ᓇᐸᑕᓕᐅᑉ ᑭᖑᕚᖏᑕ ᓄᓇᖓᓂᑦ, ᑐᓂᔭᐅᕗᑦ ᑭᑎᔅ ᒐᓕᓕᐊᒦᑦᑐᖅ ᐱᕈᖅᓰᕕᖏᓪᓗ, ᐃᒡᓗᒐᓮᑦ ᐱᔮᕆᓇᑎᒃ ᑐᖁᑦᓯᔪᕕᓂᕐᖕᓄᑦ ᕿᒫᕕᒃ ᐱᖃᓯᐅᑎᓪᓗᒍ, ᕼᐊᒪᑕ-ᑐᐊᕐ ᐱᕈᖅᓰᕕᖏᓪᓗ, ᑳᕐᑖᓐᓗ ᐱᕈᖅᓰᕕᖏᓪᓗ; ᐃᒡᓗᒐᓴᖕᓂᒃ ᐱᖓᓱᓂᒃ. 
33ᑖᒃᑯᐊ ᐃᓚᒌᑦ ᒌᕐᓲᓂᐅᑉ ᑭᖑᕚᖏᑦ ᑐᓂᔭᐅᕗᑦ ᐃᒡᓗᒐᓴᖕᓂᒃ ᑲᑎᓪᓗᒋᑦ 13-ᓂᒃ ᐱᕈᖅᓰᕕᖏᓐᓂᒡᓗ.
34ᒥᕋᕆᐅᑉ ᑭᖑᕚᖏᑦ ᑐᓂᔭᐅᕗᑦ, ᑖᒃᑯᐊ ᓕᕔᑎᑦ ᐃᓚᖏᑦ, ᔨᐳᓗᓂᐅᑉ ᓄᓇᖓᓂᑦ ᐅᑯᓂᖓ: ᔫᒃᓂ-ᐊᒻ ᐱᕈᖅᓰᕕᖏᓪᓗ, ᑳᕐᑕ ᐱᕈᖅᓰᕕᖏᓪᓗ, 
35ᑎᒻᓇ ᐱᕈᖅᓰᕕᖏᓪᓗ, ᓇᕼᐊᓚᐅᓪ ᐱᕈᖅᓰᕕᖏᓪᓗ; ᐃᒡᓗᒐᓴᖕᓂᒃ ᓯᑕᒪᓂᒃ; 
36ᕉᐱᓂᐅᑉ ᓄᓇᖓᓂᑦ ᑐᓂᔭᐅᕗᑦ ᐃᒡᓗᒐᓴᖕᓂᒃ ᓯᑕᒪᓂᒃ ᐅᑯᓂᖓ: ᐱᔮᕐ ᐱᕈᖅᓰᕕᖏᓪᓗ, ᔧᕼᐋᓯ ᐱᕈᖅᓰᕕᖏᓪᓗ, 
37ᑭᑎᒫᑎ ᐱᕈᖅᓰᕕᖏᓪᓗ, ᒥᕚ-ᑕᓗ ᐱᕈᖅᓰᕕᖏᓪᓗ. 
38ᒑᑦ ᑭᖑᕚᖏᓐᓂᑦ ᑐᓂᔭᐅᕗᑦ ᐃᒡᓗᒐᓴᖕᓂᒃ ᓯᑕᒪᓂᒃ ᐅᑯᓂᖓ: ᕌᒪᑦᒥᒃ ᒋᓕᐊᑎᒦᑦᑐᒥᒃ ᐱᕈᖅᓰᕕᖏᓪᓗ, ᐃᒡᓗᒐᓮᑦ ᐱᔮᕆᓇᑎᒃ ᑐᖁᑦᓯᔪᕕᓂᕐᖕᓄᑦ ᕿᒫᕕᒃ ᐱᖃᓯᐅᑎᓪᓗᒍ, ᒪᕼᐊᓁ ᐱᕈᖅᓰᕕᖏᓪᓗ, 
39ᕼᐃᓴᐸᓂ ᐱᕈᖅᓰᕕᖏᓪᓗ, ᔧᔨᕆ ᐱᕈᖅᓰᕕᖏᓪᓗ ᐱᖃᓯᐅᑎᓪᓗᒋᑦ; ᑖᒃᑯᐊ ᓯᑕᒪᐅᕗᑦ ᐃᒡᓗᒐᓮᑦ ᑲᑎᓪᓗᒋᑦ. 
40ᒥᕋᕆᐅᑉ ᑭᖑᕚᖏᑦ ᓇᓚᐅᑦᑖᕈᑎᒃᑯᑦ ᑐᓂᔭᐅᕗᑦ ᑲᑎᓪᓗᒋᑦ ᐃᒡᓗᒐᓴᖕᓂᒃ 12-ᓂᒃ, ᑖᒃᑯᐊ ᑕᕝᕙ ᓕᕔᑦ ᑭᖑᕚᖏᑕ ᐊᒥᐊᒃᑯᖏᑦ.
41ᓕᕔᑦ ᑭᖑᕚᖏᑦ ᑐᓂᔭᐅᕗᑦ ᐃᒡᓗᒐᓴᖕᓂᒃ ᐄᓴᕅᓕᒥᐅᑦ ᓄᓇᖓᓂᑦ ᑲᑎᓪᓗᒋᑦ 48-ᓂᒃ ᐱᕈᖅᓰᕕᖏᑦ ᖃᓂᒋᔭᖓᓃᑦᑐᑦ ᐱᖃᓯᐅᑎᓪᓗᒋᑦ. 
42ᐃᒡᓗᒐᓴᓕᒫᑦ ᑖᒃᑯᐊ ᐊᑐᓂᑦ ᐱᕈᖅᓰᕕᖃᐅᖅᐳᑦ ᖃᓂᒋᔭᒥᒃᑎᒍᑦ; ᐊᑕᖏᖅᓗᒋᑦ ᑕᕝᕙ ᑍᒤᑦᑑᓚᐅᖅᐳᑦ ᑖᒃᑯᐊ ᐃᒡᓗᒐᓮᑦ.
43ᑍᒫᒃ ᑕᕝᕙ ᐊᑕᓂᖅ ᐄᓴᕅᓕᒥᐅᓄᑦ ᓄᓇᒥᒃ ᑐᓂᓯᓚᐅᖅᐳᖅ ᓯᕗᓕᖏᓐᓄᑦ ᐊᖏᕈᑎᒋᓚᐅᖅᑕᓂ ᒪᓕᒡᓗᒍ ᑐᓂᓂᐊᕐᖕᓂᕋᓚᐅᖅᑕᒥᓂᒃ; ᓄᓇᑖᕆᒐᒥᑦᔪᒃ, ᑖᒃᑯᓇᓂ ᓇᔪᒐᖃᓕᓚᐅᖅᐳᑦ. 
44ᐊᑕᓂᐅᑉ ᒥᕐᖑᐃᖅᓯᖅᑎᓕᓚᐅᖅᐰᑦ ᓄᓇᒥ ᐊᕙᑎᓕᒫᒥᖕᓂᑦ ᐸᕕᓴᒃᑕᐅᔪᓐᓃᖅᓗᑎᒃ ᑍᒫᒃ ᑕᒪᓐᓇ ᓯᕗᓕᖏᓐᓄᑦ ᐊᖏᒻᒪᕆᒍᑎᒋᓚᐅᕋᒥᐅᒃ; ᐊᑭᕋᖏᓐᓄᑦ ᐊᑕᐅᓯᕐᖕᒧᓪᓘᓐᓃᑦ ᓄᖅᑲᖅᑎᑕᐅᔪᓐᓇᓚᐅᓐᖏᓚᑦ; ᐊᑕᓂᐅᑉ ᓵᓚᖃᖅᑎᖃᑦᑕᓚᐅᕐᖕᒪᒋᑦ ᐊᑭᕋᓕᒫᖏᓐᓂᒃ. 
45ᐅᖃᐅᓯᕐᖕᒥᒃ ᐊᑕᐅᓯᕐᖕᒥᒡᓘᓐᓃᑦ ᐊᖏᕈᑕᐅᓯᒪᔪᒥᒃ ᑲᔪᓯᖏᑦᑐᖅᑕᖃᓚᐅᓐᖏᓚᖅ; ᐊᑕᓂᐅᑉ ᐅᖃᐅᓯᕆᓚᐅᖅᑕᓕᒫᓂ ᓇᓚᐅᑦᓯᑎᓚᐅᖅᐰᑦ ᐄᓴᕅᓕᒥᐅᓄᑦ.
