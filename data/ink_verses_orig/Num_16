1ᒫᓐᓇᓕ ᑰᕋ ᐃᔾᕼᐊᕆᐅᑉ ᐃᕐᖕᓂᖓ, ᑯᕼᐋᑎᐅᓪᓗ ᐃᕐᖑᑕᖓ, ᓕᕔᑉ ᑭᖑᕚᖓ, ᐃᓚᖃᖅᓗᓂ ᑖᑕᓐᒥᒃ ᐊᐱᕋᒥᒡᓗ ᐃᓔᐊᑉ ᐃᕐᖕᓂᖏᓐᓂᒃ, ᐆᓂ ᐱᓕᑎᐅᑉ ᐃᕐᖕᓂᖓ, ᕉᐱᓂᐅᑉ ᑭᖑᕚᖏᑦ, ᐊᖑᑎᓂᒃ ᐃᓚᑖᖅᐳᑦ; 
2ᐊᑭᕋᖅᑐᕆᐊᖅᑐᖅᐳᑦ ᒨᓯᓯᒥᒃ, ᐄᓴᕅᓕᒥᐅᑦ ᐃᓚᖏᑦ ᐃᓚᒋᓪᓗᒋᑦ, 250-ᓂᒃ ᓯᕗᓕᖅᑎᐅᔪᓂᒃ ᐃᓄᒋᐊᒃᑐᖅᔪᐊᓂᑦ, ᐃᓄᒋᐊᒃᑐᖅᔪᐊᑦ ᐱᑦᔪᑎᓪᓗᒋᑦ, ᐊᖑᑎᑦ ᐅᐱᒋᔭᐅᑦᓯᐊᖅᑐᑦ. 
3ᑲᑎᓪᓗᑎᒃ ᐊᑭᕋᖅᑐᓕᖅᐳᑦ ᒨᓯᓯᒥᒃ ᐂᕈᓂᒥᒡᓗ, ᑖᒃᑯᖕᓄᖓ ᐅᖃᖅᓗᑎᒃ, “ᐃᓕᑦᓯᓐᓂᒃ ᐊᖓᔪᖅᑳᖑᑎᓗᐊᕋᑦᓯᒃ, ᐃᓅᖃᑎᒌᒡᔪᐊᑦ ᐃᑦᔪᕐᖕᓁᑦᑑᖕᒪᑕ, ᑕᒪᕐᖕᒥᑦᓯᐊᖅ, ᐊᑕᓂᐅᓪᓗ ᐃᓚᒋᖕᒪᒋᑦ. ᓱᖕᒪᑦ ᐃᓕᑦᓯᓐᓂᒃ ᐊᖏᔫᑎᓗᐊᖅᐱᓯᒃ ᐊᑕᓂᐅᑉ ᑲᑎᒪᔪᖅᔪᐊᖁᑎᖏᓐᓄᑦ?”
4ᒨᓯᓯᓗ ᑐᓴᕋᒥ, ᓄᓇᒧᑦ ᐳᓪᓗᓂ ᐹᒻᒪᒃᐳᖅ; 
5ᐅᖃᖅᓗᓂᓗ ᑰᕋᒧᑦ ᐃᓚᒋᔭᖏᓐᓄᓪᓗ, “ᖃᐅᒃᐸᑦ ᐅᓪᓛᒃᑯᑦ ᐊᑕᓂᖅ ᖃᐅᔨᑎᑦᓯᓂᐊᖅᐳᖅ ᑭᓇᒥᒃ ᐱᖃᕐᖕᒪᖔᕐᖕᒥ, ᑭᓇᓗ ᐃᑦᔪᕐᖕᓁᒻᒪᖔᑦ, ᖃᓂᒋᔭᒥᓅᖅᑎᑦᓯᓂᐊᖅᐳᖅᓗ; ᑖᑦᓱᒥᖓ ᓂᕈᐊᖅᑕᒥᓂᒃ. 
6ᐃᒫᒃ ᐱᓂᐊᖅᐳᓯ: ᐃᓯᖅᓗᐊᕐᖕᓂᑎᑦᓯᑦᔪᑎᓂᒃ ᐱᓯᒪᓂᐊᖅᐳᓯ, ᐃᕝᕕᑦ ᑰᕋ ᐃᓚᒋᔭᓕᒫᑎᓪᓗ; 
7ᐃᑯᒪᑎᓪᓗᒋᑦ ᑎᐱᑦᓯᐊᕆᒃᑐᒥᒡᓗ ᐃᓗᓕᖃᖅᓗᑎᒃ ᐊᑕᓂᐅᑉ ᓵᖓᓂ ᖃᐅᒃᐸᑦ, ᓇᓗᓁᕐᖕᓂᐊᖅᐳᖅ ᑭᓇ ᐊᑕᓂᐅᑉ ᓂᕈᐊᖅᑕᖓ ᐃᑦᔪᕐᖕᓁᑦᑑᓂᐊᕐᖕᒪᖔᑦ. ᐃᓕᑦᓯ ᓕᕔᑎᐅᔪᓯ ᐃᓕᑦᓯᓐᓂᒃ ᐱᔭᒃᓴᖃᖅᑎᓗᐊᕋᑦᓯ!”
8ᒨᓯᓯᓗ ᑰᕋᒧᑦ ᐅᖃᖅᐳᖅ, “ᓈᓚᓚᐅᕆᑦᓯ ᓕᕔᑉ ᑭᖑᕚᖏᑦ: 
9ᒥᑭᓗᐊᖅᐹ ᐃᓕᑦᓯᓐᓄᑦ ᐄᓴᕅᓕᒥᐅᑦ ᒎᑎᖓᑦᑕ ᓴᓂᖅᕙᒃᑎᓯᒪᖕᒪᓯ ᐄᓴᕅᓕᒥᐅᑦ ᑲᑎᒪᔪᖅᔪᐊᖏᓐᓂᑦ, ᐃᒻᒥᓄᑦ ᖃᓂᑦᑑᑎᒻᒪᓯ, ᐊᑕᓂᐅᑉ ᑐᐱᖅᔪᐊᖓᓂᒃ ᑲᒪᔨᐅᑎᒻᒪᓯ, ᐃᓄᒋᐊᒃᑐᖅᔪᐊᖁᑎᖏᓐᓂᒡᓗ ᐱᔨᑦᓯᖅᑎᐅᑎᒻᒪᓯ; 
10ᖃᓂᒋᔭᒥᓂᓗ ᐃᓂᖃᖅᑎᒻᒪᓯ, ᐃᓕᑦᓯ ᖃᑕᓐᖑᑎᓯᓗ, ᓕᕔᑉ ᑭᖑᕚᖏᓐᓂᒃ ᐃᓚᖃᖅᑎᒻᒪᓯ? ᑐᓂᕐᕈᓯᖅᑎᑦᓯᔨᐅᔪᒪᓕᕆᕕᓰ? 
11ᑍᒤᒻᒪᑦ ᐃᓕᑦᓯ ᐃᓚᒋᔭᓯᓗ ᑲᑎᒪᕗᓯ ᐊᑕᓂᕐᖕᒥᒃ ᐊᑭᕋᖅᑐᕈᒪᓪᓗᓯ. ᖃᓄᐃᒻᒪᑦ ᐂᕈᓂ ᓈᒻᒪᒋᓇᒍ ᓂᓪᓕᐊᑦᔪᑎᒋᕕᓯᐅᒃ?”
12ᒨᓯᓯᐅᑉ ᑖᑕᓐ ᐊᐱᕋᒥᓗ ᐃᓔᐊᐱᐅᑉ ᐃᕐᖕᓂᖏᒃ ᕾᖁᔭᐅᖁᕚᒃ, ᑍᒃᑯᐊᒡᓕ ᐅᖃᖅᐳᒃ, “ᕾᓂᐊᖏᑦᑐᒍᒃ! 
13ᐃᓕᖕᓄᑦ ᒥᑭᓗᐊᖅᐹ ᓄᓇᒥᑦ ᐱᕈᖅᑐᖃᑦᓯᐊᖅᑐᒥᑦ ᐊᔪᖅᓴᕐᖕᓇᖏᑦᑐᒥᓪᓗ ᐊᐅᓪᓚᖅᑎᓚᐅᕋᑦᑎᒍᑦ, ᐃᓄᖃᖏᑦᑐᒥ ᑐᖁᖁᓪᓗᑖ, ᐊᖓᔪᖅᑳᖅᔪᐊᓪᓗ ᐃᕐᖕᓂᖓᑐᑦ ᑍᒤᑦᓱᒪᓪᓗᑎᑦ ᐅᕙᑦᑎᓐᓄᑦ? 
14ᓱᓕᓗ ᑎᑭᑎᓚᐅᖏᓐᓇᑦᑎᒍᑦ ᓄᓇᒧᑦ ᐱᕈᖅᑐᖃᑦᓯᐊᖅᑐᒧᑦ ᐊᔪᖅᓴᕐᖕᓇᖏᑦᑐᒧᓪᓗ, ᓄᓇᖁᑎᑖᖅᑎᓚᐅᕋᑕᓘᓐᓃᑦ ᐱᕈᖅᓰᕕᖕᓂᒃ ᕔᓂᓕᐅᖅᕕᒃᓴᓂᒡᓗ. ᐅᑯᐊ ᐃᔨᖏᑦ ᑕᐅᑐᒍᓐᓃᖅᑎᑦᓱᒪᔭᑏᑦ? ᕾᓂᐊᖏᑦᑐᒍᑦ!”
15ᑕᕝᕙ ᒨᓯᓯ ᐊᒃᓱᐊᓗᒃ ᓂᓐᖓᓚᐅᖅᐳᖅ, ᐊᑕᓂᕐᖕᒧᓪᓗ ᐅᖃᖅᓗᓂ, “ᑐᓂᕐᕈᑎᖏᑦ ᑲᒪᒋᑦᑍᓕᒃᑭᑦ. ᓯᐅᑎᖅᑯᖅᑐᔪᒥᒡᓘᓐᓃᑦ ᐊᑕᐅᓯᕐᖕᒥᒃ ᑖᒃᑯᓇᓐᖓᑦ ᐱᑎᑕᐅᓚᐅᓐᖏᓚᖓ, ᐋᓐᓂᖅᓯᓚᐅᕐᖕᓇᖓᓘᓐᓃᑦ ᓇᓪᓕᐊᓐᓂᒃ.”
16ᒨᓯᓯ ᑰᕋᒧᑦ ᐅᖃᖅᐳᖅ, “ᖃᐅᒃᐸᑦ, ᐃᓚᒋᔭᑎᓪᓗ ᑖᒃᑯᐊ ᐃᓚᒋᓗᒋᑦ ᐊᑕᓂᐅᑉ ᓵᖓᓅᓚᖅᐳᓯ ᐃᕝᕕᓪᓗ ᐅᑯᐊᓗ, ᐂᕈᓂ ᐃᓚᐅᓛᕆᕗᖅ. 
17ᐃᓯᖅᓗᐊᕐᖕᓂᑎᑦᓯᑦᔪᑎᓯ ᐊᑐᓂᑦ ᑎᐱᑦᓯᐊᕆᒃᑐᓂᒃ ᐃᓗᓕᖃᖅᓗᑎᒃ ᓇᒃᓴᖅᓗᒋᑦ, ᐃᓯᖅᓗᐊᕐᖕᓂᑎᑦᓯᑦᔪᑎᖃᖅᓗᓯ ᐊᑕᓂᐅᑉ ᓵᖓᓂ, 250-ᓂᒃ ᐃᓯᖅᓗᐊᕐᖕᓂᑎᑦᓯᑦᔪᑎᓂᒃ; ᐃᓕᑦᓯ ᑕᒪᑦᓯ ᐂᕈᓂᓗ, ᓇᖕᒥᓂᖅ ᐊᑐᓂᑦ ᐃᓯᖅᓗᐊᕐᖕᓂᑎᑦᓯᑦᔪᑎᖃᖅᓗᓯ.” 
18ᑍᒤᒻᒪᑦ ᐊᖑᑎᑦ ᐊᑐᓂᑦ ᐃᓯᖅᓗᐊᕐᖕᓂᑎᑦᓯᑦᔪᑎᓕᔭᓚᐅᖅᐳᑦ, ᐃᑯᒪᔪᓂᒃ ᑎᐱᑦᓯᐊᕆᒃᑐᒥᒃ ᐃᓗᓕᖃᖅᓗᑎᒃ, ᑐᐱᖅᔪᐊᑉ ᑲᑎᒪᕕᐅᑉ ᐃᑎᖅᑕᖅᕕᖓᓂ ᓇᖏᓚᐅᖅᐳᑦ ᒨᓯᓯ ᐂᕈᓂᓗ ᑲᑎᒪᖃᑎᒋᓪᓗᒋᒃ. 
19ᑰᕋᐅᑉ ᐃᓄᒋᐊᒃᑐᖅᔪᐊᑦ ᑲᑎᑎᓚᐅᖅᐰᑦ ᑖᒃᑯᓂᖓ ᐊᑭᕋᖅᑐᕆᐊᖅᑐᖅᓗᑎᒃ ᑐᐱᖅᔪᐊᑉ ᑲᑎᒪᕕᐅᑉ ᐃᑎᖅᑕᖅᕕᖓᓂ. ᑕᕝᕙ ᐊᑕᓂᐅᑉ ᐱᓐᓇᕐᖕᓇᕐᖕᓂᖅᔪᐊᖓ ᓴᖅᑭᑉᐳᖅ ᐃᓄᒋᐊᒃᑐᖅᔪᐊᓄᑦ. 
20ᐊᑕᓂᖅᓗ ᐅᖃᖅᐳᖅ ᒨᓯᓯᒧᑦ ᐂᕈᓂᒧᓪᓗ ᐃᒫᒃ, 
21“ᐊᕝᕗᑎᓕᕆᑦᓯᒃ ᐃᓄᒋᐊᒃᑐᖅᔪᐊᓂᑦ ᐅᑯᓇᓐᖓᑦ, ᐅᑯᐊ ᒫᓐᓈᐱᒃ ᓄᖑᓐᓂᐊᕋᒃᑭᑦ.”
22ᑖᒃᑯᐊᒃ ᐹᒻᒪᒃᓗᑎᒃ ᓄᓇᒧᑦ ᑐᓪᓗᑎᒃ ᐅᖃᖅᐳᑦ, “ᒎᑎ, ᒎᑎᐅᔪᑎᑦ ᑎᒥᖃᖅᑐᑦ ᐊᓂᕐᖕᓂᖏᓐᓄᑦ, ᐃᓄᒃ ᐊᑕᐅᓯᖅ ᐱᐅᖏᑦᑐᓕᒃᐸᑦ, ᐃᓄᒋᐊᒃᑐᖅᔪᐊᓕᒫᑦ ᓂᓐᖓᐅᑎᔭᕆᐊᖃᖅᐱᒌᑦ?”
23ᑕᕝᕙ ᐊᑕᓂᖅ ᒨᓯᓯᒧᑦ ᐅᖃᓕᖅᐳᖅ, ᐃᒫᒃ, 
24“ᐃᓄᒋᐊᒃᑐᖅᔪᐊᑦ ᐅᖃᐅᑎᒃᑭᑦ, ᑰᕋᐅᑉ ᑖᑕᓂᐅᓪᓗ, ᐊᐱᕋᒥᐅᓪᓗ ᑐᐱᖏᑦ ᕿᒪᒃᓯᐅᒃ.”
25ᑕᕝᕙ ᒨᓯᓯ ᒪᑭᓐᓇᒥ ᐅᐸᒍᑎᕗᖅ ᑖᑕᓂᒧᑦ ᐊᐱᕋᒥᒧᓪᓗ, ᐄᓴᕅᓕᒥᐅᓪᓗ ᐊᖓᔪᖅᑳᖏᑕ ᒪᓕᒃᐹᑦ. 
26ᐃᓄᒋᐊᒃᑐᖅᔪᐊᑦ ᐅᖃᖅᕕᒋᕔᑦ ᐅᖃᖅᓗᓂ, “ᐅᑯᐊ ᐃᓄᐃᑦ ᐱᐅᖏᑦᑐᓕᔪᑦ ᑐᐱᖏᑦ ᕿᒪᒃᓯᐅᒃ! ᐱᒋᔭᖏᓐᓂᒡᓘᓐᓃᑦ ᐊᒃᑐᖅᓯᓂᐊᕋᓯ, ᓄᖑᑕᐅᖁᓇᓯ ᐊᔪᖅᑐᓕᓂᖏᓐᓄᑦ.” 
27ᑕᕝᕙ ᐃᓄᐃᑦ ᑰᕋᐅᑉ, ᑖᑕᓂᐅᓪᓗ, ᐊᐱᕋᒥᐅᓪᓗ ᑐᐱᖏᓐᓂᑦ ᐊᓂᒐᒥᒃ ᐹᖓᓂ ᓇᖏᖅᐳᑦ, ᓄᓕᐊᑎᒃ ᐃᕐᖕᓂᑎᒃ ᕿᑐᕐᖓᑎᒡᓗ ᒥᑭᔫᑎᑦ ᐃᓚᒋᓪᓗᒋᑦ. 
28ᒨᓯᓯᓗ ᐅᖃᖅᐳᖅ, “ᒫᓐᓇ ᖃᐅᔨᑦᔪᑎᒋᓂᐊᕋᑦᓯᐅᒃ ᐊᑕᓂᐅᑉ ᑎᓕᓚᐅᕐᖕᒪᖓ ᑕᒪᒃᑯᓂᖓ ᐱᓇᓱᐊᖁᓪᓗᖓ, ᓇᖕᒥᓂᖅ ᐃᓱᒪᒋᔭᓐᓂᒃ ᑍᒤᓕᐅᓚᐅᖏᓐᓇᒪ. 
29ᐅᑯᐊ ᐊᖑᑎᑦ ᐃᓄᓕᒫᑦ ᐱᐅᓯᖏᑎᑐᑦ ᑐᖁᑐᐃᓐᓇᖅᐸᑕ, ᑎᑭᑕᐅᒃᐸᑕᓘᓐᓃᑦ ᓱᓇᑐᐃᓐᓇᕐᖕᓄᑦ ᐃᓄᓕᒫᓄᑦ ᑐᖁᑦᔪᑕᐅᕙᒃᑐᓄᑦ, ᑕᕝᕙ ᐊᑕᓂᐅᑉ ᑎᓕᓯᒪᓐᖏᓛᖓ. 
30ᐊᑕᓂᖅᓕ ᓄᑖᒥᒃ ᐱᓚᐅᖅᓯᒪᖏᑦᑐᒥᒃ ᓴᖅᑭᑎᑦᓯᒃᐸᑦ, ᓄᓇᐅᑉ ᖃᓂᓂ ᐂᑦᑕᖅᐸᒍ ᑖᒃᑯᐊᓗ ᐄᓗᒋᑦ ᐱᒋᔭᓕᒫᖏᓪᓗ ᐃᑎᖅᓴᒧᑦ ᐆᒪᓗᑎᒃ ᑲᑕᒃᐸᑕ, ᑐᑭᓯᓂᐊᖅᐳᓯ ᑕᕝᕙ ᑖᒃᑯᐊ ᐊᑕᓂᕐᖕᒥᒃ ᐊᑭᕋᖅᑐᓚᐅᕐᖕᒪᑕ.”
31ᑍᒫᒡᓗ ᑕᒪᒃᑯᓂᖓ ᐅᖃᕇᖅᑎᓪᓗᒍ, ᓄᓇ ᐊᑎᖏᓐᓂᑦ ᐊᕕᒃᐳᖅ, 
32ᓄᓇᐅᑉ ᖃᓂᓂ ᐂᑦᑕᖅᐹ ᐄᓪᓗᒋᓪᓗ, ᐃᒡᓗᒥᐅᖃᑎᓕᒫᖏᓪᓗ, ᑰᕋᐅᓪᓗ ᐊᖑᑕᐅᖃᑎᖏᑦ, ᐱᒋᔭᓕᒫᖏᓪᓗ. 
33ᑖᒃᑯᐊ ᐆᒪᓪᓗᑎᒃ ᑲᑕᒃᐳᑦ ᐃᑎᖅᓴᒧᑦ ᐱᒋᔭᓕᒫᖏᓪᓗ; ᓄᓇᐅᓪᓗ ᒪᑐᑦᔪᑎᒋᕔᑦ, ᐊᓯᐅᓚᐅᖅᐳᑦ ᐃᓅᖃᑎᒌᒡᔪᐊᓂᑦ ᐃᓚᒋᔭᐅᔪᓐᓁᖅᓗᑎᒃ. 
34ᐄᓴᕅᓕᐅᓪᓕ ᖃᓂᒋᔭᖓᓃᑦᑐᓕᒫᑦ ᕿᒫᕗᑦ ᓂᓪᓕᐊᓂᖏᓐᓂᒃ ᑐᓵᓕᕋᒥᒃ, ᐅᖃᖅᓗᑎᒡᓗ, “ᐅᕙᒍᑦᑕᐅᖅ ᓄᓇᒧᑦ ᐄᔭᐅᑦᑍᓕᑕ!” 
35ᐃᑯᒪᓗ ᐊᖅᑲᖅᐳᖅ ᐊᑕᓂᕐᖕᒥᑦ ᓄᖑᓪᓗᒋᓪᓗ 250-ᑦ ᐊᖑᑎᑦ ᐃᓯᖅᓗᐊᕐᖕᓂᑎᑦᓯᓪᓗᑎᒃ ᑐᓂᕐᕈᓯᖅᑐᑦ.
36ᐊᑕᓂᖅᓗ ᒨᓯᓯᒧᑦ ᐅᖃᓕᖅᐳᖅ, ᐅᖃᖅᓗᓂ: 
37ᐃᓕᓯᕆ ᐅᖃᐅᑎᒍᒃ, ᑐᓂᕐᕈᓯᖅᑎᑦᓯᔨᐅᑉ ᐂᕈᓂᐅᑉ ᐃᕐᖕᓂᖓ, ᐃᓯᖅᓗᐊᕐᖕᓂᑎᑦᓯᑦᔪᑎᓂᒃ ᓄᐊᑦᓯᖁᓪᓗᒍ ᐃᑯᐊᓚᔪᒥᑦ, ᑕᒪᒃᑯᐊ ᐃᑦᔪᕐᖕᓁᒻᒪᑕ, ᐃᑯᒪ ᐃᑯᒪᔪᓪᓗ ᐅᖓᓯᒋᔭᖓᓄᐊᖅᓗᒋᑦ. 
38ᐃᓯᖅᓗᐊᕐᖕᓂᑎᑦᓯᑦᔪᑎᑦ ᓇᖕᒥᓂᖅ ᑕᕐᖕᓂᑎᒃ ᐱᓪᓗᒋᑦ ᐊᔪᖅᑐᓕᓚᐅᖅᑐᑦ ᐱᖏᑦ, ᑲᑦᔪᒡᓗᒋᑦ ᓯᖓᖅᑎᓪᓗᒋᑦ ᑐᓂᕐᕈᓯᖅᕕᐅᑉ ᖄᖓᑕ ᐅᓕᒃᑖᕆᓂᐊᕐᖕᒪᒋᑦ. ᐊᑕᓂᐅᑉ ᓵᖓᓂ ᑐᓂᕐᕈᑕᐅᓚᐅᕐᖕᒪᑕ, ᑍᒤᒻᒪᑦ ᐃᑦᔪᕐᖕᓁᑦᑑᕗᑦ; ᓇᓗᓁᒃᑯᑕᐅᓂᐊᕐᖕᒪᑕ ᐄᓴᕅᓕᒥᐅᓄᑦ. 
39ᑐᓂᕐᕈᓯᖅᑎᑦᓯᔨᐅᑉ ᐃᓕᓯᕆᐅᑉ ᐃᓯᖅᓗᐊᕐᖕᓂᑎᑦᓯᑦᔪᑎᑦ ᑲᓐᓄᔧᑦ ᓄᐊᑉᐰᑦ, ᐃᑯᐊᓚᓚᐅᖅᑐᑦ ᑐᓂᕐᕈᑎᒋᓚᐅᖅᑕᖏᑦ, ᑲᑦᔪᒃᑕᐅᓪᓗᑎᒃ ᑐᓂᕐᕈᓯᖅᕕᖕᒧᑦ ᐅᓕᓕᐊᖑᕗᑦ. 
40ᐃᖅᑲᐅᒪᑦᔪᑕᐅᖁᓪᓗᒍ ᐄᓴᕅᓕᒥᐅᓄᑦ ᒫᓐᖓᑐᐃᓐᓇᖅ ᐱᔪᑦ, ᐂᕈᓂᐅᑉ ᑭᖑᕚᖏᓐᓂᑦ ᐱᖏᑦᑐᑦ, ᐊᑕᓂᐅᑉ ᓵᖓᓂ ᐃᓯᖅᓗᐊᕐᖕᓂᑎᑦᓯᓗᓂ ᑐᓂᕐᕈᓯᖁᓇᒍ ᐊᑕᓂᕐᖕᒧᑦ, ᑰᕋᑐᑦ ᐃᓚᒋᓚᐅᖅᑕᖏᑎᑐᓪᓗ ᐱᔭᐅᖁᓇᒍ, ᐊᑕᓂᖅ ᑍᒫᒃ ᐅᖃᓚᐅᕐᖕᒪᑦ ᒨᓯᓯᑯᑦ.
41ᖃᐅᑎᓪᓗᒍ ᐄᓴᕅᓕᒥᐅᑦ ᐃᓄᒋᐊᒃᑐᖅᔪᐊᓕᒫᑦ ᓈᒻᒪᒃᓴᕋᑎᒃ ᓂᓪᓕᐊᓚᐅᖅᐳᑦ ᒨᓯᓯᒧᑦ ᐂᕈᓂᒧᓪᓗ, ᐅᖃᖅᓗᑎᒃ, “ᑐᖁᑦᓯᔪᓯᒃ ᐊᑕᓂᐅᑉ ᐃᓄᖁᑎᖏᓐᓂᒃ.” 
42ᐱᔪᖃᓚᐅᖅᐳᖅ, ᐃᓅᖃᑎᒌᒡᔪᐊᑦ ᐊᑭᕋᖅᑐᕈᒪᓪᓗᑎᒃ ᒨᓯᓯᒥᒃ ᐂᕈᓂᒥᒡᓗ ᑲᑎᖕᒪᑕ, ᑐᐱᖅᔪᐊᑉ ᑲᑎᒪᕕᐅᑉ ᓇᓛᓄᑦ ᓵᒻᒪᑕ; ᑕᕝᕔᓐᓇᖅ ᓄᕗᔭᐅᑉ ᐅᓕᒃᐹ, ᐊᑕᓂᐅᓪᓗ ᐱᓐᓇᕐᖕᓇᕐᖕᓂᖓ ᓴᖅᑭᑉᐳᖅ. 
43ᒨᓯᓯᓗ ᐂᕈᓂᓗ ᐅᐸᒍᑎᓕᖅᐴᒃ ᑐᐱᖅᔪᐊᕐᖕᒧᑦ ᑲᑎᒪᕕᖕᒧᑦ. 
44ᐊᑕᓂᖅᓗ ᒨᓯᓯᒧᑦ ᐅᖃᖅᐳᖅ, ᐅᖃᖅᓗᓂ, 
45“ᐅᑯᐊ ᐃᓄᒋᐊᒃᑐᖅᔪᐊᑦ ᕿᒪᓕᒃᑭᑦ, ᑕᕝᕔᓐᓇᖅ ᓄᖑᓐᓂᐊᕋᒃᑭᑦ.” ᑖᒃᑯᐊᒡᓗ ᓄᓇᒧᑦ ᐹᒻᒪᒃᐴᒃ ᒪᓂᖅᑲᒧᑦ ᑮᓇᑎᒃ ᐳᓪᓗᒋᑦ.
46ᒨᓯᓯᓗ ᐂᕈᓂᒧᑦ ᐅᖃᖅᐳᖅ, “ᐃᓯᖅᓗᐊᕐᖕᓂᑎᑦᓯᑦᔪᑎᒥᒃ ᑎᒍᓯᒋᑦ, ᐃᑯᒪᔪᒥᒡᓗ ᑐᓂᕐᕈᓯᖅᕕᖕᒥᑦ ᐃᓕᓯᕕᒋᓗᒍ, ᑎᐱᑦᓯᐊᕆᒃᑐᒥᒃ ᐃᓗᓪᓕᖅᓗᒍ, ᑐᐊᕕᖅᓗᑎᑦ ᐃᓄᒋᐊᒃᑐᖅᔪᐊᓄᑦ ᐂᑦᔪᑎᒍᒃ ᐃᓱᒪᒋᔪᓐᓁᖅᕕᐅᖁᓪᓗᒋᑦ; ᐊᑕᓂᐅᑉ ᓂᓐᖓᐅᓯᖓ ᐃᖏᕐᕋᓕᕐᖕᒪᑦ ᑖᑦᓱᒪᓐᖓᑦ. ᑐᖁᑦᓯᔪᖅ ᐋᓐᓂᐊᓇᖅᑐᖅ ᐱᒋᐊᕐᖕᒪᑦ.” 
47ᐂᕈᓂ ᐂᒃᓯᖅᐳᖅ ᒨᓯᓯᐅᑉ ᐱᖁᔨᓂᖓ ᒪᓕᒡᓗᒍ, ᐃᓄᒋᐊᒃᑐᖅᔪᐊᑦ ᐊᑯᓐᓂᖓᓄᑦ ᐅᓪᓚᒃᓗᓂ; ᐋᓐᓂᐊᓇᖅᑐᖅ ᑐᖁᑦᓯᔪᖅ ᐱᒋᐊᖅᓯᒪᓕᕇᓚᐅᖅᐳᖅ ᐃᓄᖕᓂ. ᑎᐱᑦᓯᐊᕆᒃᑐᒥᒃ ᐃᓗᐊᓄᑦ ᐃᓕᓯᕗᖅ ᐃᓄᐃᓪᓗ ᐃᓱᒪᒋᔪᓐᓁᖅᕕᐅᑎᑉᐰᑦ. 
48ᑐᖁᔪᑦ ᐆᒪᔪᓪᓗ ᐊᑯᓐᓂᖓᓂ ᓇᖏᖅᑎᓪᓗᒍ; ᐋᓐᓂᐊᓇᖅᑐᖅ ᑐᖁᑦᓯᔪᖅ ᓄᖅᑲᖅᐳᖅ. 
49ᑐᖁᔪᓪᓕ ᐋᓐᓂᐊᓇᖅᑐᒧᑦ ᐅᓄᕐᖕᓂᖃᓚᐅᖅᐳᑦ 14,700-ᓂᒃ, ᑍᒃᑯᐊ ᑰᕋᒃᑯᑦ ᑐᖁᓚᐅᖅᑐᑦ ᐊᓯᖏᑦ. 
50ᐂᕈᓂ ᐅᑎᕆᕗᖅ ᒨᓯᓯᒧᑦ ᑐᐱᖅᔪᐊᑉ ᑲᑎᒪᕕᐅᑉ ᐃᑎᖅᑕᖅᕕᖓᓃᑦᑐᒧᑦ, ᑐᖁᓐᓇᖅᑐᖅ ᐋᓐᓂᐊ ᓄᖅᑲᓚᐅᕐᖕᒪᑦ.
