1ᒋᐅᓪᒐᐅᓪᒦᑦᑐᖃᓚᐅᖅᐳᖅ ᐊᑎᓕᖕᒥᒃ ᓰᐸᒥᒃ, ᐱᑭᕆᐅᑉ ᐃᕐᖕᓂᖓᓂᒃ ᑐᑭᖃᑦᓯᐊᖏᑦᑐᒥᒃ, ᐱᑦᔭᒥᓂᐅᑉ ᑭᖑᕚᖏᓐᓂᒥᐅᑕᒥᒃ; ᑎᑦᑐᓚᐅᑎᓂ ᓂᓪᓕᖅᑎᓪᓗᓂᐅᒃ ᕾᒐᓪᓛᓚᐅᖅᐳᖅ, “ᑍᕕᑎ ᑲᑕᓕᖅᓕ! ᒪᓕᑦᔮᓐᖏᓚᕗᑦ ᔩᓯᐅᑉ ᐃᕐᖕᓂᖓ; ᐄᓴᕅᓕᒥᐅᑦ ᐃᓄᖏᑦ, ᐊᖏᕐᕋᓕᖅᑕ!” 
2ᑍᒤᒻᒪᑦ ᐄᓴᕅᓕᒥᐅᑉ ᕿᒤᓚᐅᖅᐳᑦ ᑍᕕᑎᒥᒃ ᓰᐸᒥᒡᓗ ᐱᑭᕆᐅᑉ ᐃᕐᖕᓂᖓᓂᒃ ᒪᓕᖔᓕᖅᓗᑎᒃ, ᔫᑕᐅᓪᓕ ᐃᓄᖏᑦ ᐱᑦᓯᐊᖏᓐᓇᓚᐅᖅᐳᑦ ᒪᓖᓐᓇᖅᓗᒍᓗ ᑍᕕᑎ ᔪᐊᕐᑕᓂᐅᑉ ᑰᖓᓂᑦ ᔪᕉᓴᓚᒧᑦ.
3ᑍᕕᑎ ᑎᑭᓐᓇᒥ ᐃᒡᓗᒥᓄᑦ ᔪᕉᓴᓚᒧᑦ, ᓄᓕᐊᓂ ᖁᓖᑦ ᐅᑎᖅᕕᒋᓚᐅᖅᐰᑦ ᑲᒪᖁᓚᐅᖅᑕᓂ ᐃᒡᓗᒥᓂᒃ, ᖃᐅᔨᓴᖅᑎᒧᓪᓗ ᑲᒪᒋᔭᐅᑎᓕᖅᓗᒋᑦ, ᐱᔭᕆᐊᖃᖅᑕᖏᓐᓂᒃ ᑲᒪᒋᑦᓯᐊᓚᐅᖅᐰᑦ, ᑭᓯᐊᓂᓕ ᐃᓐᓇᖓᖃᑎᒋᓚᐅᓐᖏᓔᑦ. ᐱᑦᑍᓕᓕᖅᑎᓚᐅᖅᐰᑦ ᐃᓅᓯᓕᒫᖏᓐᓂ, ᐃᓅᓕᓚᐅᖅᐳᑦ ᐅᐃᒡᒐᕐᖕᓂᑯᑎᑐᑦ.
4ᐊᖓᔪᖅᑳᖅᔪᐊᖅ ᐊᒪᓴᒧᑦ ᐅᖃᖅᐳᖅ, “ᐊᖑᑏᑦ ᔫᑕᒥᐅᑦ ᑲᑎᖁᓚᐅᒃᑭᑦ ᐅᕙᓐᓄᑦ ᐅᑎᕐᖕᓂᐊᖅᓗᑎᓪᓗ ᖃᐅᒃᐸᑦ ᐅᖓᓕᐊᒍ.” 
5ᑕᕝᕙ ᐊᒪᓴ ᐊᐅᓪᓚᖅᐳᖅ ᔫᑕᒧᐊᖅᓗᓂ, ᑭᓯᐊᓂᓕ ᐅᑎᓚᐅᓐᖏᓚᖅ ᐊᖓᔪᖅᑳᖅᔪᐊᑉ ᐅᑎᖅᕕᒋᖁᓚᐅᖅᑕᖓᓂ. 
6ᑍᒤᒻᒪᑦ ᑍᕕᑎ ᐅᖃᖅᐳᖅ ᐊᐱᓮᒧᑦ, “ᓰᐸᐅᑉ ᐱᑭᕆᐅᑉ ᐃᕐᖕᓂᖓᑕ ᐋᑉᓴᓚᒻᒥᑦ ᐊᖏᓂᖅᓴᒥᒃ ᐊᒃᓱᕈᖅᑎᓐᓂᐊᖅᐹᑎᒍᑦ; ᐃᓄᖁᑎᒃᑲ ᐃᓚᒋᓗᒋᑦ ᒪᓕᒃᓴᓚᐅᕈᒃ, ᓄᓇᓕᖕᓂᒃ ᓴᐴᓗᑕᓕᖕᓂᒃ ᑎᒍᓯᑐᐃᓐᓇᕆᐊᖃᕐᖕᒪᑦ ᐅᕙᑦᑎᓐᓂᒡᓗ ᕿᒪᒃᓯᓗᓂ.” 
7ᑕᕝᕙ ᔪᐊᐱᐅᑉ ᐃᓄᖁᑎᖏᑦ, ᐊᖓᔪᖅᑳᖅᔪᐊᓪᓗ ᓴᐳᓐᓂᐊᖅᑎᖏᑦ ᓯᕆᑍᑏᑦ ᐱᓕᑍᑏᓪᓗ, ᐅᓇᑕᖅᑐᒃᓴᓕᒫᓪᓗ ᔪᕉᓴᓚᒥᑦ ᐊᐅᓪᓚᖅᐳᑦ ᐊᐱᓮ ᐃᓚᒋᓪᓗᒍ ᒪᓕᒃᓴᖅᓗᑎᒃ ᓰᐸᒥᒃ ᐱᑭᕆᐅᑉ ᐃᕐᖕᓂᖓᓂᒃ. 
8ᐅᔭᕋᓱᒡᔪᖕᒧᑦ ᒋᐱᐅᓂᒦᑦᑐᒧᑦ ᑎᑭᒻᒪᑕ, ᐊᒪᓴᐅᑉ ᐅᐸᒃᐰᑦ. ᔪᐊᐱᓕ ᐊᓐᓄᕌᖅᓯᒪᓚᐅᖅᐳᖅ ᐅᓇᑕᖅᑐᖅᓯᐅᑎᓂᒃ, ᓴᕕᒡᔪᐊᖓᓗ ᐴᖅᓯᒪᕗᖅ ᑕᑦᓯᖓᓄᑦ ᕿᓚᒃᓯᒪᓪᓗᓂ, ᐅᑯᖕᒪᓪᓕ ᓴᕕᒡᔪᐊᖓ ᑲᑕᒃᐳᖅ. 
9ᔪᐊᐱ ᐅᖃᖅᐳᖅ ᐊᒪᓴᒧᑦ, “ᖃᓄᐃᑉᐲᑦ, ᐱᖃᓐᓇᕆᔮᒃ?” ᐅᒥᖏᑦ ᑎᒍᕔᑦ ᑕᓕᖅᐱᖕᒥᓄᑦ ᑯᓂᒐᓱᐊᖅᓗᒍ. 
10ᐊᒪᓴᓕ ᑎᓪᓕᖏᓐᓇᒥ ᓴᕕᒡᔪᐊᒥᒃ ᔪᐊᐱᐅᑉ ᑎᒍᒥᐊᖅᑕᖓᓂᒃ ᐊᒡᒐᒥ ᐂᑉᐸᖓᓄᑦ, ᔪᐊᐱᐅᑉ ᐱᓚᒃᐹ ᓈᖓᒍᑦ, ᐃᕐᕋᕕᖏᓪᓗ ᐊᓂᕗᑦ ᒪᓂᖅᑲᒧᑦ, ᑐᖁᑦᓴᐅᑎᒋᓪᓗᓂᓗ, ᔪᐊᐱᐅᓪᓗ ᑲᐱᒃᑲᓐᓂᕆᐊᖃᓚᐅᓐᖏᓛ.
11ᔪᐊᐱᐅᑉ ᐃᓄᖁᑎᖓᑕ ᐃᓚᖓ ᓇᖏᖅᑐᖅ ᐊᒪᓴᐅᑉ ᑎᒥᖓᑕ ᓴᓂᐊᓂ ᕾᒐᓛᓚᐅᖅᐳᖅ, “ᓇᓪᓕᐊᑦ ᔪᐊᐱᒥᒃ ᓈᒻᒪᒃᓴᖅᑐᖅ, ᑍᕕᑎᒥᒡᓗ ᒪᓕᓚᐅᖅᓕ ᔪᐊᐱᒥᒃ!” 
12ᐊᒪᓴᐅᓪᓗ ᑎᒥᖓ ᐊᐅᖏᓐᓇᐅᔪᖅ, ᓇᓚᓚᐅᖅᐳᖅ ᐊᖅᑯᑎᐅᑉ ᕿᑎᐊᓂ. ᔪᐊᐱᐅᑉ ᐃᓄᖁᑎᖏᑦ ᑕᕝᕘᓈᖅᑐᓕᒫᑦ ᓄᖅᑲᖃᑦᑕᓚᐅᖅᐳᑦ; ᐃᓚᖓᓪᓕ ᑕᑯᓕᕋᒥᒃ ᓄᖅᑲᖃᑦᑕᖅᑐᓂᒃ ᑕᕝᕗᖓ, ᑕᕝᕙ ᐊᒪᓴᐅᑉ ᑎᒥᖓ ᐅᓂᐊᓚᐅᖅᐹ ᐊᖅᑯᑎᐅᑉ ᓯᓚᑖᓄᑦ, ᐅᓕᒃᓱᓂᐅᒡᓗ ᕿᐱᖕᒧᑦ. 
13ᑎᒥᖓ ᓅᑕᐅᓯᒪᓕᖅᑎᓪᓗᒍ ᐊᖅᑯᑎᒥᑦ, ᐃᓄᓕᒫᑦ ᒪᓕᓕᓚᐅᖅᐳᑦ ᔪᐊᐱᒥᒃ ᒪᓕᒃᓴᖅᓗᑎᒃ ᓰᐸᒥᒃ ᐱᑭᕆᐅᑉ ᐃᕐᖕᓂᖓᓂᒃ.
14ᓰᐸᓗ ᐊᖅᑯᓵᓚᐅᖅᐳᖅ ᐄᓴᕅᓕᐅᑉ ᑭᖑᕚᖏᑕ ᓄᓇᖁᑎᓕᒫᖏᑎᒍᑦ ᐃᒡᓗᒐᓴᖕᓄᐊᓚᐅᕆᕗᖅ ᐊᐱᐅᓪ ᐱᑦ-ᒫᑲᒧᑦ ᐱᕅᑎᒦᑦᑐᒧᑦ, ᐃᓚᓕᒫᖏᓪᓗ ᐱᑭᕆᐅᑉ ᑭᖑᕚᖏᑦ ᑲᑎᓚᐅᖅᐳᑦ ᒪᓕᒡᓗᒍᓗ ᐃᒡᓗᒐᓴᖕᓄᑦ. 
15ᔪᐊᐱᐅᓪᓗ ᐃᓚᒋᔭᓕᒫᖏᑦ ᑐᓴᕋᒥᒃ ᓰᐸᐅᑉ ᑍᑲᓃᓐᓂᖓᓂᒃ, ᑍᑯᖓ ᐂᕗᑦ ᐃᒡᓗᒐᓮᓪᓗ ᐊᐱᐅᓪ ᐱᑦ-ᒫᑲ ᐊᕙᓗᓚᐅᖅᐹᑦ, ᐃᑯᕐᕋᓕᐅᓚᐅᖅᐳᑦ ᓄᓇᒥᒃ ᐊᑭᓐᓇᐅᑉ ᓯᓚᑖᒍᑦ ᐃᑎᖅᓴᓕᐅᖅᓗᑎᒡᓗ ᐊᑭᓐᓈᓗᒃ ᐅᕐᕈᑎᓐᓇᓱᐊᖅᓗᒍ. 
16ᑕᕝᕙᓂᓕ ᐃᒡᓗᒐᓴᖕᓂ ᐊᕐᖕᓇᒥᒃ ᓯᓚᑐᔪᖃᓚᐅᖅᐳᖅ ᐊᑭᓐᓇᒥᑦ ᕾᒐᓛᖅᑐᒥᒃ, “ᓈᓚᒋᑦᓯ! ᓈᓚᒋᑦᓯ! ᔪᐊᐱ ᕾᖁᓚᐅᖅᓯᐅᒃ ᑕᒪᐅᖓ; ᐅᖃᐅᑎᔪᒪᒐᒃᑯ.” 
17ᔪᐊᐱᓗ ᐂᕗᖅ, ᐊᕐᖕᓇᐅᓪᓗ ᐊᐱᕆᕚ, “ᔪᐊᐱᐅᕖᑦ?”
18ᐊᕐᖕᓇᖅ ᐅᖃᖅᐳᖅ, “ᑍᑦᓱᒪᓂᐊᓗᒃ ᐅᖃᖅᑐᖃᖅᐸᓚᐅᖅᐳᖅ, ‘ᑭᐅᔭᐅᔪᒪᒍᕕᑦ ᐂᓕᕆᑦ ᐃᒡᓗᒐᓴᖕᓄᑦ ᐂᐱᓕᒧᑦ’; ᑕᕝᕙ ᑭᐅᔭᐅᑦᓯᐊᖃᑦᑕᓚᐅᖅᐳᑦ. 
19ᐃᒡᓗᒐᓴᕗᑦ ᐱᐅᔪᐊᓘᕗᖅ, ᓮᓕᑦᓯᐊᕐᖕᓇᕐᖕᓂᖅᐹᖑᕗᖅ ᐱᑦᓯᐊᕐᖕᓂᖅᐹᖑᓪᓗᓂᓗ ᐄᓴᕅᓕᒥᐅᓂ; ᓱᖕᒪᓪᓕ ᐊᓯᕈᕋᓱᐊᖅᐱᐅᒃ? ᓱᒃᑯᐃᔪᒪᕖᑦ ᐊᑕᓂᐅᑉ ᐱᖓᓂᒃ?”
20ᔪᐊᐱ ᑭᐅᕗᖅ, “ᑍᒤᓚᐅᖅᓯᒪᓂᐊᓐᖏᓚᖅ! ᓱᒃᑯᑎᕐᖕᓂᐊᓐᖏᓚᕋ ᐊᓯᕈᕐᖕᓂᐊᕐᖕᓇᒍᓗ ᐃᒡᓗᒐᓴᖁᑎᓯ! 
21ᑍᒪᓐᓇ ᐱᓇᓱᐊᓐᖏᓚᒍᑦ. ᐊᖑᑦ ᓰᐸᒥᒃ ᐊᑎᓕᖕᒥᒃ ᐱᑭᕆᐅᑉ ᐃᕐᖕᓂᖓ ᐃᕗᕅᒥᐅᑦ ᖃᖅᑲᖏᓐᓂᑦ ᐱᓯᒪᔪᖅ, ᐊᖓᔪᖅᑳᖅᔪᐊᕐᖕᒥᒃ ᑍᕕᑎᒥᒃ ᐊᑭᕋᖅᑐᕋᓱᐊᓕᖅᑎᑦᓯᓚᐅᕐᖕᒪᑦ; ᑖᓐᓇᑐᐊᖅ ᐊᖑᑦ ᕾᑎᓚᐅᕈᖅ, ᐃᒡᓗᒐᓴᓯᓗ ᕿᒪᖕᓂᐊᖅᐸᕗᑦ.”
22ᑖᓐᓇ ᐊᕐᖕᓇᖅ ᐂᓚᐅᖅᐳᖅ ᐃᒡᓗᒐᓮᑦ ᐃᓄᖏᓐᓄᑦ ᐃᓱᒪᒋᔭᒥᓂᒃ ᐅᖃᐅᑎᓪᓗᒋᑦ, ᓰᐸᐅᓪᓗ ᐱᑭᕆᐅᑉ ᐃᕐᖕᓂᖓᑕ ᓂᐊᖁᐊ ᓇᑲᑕᐅᕗᖅ ᐃᒋᑕᐅᓪᓗᓂᓗ ᐊᕙᓗᖅᔪᐊᑉ ᖁᓛᒍᑦ ᔪᐊᐱᒧᑦ. ᑕᕝᕙ ᑎᑦᑐᓚᐅᑎᓂ ᓂᓪᓕᖅᑎᑉᐹ ᓇᓗᓁᒃᑯᑕᐅᓪᓗᓂ ᐊᐅᓪᓚᕆᐊᖃᓕᕐᖕᓂᖏᓐᓂᒃ ᐃᒡᓗᒐᓴᖕᓂᑦ, ᐊᖏᕐᕋᒥᓄᓪᓗ ᐅᑎᖅᐳᑦ. ᔪᐊᐱᓗ ᐅᑎᓚᐅᕆᕗᖅ ᔪᕉᓴᓚᒧᑦ ᐊᖓᔪᖅᑳᖅᔪᐊᕐᖕᒧᑦ.
23ᔪᐊᐱ ᐊᖓᔪᖅᑳᖑᓚᐅᖅᐳᖅ ᐄᓴᕅᓕᒥᐅᑦ ᐅᓇᑕᖅᑐᒃᓴᖁᑎᓕᒫᖏᓐᓄᑦ; ᐱᓁᐊᓗ ᔨᕼᐅᐃᐊᑕᐅᑉ ᐃᕐᖕᓂᖓ ᐊᖓᔪᖅᑳᖑᓚᐅᖅᐳᖅ ᑍᕕᑎᐅᑉ ᓴᐳᓐᓂᐊᖅᑎᖏᓐᓄᑦ ᓯᕆᑍᑎᓄᑦ ᐱᓕᑍᑎᓄᓪᓗ; 
24ᐊᑐᕌᒻᓗ ᐊᖓᔪᖅᑳᖑᓚᐅᖅᐳᖅ ᐃᖅᑲᓁᔭᖅᑎᑕᐅᔪᓄᑦ; ᔨᕼᐆᓴᐸᑦᓗ ᐊᕼᐃᓗᑎᐅᑉ ᐃᕐᖕᓂᖓ ᐊᖓᔪᖅᑳᖑᓚᐅᖅᐳᖅ ᑎᑎᕋᖅᑕᐅᕙᓪᓕᐊᔪᓄᑦ; 
25ᓰᕙ ᐃᖅᑲᖅᑐᐃᔨᓄᑦ ᑎᑎᕋᖅᑎᐅᓚᐅᖅᐳᖅ; ᔭᑑᒃᓗ ᐊᐰᐊᑕᓗ ᑐᓂᕐᕈᓯᖅᑎᑦᓯᔨᐅᓚᐅᖅᐴᒃ, 
26ᐂᕋᓗ ᓄᓇᓕᖕᓂᑦ ᔧᕅᑎᒥᐅᓂᑦ ᐱᓯᒪᔪᖅ ᑍᕕᑎᐅᑉ ᑐᓂᕐᕈᓯᖅᑎᑦᓯᔨᒋᓚᐅᕆᕚ.
