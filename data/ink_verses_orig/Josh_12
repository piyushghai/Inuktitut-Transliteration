1ᐅᑯᐊ ᑕᕝᕙ ᑕᒫᓂ ᓄᓇᓕᖕᓂ ᐊᖓᔪᖅᑳᖅᔪᐊᕆᔭᐅᓚᐅᖅᑐᑦ, ᐄᓴᕅᓕᒥᐅᓄᑦ ᓵᓚᐅᓚᐅᖅᑐᑦ, ᓄᓇᖓᓐᓂᒡᓗ ᓄᓇᖃᓕᖅᓗᑎᒃ ᔪᐊᕐᑕᓂᐅᑉ ᑰᖓᑕ ᓯᕿᓂᐅᑉ ᓄᐃᕕᖓᓃᑐᒥᒃ, ᐱᒋᐊᖅᓗᓂ ᐋᕐᓄᓂᐅᑉ ᓇᖅᓴᖓᓂᑦ ᑲᖏᒧᑦ ᖃᖅᑲᒧᑦ ᕼᐊᕐᒪᓐᒧᑦ ᑎᑭᓪᓗᒍ. 
2ᐊᖓᔪᖅᑳᖅᔪᐊᖅ ᓮᕼᐆᓂᒥᒃ ᐊᒧᕅᑎᑦ ᐊᖓᔪᖅᑳᖅᔪᐊᖓᑦ ᐊᐅᓚᑦᓯᔪᖅ ᕼᐃᓴᐸᓂᒥᒃ, ᐊᖓᔪᖅᑲᐅᓂᖓ ᐊᐅᓚᑦᓯᕕᖃᓚᐅᖅᐳᖅ ᐊᕈᐃᕆᒥ, ᐋᕐᓄᓂᐅᑉ ᓇᖅᓴᖓᑕ ᑭᒡᓕᖓᓂᑦ ᐃᒡᓗᒐᓴᖕᓂᑦ ᓇᖅᓴᐅᑉ ᕿᑎᐊᓃᑦᑐᒥᑦ, ᔭᐴᑉ ᑰᖓ ᑎᑭᓪᓗᒍ, ᑕᒪᓐᓇ ᐊᒧᓁᑎᒃᑯᑦ ᓄᓇᖁᑎᒋᓚᐅᕐᖕᒪᒍ, ᒋᓕᐊᑎᐅᑉ ᕿᑎᖅᑲᓕᒫᖓ, 
3ᐅᑯᐊᓗ ᔪᐊᕐᑕᓂᐅᑉ ᑰᖓ ᓯᓂᕆᑎᐅᑉ ᑕᓯᖓᓂᑦ ᐱᒋᐊᖅᓗᒍ ᓯᕿᓂᕐᖕᒧᑦ ᐱᑦ-ᔨᓯᒫᔅ ᑎᑭᓪᓗᒍ, ᑕᓯᐅᑉ ᑕᕆᐅᑉ ᓯᕿᓂᖓᑕ ᓄᐃᕕᐊᓃᑦᑐᒧᑦ, ᖃᖅᑲᐅᑉ ᐱᔅᒐᐅᑉ ᐅᕕᖓᓂᖓᑕ ᑭᒡᓕᖓᓄᑦ ᑎᑭᓪᓗᒍ.
4ᓵᓚᖃᓚᐅᕆᕗᑦ ᐊᖓᔪᖅᑳᖅᔪᐊᒥᒃ ᐋᒡᒥᒃ ᐹᓴᓂᒥᐅᑕᕐᖕᒥᒃ, ᐃᓄᒃᐸᖕᓄᑦ ᕆᐰᒻᓄᑦ ᐊᒥᐊᒃᑯᒋᔭᐅᔪᒥᒃ; ᐊᐅᓚᑦᓯᔪᖅ ᐋᔅᑕᕉᑎᒥᑦ ᐃᑐᕆᐂᒥᒡᓗ. 
5ᐊᐅᓚᑦᓯᓚᐅᕆᕗᖅ ᐅᑯᓂᖓ ᖃᖅᑲᒥᒃ ᕼᐊᕐᒪᓐᒥᒃ ᓴᓕᑲᒥᒡᓗ ᐹᓴᓂᒥᐅᓕᒫᓪᓗ ᒋᓱᕅᒥᐅᓪᓗ ᒫᑲᑍᑎᒥᐅᓪᓗ ᓄᓇᖓᑕ ᑭᒡᓕᖓ ᑎᑭᓪᓗᒍ, ᒋᓕᐊᑎᐅᓪᓗ ᕿᑎᖅᑲᖓ ᐊᖓᔪᖅᑳᖅᔪᐊᓪᓗ ᓮᕼᐆᓂ ᕼᐃᓴᐸᓂᒥᐅᑕᐅᑉ ᓄᓇᖁᑎᖓ ᑭᒡᓕᖓ ᑎᑭᓪᓗᒍ.
6ᑖᒃᑯᐊᒃ ᐊᖓᔪᖅᑳᖅᔪᐊᑦ ᒨᓯᓯᐅᑉ ᐄᓴᕅᓕᒥᐅᓪᓗ ᓵᓚᒋᓚᐅᖅᐰᑦ; ᒨᓯᓯ ᐊᑕᓂᐅᑉ ᐱᔨᖓ ᓄᓇᑖᖅᑎᑦᓯᓚᐅᖅᐳᖅ ᑕᒪᑐᒥᖓ ᕉᐱᓂᐅᑉ ᑭᖑᕚᖏᓐᓂᒃ, ᒑᑎᐅᓪᓗ ᑭᖑᕚᖏᓐᓂᒃ ᒫᓇᓯᐅᓪᓗ ᑭᖑᕚᖏᑕ ᐊᕝᕙᖏᓐᓂᒃ, ᓄᓇᒥᒃ ᑕᒪᑐᒥᖓ ᓇᖕᒥᓂᖃᖁᓪᓗᒋᑦ.
7ᔮᓱᐊᑉ ᐄᓴᕅᓕᒥᐅᓪᓗ ᐃᓄᖏᑕ ᐊᖓᔪᖅᑳᖅᔪᐊᓕᒫᑦ ᔪᐊᕐᑕᓂᐅᑉ ᓯᕿᓂᖓᑕ ᓂᐱᕕᐊᑕ ᓇᓛᓂ ᓄᓇᖃᖅᑐᑦ ᓵᓚᒋᓚᐅᖅᐰᑦ, ᐱᒋᐊᖅᓗᑎᒃ ᐰᓕ-ᒑᑦᒥᑦ ᓕᐸᓇᓂᐅᑉ ᓇᖅᓴᖓᓂᑦ ᖃᖅᑲᒧᑦ ᕼᐊᓚᒃᒧᑦ ᑎᑭᓪᓗᒍ, ᓰᐊᕆᐅᑉ ᖃᓂᒋᔮᓄᑦ, ᔮᓱᐊᑉ ᓄᓇ ᑕᒪᓐᓇ ᐊᕕᒃᑐᖅᑕᐅᑎᓚᐅᖅᐹ ᑭᖑᕚᕇᓄᑦ ᓇᖕᒥᓂᖅᑕᕆᔭᐅᖁᓪᓗᒍ. 
8ᖃᖅᑲᓃᑦᑐᓂᒃ ᐃᓚᖃᖅᓗᓂ, ᓯᕿᓂᐅᑉ ᓂᐱᕕᐊᓂᑦ ᖃᖅᑬᑦ ᓇᑎᕐᖕᓇᖏᓐᓄᑦ, ᔪᐊᕐᑕᓂᐅᑉ ᓇᖅᓴᖓ ᓇᑎᕐᖕᓇᖏᓪᓗ ᓯᕿᓂᐅᑉ ᓄᐃᕕᐊᓂᑦᑐᓄᑦ ᒪᔪᖅᑲᓄᑦ ᓯᕿᓂᕐᖕᒦᑦᑐᒧᑦ ᓄᓇᒧᑦ ᓂᒋᑉᒧᑦ ᐸᓂᖅᑐᒧᑦ ᑎᑭᓪᓗᒍ, ᑕᒪᓐᓇ ᓄᓇᒋᔭᐅᓯᒪᔪᖅ ᕼᐃᑍᑎᒥᐅᓄᑦ, ᐊᒧᕅᑎᒥᐅᓄᑦ, ᑬᓇᓂᒥᐅᓄᑦ, ᐱᕆᔧᑎᒥᐅᓄᑦ, ᕼᐃᕔᑎᒥᐅᓄᑦ, ᔨᐳᓮᑎᒥᐅᓄᓪᓗ. 
9ᐄᓴᕅᓕᒥᐅᑦ ᓵᓚᖃᓚᐅᕆᕗᑦ ᐊᖓᔪᖅᑳᖅᔪᐊᓂᒃ ᐃᒡᓗᒐᓴᖕᓂᒡᓗ, ᔨᕆᑯᒥᐅᓂᒃ, ᐂᒥᐅᓂᒃ, ᐱᑎᓕᐅᑉ ᖃᓂᒋᔭᖓᓃᑦᑐᓂᒃ; 
10ᔪᕉᓴᓚᒥᐅᑦ ᐊᖓᔪᖅᑳᖅᔪᐊᖓᑦ, ᕼᐃᐸᕋᓐᒥᐅᑦ ᐊᖓᔪᖅᑳᖅᔪᐊᖓᑦ; 
11ᔭᕐᒨᑎᒥᐅᑦ ᐊᖓᔪᖅᑳᖅᔪᐊᖓᑦ, ᓚᑮᓯᒥᐅᑦ ᐊᖓᔪᖅᑳᖅᔪᐊᖓᑦ; 
12ᐃᒡᓚᓐᒥᐅᑦ ᐊᖓᔪᖅᑳᖅᔪᐊᖓᑦ, ᒋᔨᕆᒥᐅᑦ ᐊᖓᔪᖅᑳᖅᔪᐊᖓᑦ; 
13ᑎᐱᕆᒥᐅᑦ ᐊᖓᔪᖅᑳᖅᔪᐊᖓᑦ, ᒊᑕᒥᐅᑦ ᐊᖓᔪᖅᑳᖅᔪᐊᖓᑦ; 
14ᕼᐅᕐᒪᒥᐅᑦ ᐊᖓᔪᖅᑳᖅᔪᐊᖓᑦ, ᐊᕌᑎᒥᐅᑦ ᐊᖓᔪᖅᑳᖅᔪᐊᖓᑦ; 
15ᓕᑉᓇᒥᐅᑦ ᐊᖓᔪᖅᑳᖅᔪᐊᖓᑦ, ᐊᑑᓚᒥᐅᑦ ᐊᖓᔪᖅᑳᖅᔪᐊᖓᑦ; 
16ᒪᑮᑕᒥᐅᑦ ᐊᖓᔪᖅᑳᖅᔪᐊᖓᑦ, ᐱᑎᓕᒥᐅᑦ ᐊᖓᔪᖅᑳᖅᔪᐊᖓᑦ; 
17ᑕᐳᐊᒥᐅᑦ ᐊᖓᔪᖅᑳᖅᔪᐊᖓᑦ, ᕼᐃᕙᕆᒥᐅᑦ ᐊᖓᔪᖅᑳᖅᔪᐊᖓᑦ; 
18ᐊᐱᒃᒥᐅᑦ ᐊᖓᔪᖅᑳᖅᔪᐊᖓᑦ, ᓚᓵᕋᓐᒥᐅᑦ ᐊᖓᔪᖅᑳᖅᔪᐊᖓᑦ; 
19ᒤᑕᓐᒥᐅᑦ ᐊᖓᔪᖅᑳᖅᔪᐊᖓᑦ, ᕼᐂᔭᒥᐅᑦ ᐊᖓᔪᖅᑳᖅᔪᐊᖓᑦ; 
20ᓯᒻᕌᓐ-ᒥᕌᓐᒥᐅᑦ ᐊᖓᔪᖅᑳᖅᔪᐊᖓᑦ, ᐊᒃᓴᐸᒥᐅᑦ ᐊᖓᔪᖅᑳᖅᔪᐊᖓᑦ; 
21ᑖᓇᒃᒥᐅᑦ ᐊᖓᔪᖅᑳᖅᔪᐊᖓᑦ, ᒥᒌᑐᒥᐅᑦ ᐊᖓᔪᖅᑳᖅᔪᐊᖓᑦ; 
22ᑭᑎᓯᒥᐅᑦ ᐊᖓᔪᖅᑳᖅᔪᐊᖓᑦ, ᔫᒃ-ᓂᐊᒥᐅᑦ ᐊᖓᔪᖅᑳᖅᔪᐊᖓᑦ ᑳᕐᒥᐅᓪᒦᑦᑐᖅ; 
23ᑐᐊᕆᒥᐅᑦ ᐊᖓᔪᖅᑳᖅᔪᐊᖓᑦ ᓇᐸᑕ-ᑐᐊᕆᒦᑦᑐᖅ, ᒍᐃᒻ ᐊᖓᔪᖅᑳᖅᔪᐊᖓᑦ ᒐᓕᓕᐊᒥᐅᖅ; 
24ᑎᕆᔭᒥᐅᑦ ᐊᖓᔪᖅᑳᖅᔪᐊᖓᑦ, ᑖᒃᑯᐊ ᐊᖓᔪᖅᑳᖅᔪᐊᓕᒫᑦ ᐊᑕᖏᖅᓗᑎᒃ 31-ᖑᕗᑦ.
