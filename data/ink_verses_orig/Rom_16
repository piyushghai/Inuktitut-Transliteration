1ᑕᑯᖅᑯᑎᑦᓯᐊᖅᑕᕋ ᐃᓕᑦᓯᓐᓄ ᑎᓕᕙᕋ ᓇᔭᕗᑦ ᐲᐱ, ᑕᓯᐅᖅᑎᐅᔪᖅ ᐅᒃᐱᖅᑑᖃᑎᒌᓂ ᓯᓐᓯᕆᐊᒥᐅᓂ. 
2ᑖᓐᓇ ᐃᓚᓕᐅᖅᓯᐅᒃ ᐊᑕᓂᕐᖕᒥ ᒎᑎᐅᑉ ᐃᓄᖁᑎᖏᑕ ᐱᐅᓯᖏᑎᑐᑦ, ᐃᑲᔪᖅᓗᒍᓗ ᐃᓕᑦᓯᓐᓂᑦ ᐃᑲᔪᖅᑕᐅᔭᕆᐊᖃᖅᐸᑦ, ᐃᓄᖕᓂᒃ ᐅᓄᖅᑐᓂᒃ ᐃᑲᔪᖅᓯᒪᖕᒪᑦ ᐅᕙᓐᓂᒡᓗ ᐊᒡᓛᑦ.
3ᑕᕝᕙᐅᕗᑏᖅᑎᑉᐹᒃᑲᒃ ᐱᕇᓯᓚᓗ ᐊᑯᐃᓛᓗ, ᐱᓇᓱᐊᖃᑏᒃᑲᒃ ᙭ᔅᑑᓯ ᔩᓱᓯᒥ, 
4ᑖᒃᑯᐊᒃ ᐃᓅᓯᕐᖕᒥᖕᓂ ᑲᑉᐱᐊᓇᖅᑐᒃᑰᓚᐅᕐᖕᒪᑎᒃ ᐅᕙᖓ ᐱᑦᔪᑎᒋᓪᓗᖓ, ᐅᕙᖓᑑᖏᑦᑐᖅ ᐅᒃᐱᖅᑑᖃᑎᒌᓪᓗᑦᑕᐅᖅ ᔫᑎᐅᖏᑦᑐᑦ ᑖᒃᑯᖕᓂᖓ ᖁᔭᓕᖃᑎᒌᒃᐳᒍᑦ; 
5ᑕᕝᕙᐅᕗᑏᖅᑎᒃᑭᕙᒃᑲ ᐅᒃᐱᖅᑑᖃᑎᒌᑦ ᑖᒃᑯᐊ ᐃᒡᓗᖓᓐᓂ ᑲᑎᒪᕙᒃᑐᑦ.
6ᑕᕝᕙᐅᕗᑏᖅᐸᕋ ᒥᐊᕆ, ᐱᓇᓱᐊᖅᓯᒪᔪᖅ ᐊᒃᓱᕈᖅᓗᓂ ᐃᓕᑦᓯᓐᓂ. 
7ᑕᕝᕙᐅᕗᑏᖅᐸᕋ ᐋᓐᑐᕈᓁᑲᔅ ᔫᓂᐊᓯᓗ, ᑖᒃᑯᐊᒃ ᑎᒥᒃᑯᑦ ᐃᓚᒋᔮᒃᑲᒃ ᑎᒍᔭᐅᓯᒪᖃᑎᒋᓚᐅᖅᑖᒃᑲᒡᓗ ᐊᑕᓂᕐᖕᒥ; ᑖᒃᑯᐊᒃ ᐋᐴᓯᑕᓕᖕᓂᑦ ᐊᒃᓱᕈᖃᑕᐅᓂᖅᐹᖑᓯᒪᖕᒪᑎᒃ, ᙭ᔅᑑᓯᒧᓪᓗ ᓵᒋᐊᖅᓯᒪᓕᓚᐅᕐᖕᒪᑎᒃ ᓵᒋᐊᓚᐅᖅᑎᓐᓇᖓ.
8ᑕᕝᕙᐅᕗᑏᖅᐸᕋ ᐊᒻᐸᓔᑕᔅ, ᑖᓐᓇ ᐊᑕᓂᕐᖕᒥ ᓇᒡᓕᒋᔭᕋ. 
9ᑕᕝᕙᐅᕗᑏᕆᕙᕋ ᐅᕐᐹᓇᓯ, ᐱᓇᓱᐊᖃᑎᕗᑦ ᙭ᔅᑑᓯᒥ, ᐃᓚᓐᓈᕆᔭᕋᓗ ᓯᑕᑭᓯ. 
10ᑕᕝᕙᐅᕗᑏᕆᕙᕋ ᐊᐱᓕᔅ, ᐆᒃᑐᖅᑕᐅᓯᒪᔪᖅ ᐊᒃᓱᕈᖅᑐᖅᓗ ᙭ᔅᑑᓯᒥ. ᑕᕝᕙᐅᕗᑏᖅᐸᒃᑲᓗ ᐊᕆᔅᑐᐴᓚᓯᐅᑉ ᐃᒡᓗᒥᐅᖃᑎᖏᑦ. 
11ᑕᕝᕙᐅᕗᑏᕆᕙᕋ ᐃᕉᑎᐅᓂ ᑎᒥᒃᑯᑦ ᐃᓚᒋᔭᕋ, ᑕᕝᕙᐅᕗᑏᖅᐸᒃᑲᓗ ᓈᑭᓴᓯᐅᑉ ᐃᒡᓗᒥᐅᖃᑎᖏᑦ ᐊᑕᓂᕐᖕᒥ ᖃᑕᓐᖑᑎᕗᑦ.
12ᑕᕝᕙᐅᕗᑏᖅᐸᒃᑲ ᑐᕅᐲᓇ ᑐᕅᐴᓴᓗ, ᑖᒃᑯᐊᒃ ᐊᕐᖕᓈᒃ ᐱᓇᓱᐊᖅᑑᒃ ᐊᑕᓂᕐᖕᒥ. ᓇᒡᓕᖕᓇᖅᑐᖅᓗ ᐳᕐᓯᓯ, ᑖᓐᓇᑦᑕᐅᖅ ᐊᕐᖕᓇᐅᓪᓗᓂ ᐊᓱᕈᒻᒪᕆᒃᓯᒪᔪᖅ ᐊᑕᓂᕐᖕᒥ. 
13ᑕᕝᕙᐅᕗᑏᖅᐸᕋ ᕉᕙᓯ, ᐊᑕᓂᐅᑉ ᓂᕈᐊᖅᓯᒪᔭᖓ, ᐊᓈᓇᖓᓗ, ᑖᑦᓱᒪ ᐃᕐᖕᓂᕐᖕᒥᑐᑦ ᐱᖃᑦᑕᓚᐅᕐᖕᒪᖓ. 
14ᑕᕝᕙᐅᕗᑏᖅᐸᒃᑲ ᐊᓯᓐᑯᕅᑕᓯ, ᐱᓕᒑᓐᓗ, ᕼᐊᕐᒥᓯ, ᐸᑐᕉᐸᓯ, ᕼᐊᕐᒪᓯᓗ, ᐅᒃᐱᖅᑑᖃᑎᒌᓕᒫᓪᓗ ᓇᔪᖅᑎᖏᑦ. 
15ᑕᕝᕙᐅᕗᑎᖅᐸᕋ ᐱᓘᓗᒐᓯ, ᔫᓕᐊ, ᓂᕆᐊᓯ ᓇᔭᖓᓗ, ᐅᓔᒻᐸᓯᓗ ᒎᑎᐅᓪᓗ ᐃᓄᖁᑎᓕᒫᖏᑦ ᓇᔪᖅᑎᒋᔭᖏᑦ.
16ᑕᕝᕙᐅᕗᑏᖃᑎᒌᒋᑦᓯ ᖃᑕᓐᖑᑎᒌᖕᓂᕐᖕᒥ ᑯᓂᒡᓗᓯ ᐃᑦᔪᕐᖕᓁᑦᑐᒧᑦ. ᙭ᔅᑑᓯᐅᑉ ᐅᒃᐱᖅᑐᖁᑎᓕᒫᖏᑦ ᑕᕝᕙᐅᕗᑏᖅᐳᑦ ᐃᓕᑦᓯᓐᓂᒃ.
17ᐃᓅᖃᑎᒃᑲ ᐃᓇᑉᐸᑦᓯ, ᑲᒪᒋᑦᓯᐊᖅᓯᒋᒃ ᐊᕕᑎᑦᓯᔪᑦ ᖁᕕᐊᓱᒍᓐᓃᖅᑎᑦᓯᔪᓪᓗ ᐃᓄᐃᑦ ᐅᒃᐱᕐᖕᓂᖏᓐᓂᒃ, ᐱᓇᓱᐊᖅᑐᓪᓗ ᐊᔪᕆᖅᑐᖅᑕᐅᑦᔪᑎᒋᓚᐅᖅᑕᑦᓯ ᐊᓯᖏᓐᓂᒃ; ᑖᒃᑯᐊ ᐃᓚᒋᓂᐊᕋᓯᒋᒃ. 
18ᑍᒤᑦᑐᑦ ᐊᑕᓂᑦᑎᓐᓂᒃ ᙭ᔅᑑᓯᒥᒃ ᑭᒡᒐᖅᑐᖏᒻᒪᑕ, ᐊᕿᐊᑦᑐᕈᒪᓂᕐᖕᒥᖕᓂᒡᓕ ᑭᓯᐊᓂ ᐱᑦᔪᑎᖃᖅᐳᑦ, ᐅᖃᐅᓯᕐᖕᒥᖕᓄᑦ ᐅᖃᓪᓚᒃᑲᐅᓂᕐᖕᒥᖕᓄᓪᓗ ᓯᓔᕐᕆᒃᓯᕙᒃᐳᑦ ᐃᓄᖕᓂᒃ ᐸᓯᔭᒃᓴᐅᖏᑦᑐᓂᒃ. 
19ᓇᑭᑐᐃᓐᓇᖅᓕ ᑐᓴᐅᒪᔭᐅᕗᓯ ᓈᓚᑦᓯᐊᕐᖕᓂᕋᖅᑕᐅᑎᓪᓗᓯ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ, ᑍᒤᒻᒪᑦ ᐊᖏᔪᒥᒃ ᖁᕕᐊᓲᑎᒋᕙᑦᓯ, ᓯᓚᑐᔫᖁᕙᑦᓯᓕ ᐱᐅᔪᒧᑦ ᐸᓯᔭᒃᓴᐅᖁᓇᓯᓗ ᐱᐅᖏᑦᑐᒧᑦ. 
20ᑕᕝᕙ ᒎᑎᐅᑉ ᐃᓱᒪᔮᓐᖏᑎᑦᓯᓂᕐᖕᒥᒃ ᐱᑕᓕᑐᐊᑉ ᐊᑯᓂᐅᖏᑦᑐᖅ ᓵᑖᓇᓯ ᓯᑯᒥᑦᓱᒫᖅᐹ ᐃᑎᒐᑦᓯ ᐊᑖᓂ.
21ᑎᒧᑎᐅᑉ, ᐱᓇᓱᐊᖃᑎᒪ ᑕᕝᕙᐅᕗᑏᖅᐹᓯ; ᓗᓯᐅᓯᐅᓪᓗ, ᔧᓴᐅᓪᓗ ᓱᓯᐹᑕᕆᐅᓪᓗ, ᑎᒥᒃᑯᑦ ᐃᓚᒋᔭᒪ.
22ᐅᕙᖓ ᑑᕐᑎᐊᓯ, ᐅᑯᓂᖓ ᑎᑎᕋᖅᑐᖓ, ᑕᕝᕙᐅᕗᑏᖅᐸᑦᓯ ᐊᑕᓂᕐᖕᒥ.
23ᒊᐊᓯᐅᑉ ᑐᔪᕐᖕᒥᕕᖕᒪ, ᐅᒃᐱᖅᑑᖃᑎᒌᓪᓗ ᑲᑎᒪᕕᒋᕙᒃᑕᖓᑦᑕ, ᑕᕝᕙᐅᕗᑏᖅᐸᓯ. ᐃᕌᔅᑕᓯᐅᑉ, ᓄᓇᓕᒡᔪᐊᓂ ᑮᓇᐅᔭᓕᕆᔨᐅᔫᑉ, ᐅᒃᐱᖅᑑᖃᑎᑦᑕᓗ ᑯᐊᕐᑕᓯᐅᑉ ᑕᕝᕙᐅᕗᑏᖅᐹᓯ.
25ᐃᓕᑦᓯᓐᓂᒡᓕ ᓲᖑᑎᑦᓯᔪᓐᓇᖅᑐᖅ ᐅᖃᐅᓯᕐᖕᓄᑦ ᑐᓴᕈᒥᓇᖅᑐᓄᑦ ᐅᖃᐅᓯᕆᔭᓐᓄᑦ, ᔩᓱᓯ ᙭ᔅᑑᓯᒥᒡᓗ ᐅᖃᐅᓯᖃᕐᖕᓂᓐᓄᑦ, ᓇᓗᓇᖅᑑᑉ ᓇᓗᓇᕈᓐᓃᖅᑎᑕᐅᓂᖓᓄᑦ ᐊᕐᕌᒍᒐᓴᖕᓂ ᐊᓂᒍᖅᑐᓂ ᐃᔨᑦᓯᒪᓚᐅᖅᑐᓂᒃ, 
26ᒫᓐᓇᓕ ᓇᓗᓇᕈᓐᓃᖅᑎᑕᐅᖕᒪᑕ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᕕᓂᖏᑕ ᑎᑎᖅᑲᖏᓐᓄᑦ ᐃᓅᖃᑎᒌᒡᔪᐊᓄᑦ, ᒎᑎᐅᑉ ᐃᓱᖃᖏᑦᑑᑉ ᐱᖁᔨᓂᖓᓄᑦ, ᐅᒃᐱᖅᑐᑦ ᓈᓚᒍᓐᓇᖅᓯᖁᓪᓗᒋᑦ ᑖᑦᓱᒥᖓ.
27ᑖᓐᓇ ᒎᑎᑑᔪᖅ ᓯᓚᑐᔪᑑᔪᖅᓗ ᒎᑎ ᓂᖅᑐᖅᑕᐅᓕ ᐃᓱᖃᖏᑦᑐᒧᑦ ᔩᓱᓯ ᙭ᔅᑑᓯᒃᑯᑦ! ᐋᒥᓐ.
