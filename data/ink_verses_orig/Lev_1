1ᐊᑕᓂᐅᑉ ᒨᓯᓯ ᐅᐸᒃᐹ ᐅᖃᖅᕕᒋᓪᓗᒍᓗ ᑐᐱᕐᖕᒥ ᑲᑎᒪᕕᖕᒥ ᐅᖃᖅᓗᓂᓗ, 
2“ᐄᓴᕅᓕᒥᐅᑦ ᐅᖃᖅᕕᒋᒃᑭᑦ ᐃᒫᒃ ᐅᖃᐅᑎᓗᒋᑦ, ‘ᓇᓕᖅᓯ ᑐᓂᕐᕈᑎᒃᓴᒥᒃ ᑐᓂᓯᔭᖅᑐᖅᐸᑦ ᐊᑕᓂᕐᖕᒧᑦ, ᑐᓂᕐᕈᑎᒃᓴᖃᕆᐊᖃᖅᐳᖅ ᐆᒪᔪᒥᒃ ᐃᒻᒧᒃᓯᐅᒐᕐᖕᒥᒡᓘᓐᓃᑦ ᓰᐱᒥᒡᓘᓐᓃᑦ. 
3ᑐᓂᕐᕈᑎᒃᓴᖅ ᐆᑕᒃᓴᖅ ᐃᒻᒧᒃᓯᐅᒐᐅᒃᐸᑦ, ᐊᖑᓴᓪᓘᔪᒃᓴᐅᕗᖅ ᖃᓄᐃᑦᔪᑎᖃᖏᑦᓯᐊᖅᓗᓂ. ᑐᐱᐅᑉ ᑲᑎᒪᕕᐅᑉ ᐃᑎᖅᕕᖓᓄᐊᖅᑕᐅᔭᕆᐊᖃᖅᐳᖅ ᑕᑯᔭᐅᖁᓪᓗᒍ ᐊᑕᓂᕐᖕᒧᑦ ᓈᒻᒪᒋᔭᐅᖕᒪᖔᑦ. 
4ᑐᓂᕐᕈᓯᕐᖕᓂᐊᖅᑑᑉ ᐆᒪᔪᖅ ᓂᐊᖁᖓᒍᑦ ᐸᑎᒻᒥᔭᒃᓴᕆᕚ, ᑍᒫᒡᓗ ᑕᕝᕙ ᓈᒻᒪᒋᔭᐅᓕᕐᖕᓂᐊᖅᐳᖅ ᐃᓅᑉ ᑖᑦᓱᒪ ᐊᔪᕐᖕᓂᖏᓐᓄᑦ ᐲᖅᓯᑦᔪᑕᐅᖁᓪᓗᒍ. 
5ᑕᕝᕙᓂᓗ ᑐᖁᑕᒃᓴᕆᕚ ᐊᖑᓴᓪᓗᖅ ᐊᑕᓂᐅᑉ ᑕᒃᑯᐊᓂ, ᐂᕈᓂᒃᑯᓐᓂᓪᓗ ᑐᓂᕐᕈᓯᖅᑎᑦᓯᔨᐅᔪᓂᑦ ᐆᒪᔫᑉ ᐊᐅᖓ ᐊᒡᔭᖅᑕᐅᔪᒃᓴᐅᕗᖅ ᓯᖅᐸᖅᓴᐅᑎᒋᓗᒍᓗ ᑐᓂᕐᕈᓯᖅᕕᐅᑉ ᐃᑎᖅᑕᖅᕕᖓᑕ ᐊᕙᓗᖏᓐᓄᑦ ᑐᐱᕐᖕᒥ ᑲᑎᒪᕕᖕᒦᑦᑐᒧᑦ. 
6ᑐᓂᕐᕈᓯᕐᖕᓂᐊᖅᑑᑉ ᑐᓂᕐᕈᑎᒋᔭᓂ ᐋᒃᑐᒐᒃᓴᕆᕚ ᐊᒡᒍᖅᓗᒍᓗ, 
7ᑐᓂᕐᕈᓯᖅᑎᑦᓯᔨᐅᓪᓗ ᐂᕈᓂᐅᑉ ᐃᕐᖕᓂᖓᑕ ᑐᓂᕐᕈᓯᖅᕕᒃ ᐃᑯᐊᓪᓚᒃᑕᒃᓴᕆᕚ, ᕿᔪᐃᓪᓗ ᐃᑯᐊᓪᓚᖅᑯᑎᒃᓴᑦ ᐋᖅᑭᒃᓱᖅᓗᒋᑦ. 
8ᑐᓂᕐᕈᑎᐅᔪᓪᓗ ᓂᖀᑦ ᐋᖅᑭᒃᓱᖅᓗᒋᑦ ᐃᑯᐊᓪᓚᒃᑕᒃᓴᕆᕔᑦ, ᓂᐊᖁᖓᓗ ᑐᓐᓄᖏᓪᓗ ᐱᖃᓯᐅᑎᓗᒋᑦ, ᑐᓂᕐᕈᓯᖅᕕᐅᑉ ᕿᔪᐃᓪᓗ ᖄᖏᓐᓂ. 
9ᑐᓂᕐᕈᓯᖅᑑᑉ ᐆᒪᔫᑉ ᓂᐅᖏᑦ ᐃᕐᕋᕕᖏᓪᓗ ᐃᒥᕐᖕᒧᑦ ᐃᕐᕈᖅᑐᒐᒃᓴᕆᕔᑦ, ᑐᓂᕐᕈᓯᖅᑎᑦᓯᔨᐅᓪᓕ ᐆᑕᒃᓴᕆᕔᑦ ᐊᑕᖏᖅᓗᒋᑦ ᑐᓂᕐᕈᓯᖅᕕᖕᒥ, ᑍᒤᑦᑐᖅ ᑐᓂᕐᕈᑎᒃᓴᐅᕗᖅ ᐃᑯᐊᓪᓚᒡᓗᒍ ᑐᓂᕐᕈᓯᖅᕕᖕᒥ, ᑎᐱᖓᓗ ᐊᑕᓂᐅᑉ ᒪᒪᕆᕚ.
10ᑐᓂᕐᕈᑎᒃᓴᖅᓕ ᒥᑭᓐᓂᖅᓴᐅᒃᐸᑦ, ᓰᐱᓘᓐᓃᑦ ᒎᑦᓯᓘᓐᓃᑦ ᑐᓂᕐᕈᓯᕐᖕᓂᐊᖅᑐᖅ ᑐᓂᕐᕈᓯᖅᑐᒃᓴᐅᕗᖅ ᐊᖑᓴᓪᓗᕐᖕᒥᒃ ᖃᓄᐃᓐᓂᖃᖏᑦᑐᒥᒃ.
11ᑐᓂᕐᕈᓯᕐᖕᓂᐊᖅᑑᑉ ᑐᖁᑕᒃᓴᕆᕚ ᑐᓂᕐᕈᓯᖅᕕᐅᑉ ᐅᓐᓄᐊᓪᓗᐊᖓᑕ ᓇᓛᓂ ᐊᑕᓂᐅᑉ ᑕᒃᑯᐊᓂ, ᐂᕈᓂᐅᓪᓗ ᐃᕐᖕᓂᖏᑕ ᑐᓂᕐᕈᓯᖅᑎᑦᓯᔨᐅᔪᑦ ᐆᒪᔫᑉ ᐊᐅᖏᑦ ᓯᖅᐸᖅᓴᕈᑎᒋᔭᒃᓴᕆᕚᑦ ᑐᓂᕐᕈᓯᖅᕕᐅᑉ ᓴᓂᕋᖏᓐᓄᑦ. 
12ᑐᓂᕐᕈᓯᕐᖕᓂᐊᖅᑑᑉ ᐊᒡᒍᕆᐊᖃᖅᐹ, ᑐᓂᕐᕈᓯᖅᑎᑦᓯᔨᐅᓪᓗ ᐋᖅᑭᒃᓱᖅᓗᓂᐅᒃ, ᓂᐊᖁᐊᓗ ᑐᓐᓄᖏᓪᓗ, ᕿᔪᐃᑦ ᐃᑯᒪᔪᑦ ᖄᖏᓐᓄᑦ ᑐᓂᕐᕈᓯᖅᕕᖕᒥ. 
13ᑐᓂᕐᕈᓯᕐᖕᓂᐊᖅᑑᑉ ᐆᒪᔫᑉ ᐃᕐᕋᕕᖏᑦ ᓂᐅᖏᓪᓗ ᐃᒥᕐᖕᒧᑦ ᐃᕐᕈᖅᑐᖅᓗᒋᑦ, ᑐᓂᕐᕈᓯᖅᑎᑦᓯᔨᐅᓪᓗ ᐊᒡᔭᖅᓗᓂᒋᑦ ᐃᑯᐊᓚᑎᓪᓗᒋᓪᓗ ᑐᓂᕐᕈᓯᖅᕕᖕᒥ, ᑍᒤᑦᑐᖅ ᑐᓂᕐᕈᓯᕐᖕᓂᐅᖕᒪᑦ ᐃᑯᐊᓪᓚᒡᓗᒍ ᑐᓂᕐᕈᓯᖅᕕᖕᒥ, ᑎᐱᖓᓗ ᐊᑕᓂᐅᑉ ᒪᒪᕆᕚ.
14ᑐᓂᕐᕈᑎᒃᓴᖅᓕ ᐊᑕᓂᕐᖕᒧᑦ ᐃᑯᐊᓚᑎᑕᒃᓴᖅ ᑎᖕᒥᐊᖑᒃᐸᑦ, ᑐᓂᕐᕈᓯᖅᑐᒃᓴᐅᕗᖅ ᑑᕕᒥᒃ ᐅᕝᕙᓘᓐᓃᑦ ᐊᕿᒡᒋᐅᔮᖅᑐᒥᒃ ᐱᑦᔨᐊᓐᒥᒃ ᐱᐊᕋᕕᓂᕐᖕᒥᒃ. 
15ᑐᓂᕐᕈᓯᖅᑎᑦᓯᔨᐅᑉ ᑐᓂᕐᕈᓯᖅᕕᖕᒧᐊᕈᑎᔭᕆᐊᖃᖅᐹ ᓂᐊᖁᐊᓗ ᕿᐱᓪᓗᒍ ᐲᖅᓗᒍ ᑐᓂᕐᕈᓯᖅᕕᖕᒥᓗ ᐃᑭᓪᓗᒍ; ᐊᐅᖓ ᑐᓂᕐᕈᓯᖅᕕᐅᑉ ᓴᓂᕌᓄᑦ ᑯᕕᑎᓪᓗᒍ ᐱᔪᒃᓴᐅᕗᖅ. 
16ᑐᓂᕐᕈᓯᕐᖕᓂᐊᖅᑑᑉ ᑎᖕᒥᐊᑉ ᐳᕕᐊᖓ ᐲᖅᓗᓂᐅᒃ ᐃᓗᓕᖏᓪᓗ ᐃᒋᓪᓗᒋᑦ ᑐᓂᕐᕈᓯᖅᕕᐅᑉ ᓴᓂᕌᓄᑦ ᓯᕿᓂᐅᑉ ᓄᐃᕕᐊᑕ ᓇᓛᓄᑦ, ᐊᖅᔭᓂᓗᒃᑯᕕᖕᒧᑦ. 
17ᑐᓂᕐᕈᓯᕐᖕᓂᐊᖅᑑᑉ ᐊᓕᒃᑕᒃᓴᕆᕚ ᐊᖕᒪᖅᓗᒍ ᐃᓴᕈᖏᑎᒍᑦ, ᐲᑦᓯᐊᒻᒪᕆᖏᓪᓗᒋᒃ, ᑐᓂᕐᕈᓯᖅᑎᑦᓯᔨᐅᑉ ᐃᑯᐊᓚᑎᑕᒃᓴᕆᕚ ᕿᔪᐃᑦ ᖄᖓᓂ ᑐᓂᕐᕈᓯᖅᕕᖕᒥ, ᑍᒤᑦᑐᖅ ᑐᓂᕐᕈᓯᕐᖕᓂᐅᖕᒪᑦ ᐃᑯᐊᓚᓗᒍ ᑐᓂᕐᕈᓯᖅᕕᖕᒥ, ᑎᐱᖓᓗ ᐊᑕᓂᐅᑉ ᒪᒪᕆᕚ.’”
