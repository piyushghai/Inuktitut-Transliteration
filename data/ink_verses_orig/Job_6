1ᑕᕝᕙ ᔫᐱ ᑭᐅᕗᖅ:
2“ᐊᑲᐅᖏᑦᔪᑎᒃᓴᖃᐅᕐᖕᓂᕆᔭᒃᑲ ᕿᒃᓵᖕᓂᕆᔭᒃᑲᓗ
3ᐅᖁᒤᓐᓂᖅᓴᐅᒐᔭᖅᐳᑦ ᓯᐅᕋᕐᖕᓂᑦ ᐃᒪᐅᑉ ᓯᓈᓃᑦᑐᓂᑦ;
4ᒎᑎᐅᑉ ᐊᔪᒐᖃᖏᑦᑑᑉ ᖃᖅᔪᖏᑕ ᐃᓗᒃᑯᑦ ᑲᐱᓯᒪᖕᒪᖓ;
5ᓯᐅᑎᖅᑯᖅᑐᔪᖅ ᓂᑦᔮᓲᖑᕚ ᐃᕕᖕᓂᒃ ᓂᕆᓕᕌᖓᒥ?
6ᑭᓇ ᓂᕆᔪᓐᓇᖅᐹ ᑎᐱᖃᖏᑦᑐᓂᒃ ᑕᕆᐅᖃᖏᑦᑐᓂᒡᓗ?
7ᑍᒤᑦᑐᓂᒃ ᓂᕿᓂᒃ ᓂᕆᔪᒪᖏᑦᓯᐊᖅᐳᖓ;
8ᖃᓄᖅᑐᖅ ᑐᒃᓯᐊᕐᖕᓂᕋ ᑭᐅᔭᐅᓚᐅᖅᓕ,
9ᒎᑎᐅᑉ ᓱᕋᒐᓱᐊᕈᒪᓗᓂᖓ ᐱᓇᓱᐊᕈᒪᒍᓂ,
10ᑍᒤᑐᐊᖅᐸᑦ ᖁᕕᐊᓱᖕᓂᕐᖕᒧᑦ ᓯᕆᒐᔭᖅᐳᖓ ᐋᓐᓂᐊᕋᓗᐊᕈᒪ;
11ᓱᓇᒥᒃ ᓴᓐᖏᔫᑦᔪᑎᒃᓴᖃᓕᖅᐳᖔ ᐃᓅᒃᑲᓐᓂᕋᓱᐊᕈᑎᒃᓴᒥᒃ?
12ᓴᓐᖏᓂᕋ ᐅᔭᕋᒃᑎᑐᑦ ᓯᑎᔫᓪᓗᓂ ᓴᓇᔭᐅᓯᒪᕚ?
13ᓄᑭᖃᕈᓐᓁᕋᒪ ᐅᕙᓐᓂᒃ ᐃᑲᔪᕈᓐᓁᓪᓕᕗᖓ,
14ᑍᒤᑦᑑᑎᓪᓗᖓ ᐱᑦᓯᐊᖅᑎᒋᔭᓐᓂᒃ ᐱᖃᓐᓇᕆᔭᖃᕆᐊᖃᖅᐳᖓ,
15ᐃᓚᒃᑲ ᐅᕙᓐᓂᒃ ᓴᓂᖅᑯᐃᓐᓁᓯᒪᕗᓯ, ᑰᒃᑎᑐᑦ ᐃᖏᕐᕋᔪᑎᑐᑦ.
16ᑰᒃᑎᑐᑦ ᓯᒥᒃᑕᐅᓯᒪᔪᑎᑐᑦ ᐊᐳᒻᒧᑦ ᓂᓚᖕᒧᓪᓗ.
17ᐅᖅᑰᓯᖕᒪᑦ ᐃᒪᖃᕈᓐᓃᖃᑦᑕᖅᑐᑎᑐᑦ,
18ᐅᖓᓯᒃᑐᒧᑦ ᐃᖏᕐᕋᕙᒃᑐᑦ ᐃᒪᖅᓯᐅᖅᓗᑎᒃ ᐊᓯᐅᕗᑦ;
19ᐅᖓᓯᒃᑐᒧᑦ ᐃᖏᕐᕋᕙᒃᑐᑦ
20ᓇᓂᓯᓂᐊᕆᐊᒥᓂᒃ ᓂᕆᐅᖕᓂᖃᕈᓐᓁᖅᐳᑦ;
21ᐃᓕᑦᓯ ᒫᓐᓇ ᑰᒐᓛᑎᑐᑦ ᑍᒤᑦᑑᕗᓯ ᐅᕙᓐᓄᑦ;
22ᑐᓂᓯᕕᐅᔪᒪᓪᓗᖓ ᐱᔪᒪᓚᐅᖅᓯᒪᕗᖔ ᐃᓕᑦᓯᓐᓂᑦ?
23ᐅᕝᕙᓗ ᐊᑭᕋᖅᑐᖅᑎᓐᓂᑦ ᐃᓕᑦᓯᓐᓄᑦ ᓴᐳᑎᔭᐅᔪᒪᓚᐅᖅᓯᒪᕗᖔ?
24ᐊᑏ, ᐊᔪᕆᖅᑐᓚᐅᖅᓯᓐᖓ ᓂᐱᖃᕐᖕᓂᐊᓐᖏᓚᖓ;
25ᓱᓕᔪᑦ ᐅᖃᐅᓰᑦ ᓱᖅᑯᐃᖅᓯᑎᑦᓯᔪᓐᓇᖅᐳᑦ!
26ᐅᖃᓪᓚᒐᓱᒋᕕᓯᓐᖔ ᑐᑭᖃᖏᑦᑐᓂᒃ ᐊᓄᕆᑎᑐᑦ ᑍᒤᑦᑐᓂᒃ;
27ᐊᒡᓛᑦ ᐃᓕᐊᖅᔪᖕᓂᒃ ᓇᓛᐅᑦᓵᕈᑎᑎᒍᑦ ᓯᐊᓛᖅᑖᕋᓱᐊᖅᐸᒃᐳᓯ,
28ᐅᕙᓐᓄᑦ ᑕᑯᓴᑦᓯᐊᓚᐅᕆᑦᓯ;
29ᐱᓕᕆᓇᓱᐊᕐᖕᓂᓯ ᓈᒻᒪᓕᖅᐳᖅ ᐱᑦᓯᐊᖏᓐᓇᓱᐊᕈᓐᓁᕆᑦᓯ.
30ᓱᓕ ᓴᒡᓗᓇᓱᒋᕕᓯᓐᖔ?
