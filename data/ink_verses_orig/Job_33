1“ᔫᐲ ᐅᖃᐅᓯᕆᔭᒃᑲ ᓈᓚᑦᓯᐊᓚᐅᒃᑭᑦ,
2ᑕᑯᒋᑦ, ᖃᓂᕋ ᐂᑦᑕᖅᐸᕋ;
3ᐅᖃᐅᓯᒃᑲ ᓇᓗᓁᖅᓯᕗᑦ ᐆᒻᒪᑎᒪ ᓇᓛᒎᕐᖕᓂᖓᓂᒃ,
4ᒎᑎᐅᑉ ᐊᓂᕐᖕᓂᖓᑕ ᓴᓇᓚᐅᖅᐹᖓ,
5ᑕᒪᑐᒧᖓ ᑭᐅᑦᔪᑎᒃᓴᖃᕈᕕᑦ ᑭᐅᓐᖓ;
6ᒎᑎᐅᑦᑕᐅᖅ ᓵᖓᓂ ᐃᓕᒃᑐᑦ ᑍᒤᒻᒥᒐᒪ;
7ᑍᒤᒻᒪᑦ ᐅᕙᓐᓂᒃ ᑲᑉᐱᐊᓱᒋᐊᖃᓐᖏᓚᑎᑦ;
8ᐃᓛᒃ ᑐᓵᑎᓪᓗᖓ ᐅᖃᓪᓚᓚᐅᕋᕕᑦ,
9‘ᐃᑦᔪᕐᖕᓁᑦᑑᕗᖓ, ᐱᐅᖏᑦᑐᓕᓚᐅᕐᖕᓇᖓᓗ;
10ᒎᑎᓕ ᐱᑦᔪᑎᒃᓴᖅᓯᒐᒥ ᐅᕙᓐᓂᒃ ᐊᑭᕋᖅᑐᓕᓚᐅᖅᐳᖅ,
11ᐃᑎᒐᒃᑲ ᐊᖅᓵᖅᑑᔭᓄᑦ ᕿᓚᓚᐅᖅᐰᑦ,
12ᑕᑯᒋᑦ, ᔫᐲ ᑍᒤᓕᑎᓪᓗᑎᑦ ᑕᒻᒪᓚᐅᖅᐳᑎᑦ.
13ᓱᖕᒪᑦ ᒎᑎ ᐊᑭᕋᖅᑐᕋᓱᓚᐅᖅᐱᐅᒃ?
14ᒎᑎᓕ ᐅᖃᓪᓚᖃᑦᑕᕋᓗᐊᖅᐳᖅ, ᐊᑦᔨᒌᖏᑦᑐᑎᒍᑦ,
15ᐅᓐᓄᐊᒃᑯᑦ ᐃᓄᐃᑦ ᓯᓂᒃᑎᓪᓗᒋᑦ,
16ᑍᒫᒃ ᐅᖃᓪᓚᒡᕕᒋᔪᓐᓇᖅᓯᖃᑦᑕᖅᐰᑦ ᓈᓚᒃᑎᓪᓗᒋᑦ,
17ᒎᑎ ᐅᖃᓪᓚᖃᑦᑕᖅᐳᖅ ᐊᔪᖅᑐᓕᓂᖏᓐᓂᑦ ᓄᖅᑲᖁᓪᓗᒋᑦ,
18ᑕᕐᖕᓂᖏᑦ ᓴᐳᑎᓗᒋᑦ ᐃᑎᖅᓴᒧᑦ ᑲᑕᖕᓂᕐᖕᒥᑦ,
19ᒎᑎ ᐋᖅᑭᒋᐊᖅᓯᕙᒃᑭᕗᖅ ᐃᓄᒃ ᖃᓂᒪᓂᒃᑰᖅᑎᓪᓗᒍ,
20ᐃᓄᒃ ᖃᓂᒪᓕᕈᓂ ᓂᕆᔪᒪᔪᓐᓁᕈᓐᓇᖁᓪᓗᒍ,
21ᑎᒥᖓ ᓴᓗᒃᑎᓐᓂᕐᖕᒧᑦ ᒥᑭᒡᓕᖁᓪᓗᒍ;
22ᑕᕐᖕᓂᖓ ᐃᑎᖅᓴᒧᑦ ᖃᒡᓕᑎᓪᓗᓂᐅᒃ,
23ᐂᖏᓕᒧᑦ ᐅᐸᒃᑕᐅᓗᓂ ᐃᑲᔪᖅᑕᐅᔪᓐᓇᖅᓯᖁᓪᓗᒍ,
24ᑖᓐᓇ ᓂᑲᒋᓗᒍ ᐅᖃᖅᕕᒋᔪᒪᓪᓗᓂᐅᒃ, ᐅᖃᖅᓗᓂ,
25ᑎᒥᖓ ᐅᑎᖅᑎᓕᕈᒃ ᓄᑕᕋᐅᓂᕆᓚᐅᖅᑕᖓᑐᑦ;
26ᑕᕝᕙ ᑐᒃᓯᐊᓕᕐᖕᓂᐊᖅᐳᖅ ᒎᑎᒧᑦ ᑖᑦᓱᒪᓗ ᑐᓴᕐᖕᓂᐊᖅᐹ,
27ᐃᓄᐃᓪᓗ ᓵᖏᓐᓂ ᐅᖃᕆᒃᓴᐅᑎᒋᓂᐊᖅᐹ, ᐅᖃᖅᓗᓂ,
28ᑖᑦᓱᒪ ᑕᕐᖕᓂᕋ ᐱᐅᓕᓚᐅᖅᐹ ᑐᖁᖓᔪᑦ ᐃᓂᖓᓄᐊᕐᖕᓂᕐᖕᒥᑦ,
29ᑕᑯᒋᑦ, ᒎᑎ ᑕᒪᒃᑯᓂᖓᓕᒫᖅ ᐱᓇᓱᐊᖃᑦᑕᖅᐳᖅ,
30ᑕᕐᖕᓂᖓ ᐅᑎᖅᑎᑦᓱᒪᓪᓗᒍ ᑐᖁᑉ ᓇᖅᓴᖓᓂᑦ,
31ᔫᐲ, ᒫᓐᓇ ᐅᖃᐅᓯᕆᔭᒃᑲ ᓈᓚᑦᓯᐊᒃᑭᑦ;
32ᐅᖃᐅᓯᒃᓴᖃᕈᕕᑦ ᖃᓄᑐᐃᓐᓇᖅ, ᐅᖃᐅᑎᓂᐊᖅᐸᕐᖕᒪ;
33ᐅᖃᐅᓯᒃᓴᖃᖏᒃᑯᕕᓪᓕ, ᓈᓚᑦᓯᐊᓚᐅᓐᖓ;
