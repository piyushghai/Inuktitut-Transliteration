1ᐊᑕᓃᖅ, ᖃᐅᔨᓴᖅᓯᒪᒐᕕᖓ, ᖃᐅᔨᒪᓕᖅᐸᕐᖕᒪ.
2ᖃᐅᔨᒪᕙᕐᖕᒪ ᐃᒃᓯᕙᑎᓪᓗᖓ ᓇᖏᖅᑎᓪᓗᖓᓗ;
3ᑕᑯᓐᓈᖅᐸᕐᖕᒪ ᐱᓱᒃᑎᓪᓗᖓ ᓇᓪᓚᖓᑎᓪᓗᖓᓗ,
4ᐊᒡᓛᑦ ᐅᖃᕋ ᐅᖃᐅᓯᕐᖕᒥᒃ ᐅᖃᓚᐅᖅᑎᓐᓇᒍᓘᓐᓃᑦ,
5ᑭᖑᓂᓐᓂ ᓯᕗᓂᓐᓂᓗ ᑕᒤᑎᒍᑦ ᐃᓗᒪᕙᕐᖕᒪ,
6ᑕᒪᓐᓇ ᖃᐅᔨᒪᓃᑦ ᐅᕙᓐᓄᑦ ᐱᐅᓗᐊᒻᒪᕆᒃᐳᖅ;
7ᓇᒧᑦ ᐂᔪᓐᓇᖅᐳᖔ ᐊᓂᕐᖕᓂᕐᖕᓂᑦ?
8ᕿᓚᖕᒧᑦ ᖁᒻᒧᐊᒐᔭᕈᒪ, ᑕᕝᕙ ᑕᕝᕙᓃᑉᐳᑎᑦ;
9ᖃᐅᕙᓪᓕᐊᔫᑉ ᐊᐅᐸᖅᓯᓕᕐᖕᓂᖓᓄᐊᕋᔭᕈᒪ,
10ᑕᕝᕙ ᑕᕝᕙᓂᑦᑕᐅᖅ ᐊᒡᒐᒃᐱᑦ ᑕᓯᐅᕋᔭᖅᐹᖓ,
11ᐅᖃᕋᔭᕈᒪ, “ᖁᓚᕐᖕᓇᓐᖏᓚᖅ ᑖᖅᑐᖅᔪᐊᒧᑦ ᐅᓕᒃᑕᐅᓯᒪᓂᐊᕋᒪ,
12ᐊᒡᓛᑦ ᑖᖅᑐᖅᔪᐊᖅ ᐃᓕᖕᓄᑦ ᑖᖅᑑᓐᖏᓚᖅ,
13ᐃᓗᒥᐅᑕᓕᒫᒃᑲ ᐱᓐᖑᖅᑎᓚᐅᖅᐸᑎᑦ,
14ᓂᖅᑐᖅᐸᒋᑦ, ᓯᕘᕋᓇᖅᑐᒥᒃ ᐱᐅᔪᐊᓗᖕᒥᒡᓗ ᓴᓇᔭᐅᓯᒪᒐᒪ,
15ᓴᐅᓂᒃᑲ ᐃᓕᖕᓂ ᐃᔨᖅᓯᒪᔪᖃᓐᖏᓚᑦ,
16ᑕᑯᓐᓇᓚᐅᖅᐸᕐᖕᒪ ᓱᓇᕈᓚᐅᖅᑳᖅᑎᓐᓇᖓ ᓱᓕ,
17ᒎᑏ, ᐃᓱᒪᑎᑦ ᐅᕙᓐᓄᑦ ᐱᐅᔪᖅᔪᐊᕌᓘᕗᑦ!
18ᓈᓴᕆᐊᖃᕋᔭᕈᒃᑭᑦ, ᑕᕝᕙ ᐅᓄᕐᖕᓂᖅᓴᐅᒐᔭᖅᐳᑦ ᓯᐅᕋᕐᖕᓂᑦ.
19ᒎᑏ, ᑕᕝᕙᑐᖅ ᐱᐅᖏᑦᑐᑦ ᑐᖁᓚᐅᒃᑭᑦ!
20ᑖᒃᑯᐊ ᐃᓕᖕᓂᒃ ᐅᖃᕐᖕᓂᖅᓘᑎᖃᖅᐳᑦ ᐱᐅᖏᑦᑐᐊᓗᖕᒥᒃ,
21ᐊᑕᓃᖅ, ᐃᓕᖕᓂᒃ ᐆᒥᓱᒃᑐᑦ ᐆᒥᒋᓐᖏᓚᒃᑳ?
22ᐆᒥᒋᕙᒃᑲ ᐆᒥᒋᓪᓚᕆᒃᓗᒋᑦ; ᐊᑭᕋᖅᑐᖅᑎᓐᓂᒡᓗ ᑍᓪᓗᒋᑦ.
23ᒎᑏ, ᖃᐅᔨᓴᓚᐅᓐᖓ, ᐆᒻᒪᑎᒐᓗ ᖃᐅᔨᓗᒍ!
24ᑕᑯᓗᑎᓪᓗ ᖃᓄᑐᐃᓐᓇᖅ ᐱᐅᖏᑦᑐᒥᒃ ᐃᓅᓯᓐᓃᑦᑐᖃᕐᖕᒪᖔᑦ,
