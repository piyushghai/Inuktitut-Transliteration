1ᒧᐊᐱᒥᐅᑦ ᐱᓪᓗᒋᑦ.
2ᒧᐊᐱᒥᐅᑦ ᓂᖅᑐᕐᖕᓇᕐᖕᓂᖓ ᐱᑕᖃᕈᓐᓃᖅᐳᑦ,
3ᕼᐅᕈᓁᒥᒥᑦ ᓂᓪᓕᐊᔪᑦ ᑐᓴᖅᓯᒋᒃ,
4ᒧᐊᐱᒥᐅᑦ ᐊᓯᕈᖅᑕᐅᕗᑦ;
5ᓗᕼᐃᑎᓕᐊᖅᐳᑦ ᖁᕝᕕᐅᖅᓗᑎᒃ,
6ᕿᒫᓕᕆᑦᓯ ᐃᓅᔪᒪᒍᑦᓯ!
7ᑕᑎᖃᓚᐅᕋᑦᓯ ᐱᔪᓐᓇᕐᖕᓂᑦᓯᓐᓂᒃ ᐊᔪᖅᓴᖏᓐᓂᑦᓯᓐᓂᒡᓗ,
8ᐊᓯᕈᐃᔨ ᑎᑭᑦᓱᒫᕐᖕᒪᑦ ᓄᓇᓕᓕᒫᓄᑦ,
9ᒧᐊᐱᒥᐅᑦ ᑕᕆᐅᓕᖅᓱᖅᑕᐅᓕᖅᓕᑦ,
10ᓇᕐᕈᒋᔭᒃᓴᐅᕗᖅ ᐃᓄᒃ ᐊᑕᓂᕐᖕᒧᑦ ᑐᓂᓯᒪᓗᓂ ᐱᓇᓱᐊᕈᒪᖏᑦᑐᖅ, ᑍᒫᒃᑕᐅᖅ ᓇᕐᕈᒋᔭᒃᓴᐅᒋᕗᖅ ᓴᕕᒡᔪᐊᒥᓂᒃ ᐊᐅᒥᑎᕆᔪᒪᖏᑦᑐᖅ.
11“ᒧᐊᐱᒥᐅᑦ ᑍᒪᓐᖓᑦ ᐸᒡᕕᓴᒃᑕᐅᓚᐅᖅᓯᒪᓐᖏᓚᑦ ᓄᓇᓕᓐᖑᓚᐅᖅᓯᒪᓐᓂᕋᒥᒃ, ᕔᓂᑎᑐᑦ ᐊᐅᓚᑎᑕᐅᓚᐅᖅᓯᒪᖏᑦᑐᑎᑐᑦ ᑯᕕᐅᕋᖅᑕᐅᓚᐅᖅᓯᒪᖏᑦᑐᑎᑐᓪᓗ, ᑎᒍᔭᐅᓗᓂ ᓄᓇᒋᓐᖏᑕᒥᓄᑦ ᐊᐅᓪᓚᕈᑦᔭᐅᓚᐅᖅᓯᒪᖏᓐᓇᒥ, ᕔᓂᐅᑉ ᑎᐱᖃᑦᓯᐊᕐᖕᓂᖓᑕ ᐊᑦᔨᒋᕔᑦ, ᒪᒪᕐᖕᓂᖓᑕ ᐊᓯᓐᖑᖅᓯᒪᖏᓐᓂᖓᑐᑦ.
12ᑍᒤᒻᒪᑦ, ᑕᑯᒋᑦ, ᐅᓪᓗᐃᑦ ᓇᓪᓕᐅᑎᔪᒫᖅᐳᑦ, ᐊᑕᓂᖅ ᐅᖃᖅᐳᖅ, ᑎᓕᓯᔪᒫᕋᒪ ᑯᕕᓯᔭᖅᑐᖅᑐᓂᒃ ᐴᖏᑕ ᐊᓯᖏᓐᓄᑦ, ᐃᒤᔧᓂᐊᖅᐳᑦ ᕔᓂᖃᐅᑎᕕᓃᓪᓗ ᐃᒪᖃᕈᓐᓃᕐᖕᓂᐊᖅᐳᑦ ᐴᕕᓂᖏᓪᓗ ᓯᖁᒥᑕᐅᓗᑎᒃ. 
13ᒧᐊᐱ ᑲᓐᖑᓲᑎᖃᓕᕈᒫᖅᐳᖅ ᒎᑎᒥᓂᒃ ᑭᒨᓯᒥᒃ, ᓲᖅᓗᑦᑕᐅᖅ ᐄᓴᕅᓕᒥᐅᑦ ᑲᓐᖑᓲᑎᖃᓕᓚᐅᕐᖕᒪᑕ ᒎᑎᓐᖑᐊᒥᒃ ᐱᑎᓕᒥᒃ ᑕᑎᖃᓗᐊᓚᐅᖅᓗᑎᒃ.
14ᖃᓄᖅ ᐅᖃᕈᓐᓇᖅᐱᓰ?
15ᒧᐊᐱᒥᐅᑦ ᐊᓯᕈᖅᑕᐅᔪᒫᖅᐳᑦ
16ᒧᐊᐱᐅᑉ ᐊᓯᕈᖅᑕᐅᕕᒃᓴᖓ ᖃᒡᓕᕙᓪᓕᐊᓕᖅᐳᖅ,
17ᕿᐊᑦᔪᑎᒋᓯᐅᒃ ᐃᓕᑦᓯ ᖃᓂᒋᔭᖓᓂ ᓄᓇᖃᖅᑐᓯ,
18ᑎᐴᓂᒥ ᓄᓇᖃᖅᑐᓯ,
19ᐊᕈᐃᕆᒥ ᓄᓇᖃᖅᑐᓯ ᐊᖅᑯᑎᐅᑉ ᓯᓚᑖᓂ ᖃᐅᔨᓴᕆᑦᓯ,
20ᒧᐊᐱᒥᐅᑦ ᑲᓐᖑᓇᖅᑐᒥᒃ ᐊᑐᖅᐳᑦ
21ᓇᑎᕐᖕᓈᒥ ᓄᓇᖃᖅᑐᓄᑦ ᕼᐅᓗᓂᒥ, ᔧᕼᐋᓯᒥ, ᒥᕚ-ᑕᒥᓗ, ᐃᖅᑲᖅᑐᖅᑕᐅᕕᒃ ᓇᓪᓕᐅᑎᕗᖅ, 
22ᑎᐴᓂᒥᐅᓄᑦ, ᓂᐴᒥᐅᓄᑦ, ᐱᑦ-ᑍᑉᓚᑍᒻᒥᐅᓄᓪᓗ, 
23ᑭᕆᐊᑍᒥᐅᓄᑦ, ᐱᑦ-ᒐᒧᓪᒥᐅᓄᑦ, ᐱᑦ-ᒥᐅᓄᓪᓗ, 
24ᑭᕆᐅᑎᒥᐅᓄᑦ, ᐳᔾᕋᒥᐅᓄᑦ, ᒧᐊᐱᒥᐅᓄᑦ ᓄᓇᓕᖁᑎᓕᒫᖏᓐᓄᓪᓗ; ᖃᓂᑦᑐᒦᑦᑐᓄᑦ ᐅᖓᓯᒃᑐᒦᑦᑐᓄᓪᓗ. 
25ᒧᐊᐱᒥᐅᑦ ᓇᒡᔪᐃᖅᑕᐅᖕᒪᑕ, ᑕᓖᖅᑕᐅᓪᓗᑎᒡᓗ, ᐊᑕᓂᖅ ᐅᖃᖅᐳᖅ.”
26“ᐋᖓᔮᓕᖅᑎᑕᐅᓕᑦ, ᐊᑕᓂᕐᖕᒥᑦ ᐱᔪᓐᓇᕐᖕᓂᖅᓴᐅᓇᓱᒋᓕᓚᐅᕐᖕᒪᑕ, ᒧᐊᐱᒥᐅᑦ ᒥᕆᐊᒥᓂᒃ ᓇᓪᓚᖓᕕᖃᓕᖅᓕᑦ, ᒥᑕᐅᑎᒋᔭᒃᓴᐅᓗᑎᒡᓗ. 
27ᐄᓴᕅᓕᒥᐅᑦ ᑍᒫᒃᑕᐅᖅ ᒥᑕᐅᑎᒋᔭᐅᑎᓚᐅᓐᖏᓚᑏᑦ? ᑎᒡᓕᒃᑎᓄᓪᓗ ᐱᔭᐅᑎᓪᓗᒋᑦ, ᐃᓕᕿᑕᒫᖅᓗᑎᓪᓗ ᐅᖃᐅᓯᕆᓕᕌᖓᕕᒋᑦ ᐱᕙᓚᐅᓐᖏᓚᑏᑦ?
28ᒧᐊᐱᒥᐅᑕᐅᔪᓯ ᓄᓇᓖᑦ ᕿᒪᒡᓗᒋᑦ ᕾᕈᓱᖕᓂ ᐃᓂᖃᐅᓕᕆᑦᓯ ᑑᕕᑎᑐᑦ ᐃᓂᒃᓴᖅᓯᐅᓕᕆᑦᓯ, ᕾᕈᓱᐃᑦ ᐹᖏᓐᓂ ᐃᕙᕕᒃᓴᖅᓯᐅᖅᑐᑎᑐᑦ. 
29ᒧᐊᐱᒥᐅᑦ ᐱᐅᔪᕆᔪᖅᔪᐊᖑᖕᒪᑕ, ᑐᓴᖅᓯᒪᕙᒃᑲ ᖃᓄᖅ ᐱᐅᔪᕆᓂᖃᕐᖕᓂᖏᓐᓂᒃ, ᐱᔪᓐᓇᕋᓱᒋᓗᐊᕐᖕᓂᖏᓪᓗ, ᐅᓇᖕᒥᓇᖏᓐᓇᓱᒃᑲᐅᓂᖏᓪᓗ, ᐃᒻᒥᖕᓂᒃ ᐃᓄᖏᑦ ᐃᓱᒪᒋᓗᐊᕐᖕᒪᑕ. 
30ᖃᐅᔨᒪᕙᒃᑲ ᐊᓯᒥᖕᓂᒃ ᓱᓇᐅᒃᓴᖏᓐᓂᖏᑦ, ᑭᓯᐊᓂᓕ ᐊᑐᕐᖕᓇᕐᖕᓂᖃᓐᖏᓚᑦ ᐊᑕᓂᖅ ᐅᖃᖅᐳᖅ, ᐅᓇᖕᒥᓇᖏᓐᓇᓱᖕᓂᖏᓪᓗ ᐊᑑᑎᖃᓐᖏᓚᑦ, ᐱᓂᐊᕐᖕᓂᖏᑦ ᓱᓕᖏᒻᒪᑕ. 
31ᑍᒤᒻᒪᑦ ᒧᐊᐱᒥᐅᑦ ᓂᐹᕈᑎᒋᒃᑭᑦ, ᒧᐊᐱᒥᐅᑦ ᐱᓪᓗᒋᑦ ᐃᓗᖏᖅᑐᖅᓗᖓ ᕿᐊᑦᔪᑎᒋᕙᒃᑲ, ᑭᕆ-ᕼᐃᕆᐅᑉ ᐊᖑᑎᖏᑦ ᕿᒃᓵᒍᑎᒋᕙᒃᑲ. 
32ᕿᐊᑦᔪᑎᒋᕙᒋᑦ ᔧᔨᕆᐅᒥᐅᓂᑦ ᕿᐊᑦᔪᑎᒋᓂᖅᓴᕆᓪᓗᑎᑦ, ᕔᓂᒃᓴᐅᔪᑎᑦ ᓯᑉᒪᐅᑉ ᐊᕙᓚᖓᔪᖏᑦ ᑕᑭᔫᖕᒪᑕ ᑕᕆᐅᒧᑦ ᑎᑭᐅᒪᓪᓗᑎᒃ, ᔧᔭᐅᑉ ᐃᒪᖓ ᑎᑭᓪᓗᒍ, ᐊᓯᕈᐃᔨ ᑎᑭᓯᒪᖕᒪᑦ ᐸᐅᕐᖓᑎᑦ ᐱᕈᕇᑦᓯᐊᖅᑐᑦ ᓄᖑᑕᐅᕗᑦ. 
33ᖁᕕᐊᓲᑎᒃᓴᖃᕈᓐᓃᖅᐳᓯ ᓯᕆᑦᔪᑎᒃᓴᖃᕈᓐᓃᖅᓗᓯᓗ, ᒧᐊᐱᒥᐅᑦ ᐱᕈᖅᑎᑦᓯᕕᖏᓐᓂᑦ ᐱᕈᖅᓰᕕᖁᑎᖏᓐᓂᓪᓗ, ᕔᓃᑦ ᐃᑦᑏᔭᖅᕕᖏᓐᓂᑦ ᐱᔪᑦ ᓄᖅᑲᖅᑎᓐᓇᒃᑭᑦ, ᖁᕕᐊᓱᖕᓂᕐᖕᒧᑦ ᓂᐱᐊᓘᓪᓗᑎᒃ ᑐᓪᓕᖅᐸᓚᐅᖅᑐᑦ ᐱᑕᖃᕈᓐᓃᕐᖕᒪᑕ ᓲᖅᓗ ᓂᐱᐊᓗᐃᑦ ᑐᓴᖅᓴᐅᒐᓗᐊᖅᐳᑦ, ᖁᕕᐊᓱᖕᓂᕐᖕᒧᓪᓕ ᓂᓪᓕᐊᓂᐅᓐᖏᓚᑦ.
34ᕿᐊᕙᓗᖏᑦ ᑐᓴᖅᑕᐅᔪᓐᓇᖅᐳᑦ ᕼᐃᓴᐸᓂᒥᐅᓂᑦ ᐃᓕᐊᓚᒥᐅᓄᑦ, ᔧᕼᐋᓯᒥᓗ, ᔪᐊᕆᒥᑦ ᕼᐅᕈᓁᒥᐅᑦ ᑎᑭᓪᓗᒋᑦ ᐃᒡᓚᑦ-ᓯᓕᓯᔭᒥᓗ, ᓂᒻᕆᒥᐅᓪᓘᓐᓃᑦ ᐃᒪᖁᑎᖏᑦ ᓴᓗᐊᖅᐳᑦ. 
35ᒧᐊᐱᒥᐅᑦ ᑐᓂᕐᕈᓯᖃᑦᑕᕐᖕᓂᖏᑦ ᑐᒃᓯᐊᖅᕕᒃᔪᐊᖁᑎᒥᖕᓂ ᓄᖅᑲᖅᑎᓐᓂᐊᖅᐸᒃᑲ, ᐃᑯᐊᓚᑦᓯᖃᑦᑕᕐᖕᓂᖏᓪᓗ ᐳᔫᖅᑎᑦᓯᕕᖕᒥ ᒎᑎᒥᖕᓄᑦ, ᐊᑕᓂᖅ ᐅᖃᖅᐳᖅ.
36ᒧᐊᐱᒥᐅᑦ ᐅᒡᒍᐊᕈᑎᒋᕙᒃᑲ ᐃᓗᕕᖅᓯᔪᓂ ᓱᐴᒐᕐᖕᒥᒃ ᓂᓪᓕᐊᑎᑦᓯᔪᑎᑐᑦ ᐅᒡᒍᐊᕈᑕᐅᔪᑦ ᓂᓪᓕᐊᑎᑦᓯᓂᖏᑎᑐᑦ ᐅᒡᒍᐊᕈᑎᒋᕙᒃᑲ ᑭᕆ-ᕼᐃᕆᐅᑉ, ᐊᔪᖅᓴᖏᑦᑐᖅᔪᐊᓐᖑᕈᑎᒋᓚᐅᖅᑕᖏᑦ ᓄᖑᒻᒪᑕ. 
37ᓂᐊᖁᓕᒫᑦ ᓄᔧᔭᖅᓯᒪᔪᐃᓐᓇᐅᓕᖅᐳᑦ, ᐅᒥᖃᖅᑐᓕᒫᓪᓗ ᐅᓐᖏᔭᖅᓯᒪᓕᖅᐳᑦ, ᐊᒡᒐᓕᒫᓪᓗ ᑭᓪᓕᐊᓯᒪᕗᑦ, ᕿᑎᕈᓯᖅᓯᒪᔪᐃᓐᓇᐅᓕᖅᓗᑎᒡᓗ ᐆᒪᔫᑉ ᒥᖅᑯᖏᓐᓂᒃ ᓴᓇᓯᒪᔪᓂᒃ. 
38ᒧᐊᐱᒥᐅᑦ ᐃᒡᓗᖏᑕ ᖄᖏᓐᓂ, ᐃᓄᐃᓪᓗ ᓇᔪᖅᐸᒃᑕᖏᓐᓂ ᕿᐊᔪᖅᑕᖃᖅᑐᐃᓐᓇᐅᓕᖅᐳᑦ, ᒧᐊᐱᒥᐅᑦ ᓯᖁᒥᑕᐅᑎᓚᐅᕋᒃᑭᑦ ᒪᕐᕋᑎᑐᑦ ᐊᓐᓂᕆᔭᐅᔪᓐᓃᖅᑐᑎᑐᑦ, ᐊᑕᓂᖅ ᐅᖃᖅᐳᖅ. 
39ᓱᕋᒃᓯᒪᕗᖅ ᓯᖁᒥᑦᓯᐊᖅᓗᓂ, ᓂᐹᔪᐊᓘᓪᓗᑎᒡᓗ, ᒧᐊᐱᒥᐅᑦ ᑐᓄᑦᓯᓕᖅᐳᑦ ᑲᓐᖑᓱᖕᓂᕐᖕᒧᑦ, ᒧᐊᐱᒥᐅᑦ ᒥᑕᐅᑎᒋᔭᒃᓴᓐᖑᕐᖕᒪᑕ, ᑲᑉᐱᐊᓲᑎᒃᓴᓐᖑᖅᓗᑎᒡᓗ ᓄᓇᓕᐅᖃᑎᓕᒫᖏᓐᓄᑦ.”
40ᐃᒫᒃ ᐊᑕᓂᖅ ᐅᖃᖅᐳᖅ, “ᑕᑯᒋᑦ ᓇᒃᑐᕋᓕᒃ ᐊᐅᖅᓵᖅᑐᖅ, ᐃᓴᕈᖏᒃᑕ ᐃᓵᖓᓂᖏᖕᓄᑦ ᒧᐊᐱᒥᐅᑦ ᐅᓕᒃᑕᐅᕗᑦ. 
41ᐃᒡᓗᒐᓴᒡᔪᐊᑦ ᓵᓚᒋᔭᐅᓗᑎᒃ ᑎᒍᔭᐅᔪᒫᖅᐳᑦ, ᐱᔭᐅᑦᔧᖅᓯᒪᔫᒐᓗᐊᓪᓗ ᐱᔭᐅᓗᑎᒃ. ᐅᓪᓗᖅ ᑕᒪᓐᓇ ᓇᓪᓕᐅᑎᒃᐸᑦ ᒧᐊᐱᒥᐅᑦ ᐅᓇᑕᖅᑐᒃᓴᖁᑎᖏᑕ ᐆᒻᒪᑎᖏᑦ ᐊᑦᔨᖃᕈᒫᖅᐳᑦ, ᐊᕐᖕᓇᐅᑉ ᐃᕐᖕᓂᓱᒃᑑᑉ ᐃᒃᐱᒋᔭᖓᑐᑦ ᐋᓐᓂᐊᓂᖃᖅᓗᑎᒃ. 
42ᒧᐊᐱᒥᐅᑦ ᐃᓅᖃᑎᒌᒡᔪᐊᖏᑦ ᐊᓯᕈᖅᑕᐅᔪᒫᖅᐳᑦ ᐊᑕᓂᕐᖕᒥᑦ ᐱᔪᓐᓇᕐᖕᓂᖅᓴᐅᓇᓱᒋᓚᐅᕐᖕᒪᑕ. 
43ᒧᐊᐱᒥᐅᑦ ᐃᓄᖏᑦ ᓯᕗᓂᒃᓴᖃᖅᐳᓯ ᑲᑉᐱᐊᓇᖅᑐᒥᒃ, ᐃᑎᖅᓴᒥᒃ ᑲᑕᖕᓇᖅᑐᒥᒃ ᓂᒐᖅᑎᑕᐅᕕᒃᓴᓂᒡᓗ, ᐊᑕᓂᖅ ᐅᖃᖅᐳᖅ. 
44ᕿᒫᓇᓱᐊᖅᑑᒐᓗᐊᑦ ᑲᑉᐱᐊᓇᖅᑐᒧᑦ ᐃᑎᖅᓴᒧᑦ ᑲᑕᖕᓂᐊᖅᐳᑦ, ᐃᑎᖅᓴᒥᓪᓗ ᒪᔪᖅᑑᒐᓗᐊᑦ ᓂᒐᖅᑎᑕᐅᓂᐊᖅᐳᑦ, ᒧᐊᐱᒥᐅᑦ ᐊᕐᕌᒍᖓ ᓇᓪᓕᐅᑎᓯᒪᖕᒪᑦ ᓱᒋᐊᖅᑕᐅᕕᒃᓴᖓᓄᑦ, ᐊᑕᓂᖅ ᐅᖃᖅᐳᖅ. 
45ᕼᐃᓴᐸᓂᒥᐅᑦ ᑕᕐᕋᓕᓂᖏᓐᓂ ᕿᒫᓂᑯᐃᑦ ᐃᓂᒃᓴᖅᓯᓂᐊᓐᖏᓚᑦ, ᕼᐃᓴᐸᓂ ᐃᑯᐊᓚᔪᖅᑕᖃᕐᖕᒪᑦ, ᓮᕼᐆᓂᒥᓪᓗ ᐃᑯᐊᓚᔪᒥᒃ ᐊᓂᐊᔪᖃᕐᖕᒪᑦ, ᒧᐊᐱᒥᐅᓪᓗ ᖃᐅᖏᓐᓂᒃ ᐆᑎᑦᓯᓂᐊᕐᖕᒪᑦ, ᐅᖃᐅᓯᕐᖕᒥᒍᑦ ᐅᓇᖕᒥᓁᔭᖅᐸᒃᑐᕕᓃᑦ ᓴᐅᓂᖏᓐᓂᒃ ᐱᖃᓯᐅᑦᔨᓗᓂ. 
46ᑲᑉᐱᐊᓐᓇᒦᒃ ᒧᐊᐱᒥᐅᑕᐅᔪᓯ, ᑭᒨᓯᒥᐅᑦ ᐃᓄᖏᑦ ᓄᖑᑕᐅᖕᒪᑕ, ᐃᕐᖕᓂᓯᓗ ᑎᒍᔭᐅᓪᓗᑎᒃ ᐊᐅᓪᓚᕈᑦᔭᐅᖕᒪᑕ ᐸᓂᓯᓗ ᑎᒍᔭᐅᓪᓗᑎᒃ ᓯᐊᓛᖅᑖᖑᖕᒪᑕ.
47ᑭᓯᐊᓂᓕ ᑍᒤᒐᓗᐊᖅᑎᓪᓗᒍ ᒧᐊᐱᒥᐅᑦ ᐱᔪᓐᓇᖅᓯᑎᑦᓯᐊᕈᒫᕆᕙᒃᑲ ᐅᓪᓗᓂ ᕾᔪᒫᖅᑐᓂ, ᐊᑕᓂᖅ ᐅᖃᖅᐳᖅ, ᑕᒪᓐᓇ ᒧᐊᐱᒥᐅᑦ ᐃᖅᑲᖅᑐᖅᑕᐅᓂᖓᑕ ᐃᓱᒋᕚ.”
