1ᑕᕝᕙ ᔫᐱ ᑭᐅᕗᖅ ᐅᖃᖅᓗᓂ:
2“ᖃᓄᖅ ᐊᑯᓂᐅᑎᒋᔪᖅ ᐋᓐᓂᖅᓯᕐᖕᓂᐊᖅᐱᓯᓐᖔ
3ᖁᓖᖅᑐᖅᓗᓯ ᐅᕙᓐᓂᒃ ᓵᓐᖓᓯᓯᒪᓕᖅᐳᓯ;
4ᐊᒡᓛᑦ ᑕᒻᒪᖅᓯᒪᒐᓗᐊᕐᖕᓂᕈᒪ,
5ᐅᕙᓐᓂᑦ ᐱᐅᓂᖅᓴᐅᓇᓱᒋᕕᓰᑦ, ᑕᒪᒃᑯᐊᓗ ᐊᑲᐅᓐᖏᓕᐅᕈᑎᒃᑲ
6ᖃᐅᔨᔪᓐᓇᓐᖏᓚᓰ ᒎᑎᐅᑉ ᐅᕙᓐᓄᑦ ᑍᒤᓕᐅᕐᖕᓂᖓᓂᒃ?
7ᑕᑯᒋᑦ. ᓂᓪᓕᓚᐅᖅᐳᖓ, ‘ᐱᑦᓯᐊᖅᓯᒪᓐᖏᓚᖅ!’ ᑭᐅᔭᐅᓐᖏᓚᖓᓕ;
8ᒎᑎᐅᑉ ᐊᖅᑯᑎᒋᓂᐊᖅᑕᕋ ᒪᑐᓚᐅᕐᖕᒪᒍ, ᑕᕝᕙ ᐊᓂᒎᑎᔪᓐᓁᓪᓕᕗᖓ,
9ᐅᐱᒋᔭᐅᑦᔪᑎᒃᓴᓕᒫᒃᑲ ᑖᑦᓱᒪ ᐲᔭᓚᐅᖅᐰᑦ,
10ᑖᑦᓱᒪ ᓯᖁᒥᓚᐅᕐᖕᒪᖓ ᐊᕙᑎᓕᒫᓐᓂᑦ, ᓱᓇᐅᔪᓐᓃᖅᐳᖓ,
11ᓂᓐᖓᐅᒪᓂᓂ ᐅᕙᓐᓄᑦ ᑐᕌᖅᑎᓯᒪᕚ,
12ᑖᑦᓱᒪ ᐅᓇᑕᖅᑐᒃᓴᖁᑎᓂ ᐅᕙᓐᓄᑦ ᐅᓇᑕᕆᐊᖅᑐᖁᕔᑦ;
13ᖃᑕᓐᖑᑎᒃᑲ ᐅᕙᓐᓂᒃ ᖁᔭᓈᖅᓯᑎᑉᐰᑦ,
14ᓇᖕᒥᓂᒃᑲ ᐅᕙᓐᓂᒃ ᐊᕕᑦᓯᕗᑦ;
15ᑐᔪᕐᖕᒥᐊᑦᑕ ᐊᒡᓛᑦ ᐳᐃᒍᖅᓯᒪᓕᖅᐹᖓ;
16ᐱᔨᓐᓂᒃ ᓂᓪᓕᐅᑦᔨᒐᓗᐊᕋᒪ, ᑕᕝᕙ ᑭᐅᔭᐅᓐᖏᓚᖓ,
17ᓄᓕᐊᒪ ᐊᒡᓛᑦ ᐊᓂᕐᖕᓂᕋ ᓁᒪᔪᒪᔪᓐᓁᖅᐹ,
18ᐊᒡᓛᑦ ᓱᕈᓯᕐᖕᓄᑦ ᒥᑕᐅᑎᒋᔭᐅᖃᑦᑕᖅᐳᖓ;
19ᐊᒡᓛᑦ ᐃᓚᓐᓇᕆᓂᖅᐹᓐᓄᑦ ᓇᕐᕈᒋᔭᐅᓕᖅᐳᖓ,
20ᓴᐅᓂᒃᑲ ᐅᕕᓂᓐᓄᑦ ᐊᑕᑎᑕᐅᑐᐃᓐᓇᓕᖅᐳᑦ,
21ᐃᓚᓐᓇᕆᔭᒃᑳ, ᓈᒃᑭᒋᓚᐅᖅᓯᓐᖓ, ᓈᒃᑭᒋᓚᐅᖅᓯᓐᖓ,
22ᓱᖕᒪᑦ ᐊᑭᕋᖅᑐᖅᐱᓯᓐᖓ ᒎᑎᒥᑦ ᐊᑭᕋᖅᑐᖅᑕᐅᖕᒥᑎᓪᓗᖓ?
23ᑕᕝᕙᑐᖅ ᐅᖃᐅᓯᒃᑲ ᑎᑎᕋᖅᑕᐅᑦᓴᓚᐅᖅᓕᑦ!
24ᐅᕝᕙᓗ ᐅᓗᖅᓯᓯᒧᑦ ᑎᑎᕋᖅᑕᐅᓗᑎᒃ ᐅᔭᕋᒃᑯᑦ,
25ᖃᐅᔨᒪᕗᖓ ᓴᐳᑦᔨᔨᒐ ᐃᓅᖕᒪᑦ,
26ᐅᕕᓂᒐᓗ ᐋᓐᓂᐊᓇᖅᑐᒧᑦ ᓄᖑᑕᐅᒐᓗᐊᖅᐸᑦ,
27ᓇᖕᒥᓂᓪᓚᕆᒃ ᑕᑯᔪᒫᖅᐸᕋ ᓴᓂᓐᓃᑎᓪᓗᒍ,
28ᐅᖃᕋᔭᕈᑦᓯ, ‘ᖃᓄᕐᖑᓇ ᐋᓐᓂᖅᓯᒃᑲᓐᓂᕈᓐᓇᖅᑕᕗᑦ?
29ᒫᓐᓇ ᓯᕘᕋᔪᒃᓴᐅᕗᓯ ᓴᕕᒡᔪᐊᒥᒃ,
