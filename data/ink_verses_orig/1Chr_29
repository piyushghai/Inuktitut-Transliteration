1ᑕᕝᕙ ᐊᖓᔪᖅᑳᖅᔪᐊᖅ ᑍᕕᑎ ᐅᖃᖅᐳᖅ ᑲᑎᒪᔪᓕᒫᓄᑦ: “ᐃᕐᖕᓂᕋ ᓲᓗᒨᓂ, ᒎᑎᐅᑉ ᓇᖕᒥᓂᖅ ᓂᕈᐊᓚᐅᕐᖕᒪᒍ, ᐃᓅᓱᒃᑑᖕᒪᑦ ᐱᓇᓱᐊᓚᐅᖅᓯᒪᓇᓂᓗ, ᑕᒪᓐᓇᓗ ᐱᓇᓱᐊᒐᒃᓴᖅ ᐊᖏᔪᐊᓘᖕᒪᑦ; ᐃᓄᖕᒧᓪᓗ ᐃᒡᓗᒃᓴᕆᔭᐅᑦᔮᓇᓂ ᐊᑕᓂᕐᖕᒧᓪᓕ ᒎᑎᒧᑦ ᐃᒡᓗᖅᔪᐊᒃᓴᐅᓂᐊᖅᐳᖅ. 
2ᑲᑎᖅᓱᐃᓯᒪᕗᖓᓕ ᒎᑎᒪ ᐃᒡᓗᒃᓴᖓᓄᑦ, ᐱᔪᓐᓇᖅᑕᓕᒫᒃᑯᑦ, ᒎᓗᓂᒃ ᐊᑐᖅᑕᐅᔭᕆᐊᓕᖕᓂᒃ, ᓯᐅᓪᕕᕆᓂᒃ, ᑲᓐᓄᔭᓂ, ᓴᕕᕋᔭᖕᓂᒃ, ᕿᔪᖕᓂᒡᓗ, ᐅᔭᕅᓪᓗ ᓴᓇᔭᕆᐊᓖᑦ, ᕿᓪᓕᖅᑐᓪᓗ ᐅᔭᕅᑦ ᑕᖅᓴᓖᑦ ᐊᑦᔨᒌᖏᑦᑐᓂᒃ, ᐊᓯᖏᓪᓗ ᐅᔭᕅᑦ ᑕᑯᒥᓇᖅᑐᑦ, ᒫᐳᐃᓪᓗ ᐅᔭᕅᑦ ᓯᑎᔪᑦ ᐅᓄᖅᑐᖅᔪᐊᑦ. 
3ᓱᓕᓗ, ᐱᓇᓱᐊᖅᓯᒪᒋᕗᖓ ᐃᒡᓗᒧᑦ ᐃᑦᔪᕐᖕᓁᑦᑐᒧᑦ, ᑐᓂᓯᓯᒪᕗᖓ ᓇᖕᒥᓂᓐᓂᒃ ᒎᓗᓂᒃ ᓯᐅᓪᕕᕆᓂᒡᓗ, ᒎᑎᒪ ᐃᒡᓗᖓᓄᑦ ᑐᓂᓯᒪᓪᓚᕆᒃᑲᒪ ᑐᓂᓯᒪᕙᒃᑲ ᒎᑎᐅᑉ ᐃᒡᓗᖓᓄᑦ: 
43,000-ᓂᒃ ᑖᓕᓐᑎᓂᒃ ᒎᓗᓂᒃ, ᐅᐱᕼᐃᐅᑉ ᒎᓗᖓᓂᑦ, 7,000-ᓂᒃ ᑖᓕᓐᑎᓂᒃ ᓯᐅᓪᕕᕆᓂᒃ ᓯᖃᓪᓕᓯᒪᑦᓯᐊᖅᑐᒥᒃ, ᐃᒡᓘᑉ ᐊᕙᓗᐊᑕ ᖃᐹᒃᓴᖓᓂᒃ, 
5ᒎᓗᓂᒃ ᓯᐅᓪᕕᕆᓂ, ᓱᓇᓕᒫᓂᒡᓗ ᓴᓇᔨᓄᑦ ᓴᓇᔭᐅᔪᒃᓴᓂᒃ, ᑭᓇᓖ ᑍᒪ ᐅᓪᓗᒥ ᐱᔪᒪᑦᓯᐊᖅᓗᓂ ᐃᒻᒥᓂᒃ ᑐᓂᔪᒪᕚ ᐊᑕᓂᕐᖕᒧᑦ?”
6ᑕᕝᕙ ᐃᓚᒥᖕᓄᑦ ᐊᖓᔪᖅᑳᑦ ᐃᒻᒥᓂᒃ ᐱᔪᒪᓂᑎᒃ ᒪᓕᒡᓗᒋᑦ ᑐᓂᓯᕗᑦ, ᐊᖓᔪᖅᑳᓪᓗ 1,000-ᓄᑦ 100-ᓄᓪᓗ, ᑲᒪᔩᓪᓗ ᐊᖓᔪᖅᑳᖅᔪᐊᑉ ᐱᔭᒃᓴᖏᓐᓄᑦ. 
7ᑐᓂᓯᕗᑦ ᐱᓇᓱᐊᕈᑎᒃᓴᓂᒃ ᒎᑎᐅᑉ ᐃᒡᓗᖓᓄᑦ 5,000-ᓂᒃ 10,000-ᓂᒡᓗ ᑖᓕᓐᑎᓂᒃ ᒎᓗᓂᒃ, 10,000-ᓂᒃ ᑖᓕᓐᑎᓂᒃ ᓯᐅᓪᕕᕆᓂᒃ, 18,000-ᓂᒃ ᑖᓕᓐᑎᓂᒃ ᑲᓐᓄᔭᓂᒃ, ᓴᕕᕋᔭᖕᓂᒡᓗ 100,000-ᓂᒃ ᑖᓕᓐᑎᓂᒃ. 
8ᓇᓪᓕᐊᓪᓗ ᑕᑯᒥᓇᖅᑐᓂᒃ ᐅᔭᕋᖁᑎᓕᒃ ᑐᓂᓯᕗᖅ ᐊᑕᓂᐅᑉ ᐃᒡᓗᖓᑕ ᑮᓇᐅᔭᒃᑯᕕᖓᓄᑦ, ᔨᕼᐃᐅᓪᒧᑦ ᒌᕐᓲᓁᑎᒥᐅᑕᕐᖕᒧᑦ ᑲᒪᒋᔭᐅᓂᐊᖅᑎᓪᓗᒋᑦ. 
9ᑕᕝᕙ ᐃᓄᐃᑦ ᖁᕕᐊᓱᓕᖅᐳᑦ ᑐᓂᓯᔪᒪᑦᓯᐊᖅᓗᑎᒃ ᑐᓂᓯᒐᒥᒃ, ᐆᒻᒪᒻᒧᑦ ᑲᑦᓱᖎᖅᓯᒪᑦᓯᐊᖅᓗᑎᒃ ᑐᓂᓯᒐᒥᒃ ᐊᑕᓂᕐᖕᒧᑦ; ᐊᖓᔪᖅᑳᖅᔪᐊᖅᑕᐅᖅ ᑍᕕᑎ ᐊᖏᔪᒥᒃ ᖁᕕᐊᓱᒻᒪᕆᓕᓚᐅᕆᕗᖅ.
10ᑍᒤᒻᒪᑦ ᑍᕕᑎᐅᑉ ᐊᑕᓂᖅ ᓂᖅᑐᖅᐹ ᐃᓄᐃᑦ ᑲᑎᒪᔪᑦ ᓵᖓᓂ; ᑍᕕᑎᓗ ᐅᖃᖅᐳᖅ: “ᓂᖅᑐᕐᖕᓇᖅᐳᑎᑦ ᐊᑕᓃᖅ ᐄᓴᕅᓕᒥᐅᑦ ᒎᑎᖓᑦ ᐊᑖᑕᕗᑦ, ᐃᓱᖃᖏᑦᑐᒥᑦ ᐃᓱᖃᖏᑦᑐᒧᑦ. 
11ᐊᑕᓃᖅ ᐱᒋᒐᕕᒋᑦ ᐊᖏᔪᖅᔪᐊᖑᓂᖅ, ᐱᔪᓐᓇᕐᖕᓂᕐᖕᓗ, ᓂᖅᑐᕐᖕᓇᕐᖕᓂᖅ, ᓵᓚᖃᕐᖕᓂᖅᓗ, ᐊᖓᔪᖅᑲᐅᓂᖅᓗ; ᕿᓚᖕᒦᑦᑐᓕᒫᑦ ᓄᓇᒦᑦᑐᓕᒫᓪᓗ ᐱᒋᒐᕕᒋᑦ; ᐊᑕᓂᐅᓂᖅ ᐱᒋᒐᕕᐅᒃ, ᐊᑕᓃᖅ, ᐊᖏᒡᓕᑎᑕᐅᕗᑎᑦ ᐊᖓᔪᖅᑳᖅᔪᐊᖑᓪᓗᑎᓪᓗ ᑕᒤᓐᓄᓕᒫᖅ. 
12ᐊᒃᓗᐃᓐᓃᑦ ᐅᐱᓐᓇᕐᖕᓃᓪᓗ ᐃᓕᖕᓂᑦ ᐱᖕᒪᑕ, ᑕᒤᓐᓂᒡᓗ ᐊᐅᓚᑦᓯᔪᑎᑦ. ᐱᔪᓐᓇᕐᖕᓂᖅ ᐊᒡᒐᖕᓃᑉᐳᑦ ᐊᔪᒐᖃᖏᓐᓂᖅᓗ; ᐱᓂᐊᕐᖕᓂᒃᑯᓪᓗ ᐊᖏᔪᕈᖅᑎᑕᐅᓂᖃᖅᐳᖅ ᓲᖑᓂᖅᑖᖅᑐᖃᖅᓗᓂᓗ ᑕᒤᓐᓄᑦ.
13ᑍᒤᒻᒪᑦ ᒫᓐᓇ ᖁᔭᒋᕙᑦᑎᒋᑦ ᒎᑎᕗᑦ, ᐊᑏᓪᓗ ᓂᖅᑐᕐᖕᓇᖅᑐᖅ ᓂᖅᑐᖅᐸᕗᑦ. 
14ᐅᕙᖓᓕ, ᐃᓅᖃᑎᒃᑲᓗ ᖃᓄᖅ ᐱᔪᒪᓂᑦᑎᓐᓄ ᑐᓂᓯᔪᓐᓇᖅᐱᑖ? ᐃᓘᓐᓇᑦᓯᐊᑎᒃ ᐃᓕᖕᓂᑦ ᐱᖕᒪᑕ, ᓇᖕᒥᓂᑎᓪᓗ ᑕᕝᕙ ᑐᓂᕙᕗᑦ ᐃᓕᖕᓄᑦ. 
15ᑐᔪᕐᖕᒥᐊᑎᑐᑦ ᑍᒤᑉᐳᒍ ᓵᖕᓂ, ᓂᐅᕐᕈᐊᑎᑑᖅᐳᒍᓪᓗ, ᓯᕗᓕᑦᑎᑐᑦ; ᐅᓪᓗᕗᑦ ᓄᓇᒥ ᑕᕐᕋᑎᑐᑦ ᑍᒤᑉᐳᑦ, ᓇᔪᐃᓐᓇᒐᒃᓴᖅᑕᖃᕋᓂᓗ.
16ᐊᑕᓃᖅ ᒎᑎᕗᑦ, ᒪᑯᐊᓕᒫᑦ ᐱᖁᑏᑦ ᐅᓄᖅᑐᐊᓗᐃᑦ ᐊᑐᐃᓐᓇᕈᖅᑕᕗᑦ ᓴᓇᔪᒪᓪᓗᑕ ᐃᒡᓗᓕᐅᖅᓗᑕ ᐊᑎᕐᖕᓄᑦ ᐃᑦᔪᕐᖕᓁᑦᑐᒧᑦ ᐊᒡᒐᖕᓂᑦ ᐱᓯᒪᕗᑦ ᑕᒤᑕᓗ ᓇᖕᒥᓂᕆᕙᑎᑦ. 
17ᖃᐅᔨᒪᕗᖓ, ᒎᑎᒑ, ᐆᒻᒪᑏᑦ ᖃᐅᔨᓴᖃᑦᑕᕋᕕᒋᑦ, ᐃᓱᐊᕐᖕᓂᕐᖕᒦᑦᑐᓪᓗ ᖁᕕᐊᒋᒐᕕᒋᑦ; ᐅᕙᖓᓕ, ᐆᒻᒪᑎᒪ ᐃᓱᐊᕐᖕᓂᖓᓄᑦ ᓇᖕᒥᓂᖅ ᐱᔪᒪᓂᕋ ᒪᓕᒡᓗᒍ ᑐᓂᓯᕗᖓ ᑕᒪᒃᑯᓂᖓᓕᒫᖅ, ᒫᓐᓇᓗ ᐃᓄᖁᑎᑎᑦ ᑕᑯᓯᒪᕙᒃᑲ, ᒫᓐᓇ ᐅᕙᓃᑦᑐᑦ, ᐱᔪᒪᑦᓯᐊᖅᓗᑎᒃ ᖁᕕᐊᓱᒡᓗᑎᒡᓗ ᑐᓂᓯᕗᑦ ᐃᓕᖕᓄᑦ. 
18ᐊᑕᓃᖅ, ᐂᕝᕙᕋᕼᐋᒻ, ᐂᓴᑭᐅᓪᓗ, ᔧᑰᓪᓗ, ᓯᕗᓕᑦᑕᓗ ᒎᑎᖓᑦ, ᑕᒪᓐᓇ ᐃᓱᖃᖏᑦᑐᒧᑦ ᑲᔪᓯᑎᓚᐅᕈᒃ ᐃᓄᖁᑎᕕᑦ ᐆᒻᒪᑎᖓᑕ ᐃᓱᒪᖏᓐᓂ, ᐆᒻᒪᑎᖏᓪᓗ ᐃᓕᖕᓄᑦ ᑐᕌᖅᑎᑦᓮᓐᓇᒃᑭᑦ. 
19ᐃᕐᖕᓂᕋᓗ ᓲᓗᒨᓂ ᑐᓂᓚᐅᕈᒃ ᐆᒻᒪᑎᒥᒃ ᑲᑦᓱᖎᖅᓯᒪᑦᓯᐊᖅᑐᒥᒃ ᐱᖁᔭᕐᖕᓂᒃ ᒪᓕᒍᓐᓇᖁᓪᓗᒍ, ᐅᖃᐅᓯᕐᖕᓂᒡᓗ, ᐊᑐᖅᑕᐅᖁᔭᓕᒫᓐᓂᒡᓗ ᐊᑐᑦᓯᐊᕈᓐᓇᖁᓪᓗᒍ ᑕᒤᓐᓂᒃ, ᑐᒃᓯᐊᖅᕕᒡᔪᐊᒥᒡᓗ ᓴᓇᔪᓐᓇᖁᓪᓗᒍ ᐊᑐᐃᓐᓇᕈᖅᓯᒪᔭᒃᑲ ᐱᓇᓱᐊᕈᑎᒋᓗᒋᑦ.”
20ᑕᕝᕙ ᑍᕕᑎ ᑲᑎᓐᖓᔪᓕᒫᓄᑦ ᐅᖃᖅᐳᖅ, “ᐊᑕᓂᖅ ᒎᑎᓯ ᓂᖅᑐᖅᓯᐅᒃ.” ᐃᓄᓕᒫᓪᓗ ᐊᑕᓂᖅ ᓂᖅᑐᖅᐹᑦ, ᓯᕗᓕᖏᑦᑕ ᒎᑎᖓᑦ, ᐅᑯᓪᓗᑎᒡᓗ, ᐊᑕᓂᖅ ᑐᒃᓯᐊᖅᕕᒋᕚᑦ, ᐊᖓᔪᖅᑳᖅᔪᐊᓪᓗ ᐅᑯᕕᒋᓪᓗᒍ ᐅᐱᒋᕚᑦ.
21ᑐᓂᕐᕈᓯᖅᐳᓪᓗ ᐊᑕᓂᕐᖕᒧᑦ, ᖃᐅᑎᓪᓗᒍᓗ ᑐᓂᕐᕈᑎᓂᒃ ᐃᑯᐊᓚᑎᑕᒃᓴᓂᒃ ᑐᓂᕐᕈᓯᖅᐳᑦ ᐊᑕᓂᕐᖕᒧᑦ, ᐃᒻᒧᒃᓯᐅᒊᑦ ᐊᖑᓴᓪᓗᖏᓐᓂᒃ 1,000-ᓂᒃ, ᓰᐱᐅᑉ ᐊᖑᓴᓪᓗᖏᓐᓂᒃ 1,000-ᓂᒃ, ᓄᕐᕋᕐᖕᓂᒡᓗ 1,000-ᓂᒃ, ᕔᓂᓂᒡᓗ ᑐᓂᕐᕈᓯᖅᐳᑦ, ᑐᓂᕐᕈᓯᖅᐳᓪᓗ ᐅᓄᖅᑐᖅᔪᐊᓂᒃ ᐄᓴᕅᓕᒥᐅᓕᒫᑦ ᐱᓪᓗᒋᑦ. 
22ᓂᕆᕗᓪᓗ ᐃᒥᖅᓗᑎᒡᓗ ᐊᑕᓂᐅᑉ ᓵᖓᓂ ᐊᖏᔪᒥᒃ ᖁᕕᐊᓱᒡᓗᑎᒃ ᐅᓪᓗᒥ ᑖᑦᓱᒪᓂ.
23ᑕᕝᕙ ᓲᓗᒨᓂ ᐃᖏᑉᐳᖅ ᐊᑕᓂᐅᑉ ᐃᒃᓯᕙᐅᑕᖅᔪᐊᖓᓄᑦ ᐊᖓᔪᖅᑳᖅᔪᐊᓐᖑᖅᓗᓂ ᐊᑖᑕᓂ ᑍᕕᑎ ᐃᓇᖏᖅᓗᒍ; ᐱᔪᓐᓇᖅᓯᕙᓪᓕᐊᕗᖅᓗ, ᐄᓴᕅᓕᒥᐅᓕᒫᓪᓗ ᓈᓚᒃᐹᑦ. 
24ᓯᕗᓕᖅᑎᓕᒫᑦ ᐊᔪᖏᑦᑐᖅᔪᐊᓪᓗ ᐊᖑᑏᑦ, ᐊᖓᔪᖅᑳᖅᔪᐊᓪᓗ ᑍᕕᑎᐅᑉ ᐃᕐᖕᓂᓕᒫᖏᑦ, ᓈᓚᖕᓂᐊᓂᕋᖅᐳᑦ ᐊᖓᔪᖅᑳᖅᔪᐊᕐᖕᒧᑦ ᓲᓗᒨᓂᒧᑦ. 
25ᐊᑕᓂᐅᓪᓗ ᓲᓗᒨᓂ ᐊᔪᕈᓐᓁᖅᑎᑉᐹ ᐄᓴᕅᓕᒥᐅᓕᒫᑦ ᓵᖓᓂ, ᑐᓂᕚᓗ ᐊᖓᔪᖅᑳᖅᔪᐊᖑᓂᕐᖕᒥᒃ ᐊᔪᖏᓐᓂᕐᖕᒥᒃ ᑐᓂᔭᐅᓚᐅᖅᓯᒪᖏᑦᑐᒥᒃ ᐊᖓᔪᖅᑳᖅᔪᐊᓄᑦ ᓯᕗᓪᓕᖏᓐᓄᑦ ᐄᓴᕅᓕᒥ.
26ᑍᕕᑎ ᔩᓯᐅᑉ ᐃᕐᖕᓂᖓ ᐊᖓᔪᖅᑳᖑᓚᐅᖅᐳᖅ ᐄᓴᕅᓕᒥᐅᓕᒫᓄᑦ. 
27ᐊᐅᓚᑦᓯᓚᐅᖅᐳᖅ ᐄᓴᕅᓕᒥᐅᓄᑦ ᐊᕐᕌᒍᓂᒃ 40-ᓂᒃ; ᐊᕐᕌᒍᓂᒃ 7-ᓂᒃ ᐊᐅᓚᑦᓯᓚᐅᖅᐳᖅ ᕼᐃᐸᕋᓐᒥ, ᐊᕐᕌᒍᓂᒡᓗ 33-ᓂᒃ ᐊᐅᓚᑦᓯᓚᐅᖅᐳᖅ ᔪᕉᓴᓚᒥ. 
28ᑕᕝᕙ ᑭᖑᓂᖓᒍᑦ ᑐᖁᕗᖅ ᐃᓄᑐᖃᐅᑦᓯᐊᓕᖅᓗᓂ, ᐅᓪᓗᖏᑦ ᓈᑦᓯᐊᖅᓗᒋᑦ, ᐊᒃᓗᐃᑦᑑᓚᐅᖅᐳᖅ ᐅᐱᒋᔭᐅᓪᓗᓂᓗ; ᓲᓗᒨᓂᓗ ᑍᕕᑎᐅᑉ ᐃᕐᖕᓂᖓ ᐊᐅᓚᑦᓯᓕᓚᐅᖅᐳᖅ ᑖᑦᓱᒥᖓ ᐃᓇᖐᓪᓗᓂ. 
29ᐊᖓᔪᖅᑲᖅᔪᐊᑉ ᑍᕕᑎᐅᑉ ᐱᓂᐊᕐᖕᓂᕆᓚᐅᖅᑕᖏᑦ, ᐱᒋᐊᕐᖕᓂᖓᓂᑦ ᑭᖑᓪᓕᖅᐹᒧᑦ, ᑎᑎᕋᖅᓯᒪᕗᑦ ᓴᒧᐃᓕᐅᑉ ᐱᓂᐊᕐᖕᓂᐅᕙᓪᓕᐊᔪᓂᒃ ᐊᒡᓚᒃᓯᒪᔭᖏᓐᓂ, ᓁᑕᓂᐅᓪᓗ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᑕ ᐊᒡᓚᒃᑕᐅᓯᒪᐅᑎᖏᓐᓂ, ᒑᑦᓗ ᐊᒡᓚᒃᑕᐅᓯᒪᐅᑎᖏᓐᓂ, 
30ᐊᐅᓚᑦᓯᓂᖓ ᐊᔪᖏᑦᑑᓂᖓᓗ ᐱᓂᐊᕐᖕᓂᐅᓯᒪᔪᓪᓗ ᑖᑦᓱᒧᖓ ᐄᓴᕅᓕᒥᐅᓂᓗ, ᐊᖓᔪᖅᑲᐅᕕᐅᔪᓂᓗ ᓄᓇᓕᓕᒫᓂ ᐊᒡᓚᒃᓯᒪᕗᑦ ᑖᒃᑯᓇᓂ.
