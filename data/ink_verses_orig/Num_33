1ᐅᑯᐊ ᑕᕝᕙ ᐄᓴᕅᓕᒥᐅᑦ ᐃᖏᕐᕋᓂᕆᓚᐅᖅᑕᖏᑦ, ᓄᓇᒥᑦ ᐃᑦᔨᑉᑎᒥ ᐊᐅᓪᓚᕋᒥᒃ ᐅᓇᑕᖅᑐᒃᓮᑦ ᐊᕕᒃᑐᖅᓯᒪᓂᖏᑦ ᒪᓕᒡᓗᒋᑦ ᑕᓯᐅᖅᑎᖃᖅᓗᑎᒃ ᒨᓯᓯᒥᒃ ᐂᕈᓂᒥᒡᓗ. 
2ᒨᓯᓯᐅᑉ ᑎᑎᕋᓚᐅᖅᐰᑦ ᐃᖏᕐᕋᓯᒋᐊᖅᕕᒋᔭᑎᒃ ᐊᑕᓂᐅᑉ ᐱᑯᔨᓂᖓ ᒪᓕᒡᓗᒍ. ᐃᒫᒃ ᑕᕝᕙ ᐃᖏᕐᕋᓂᖏᑦ ᐃᒤᓕᖓᓚᐅᖅᐳᑦ ᐱᒋᐊᖅᕕᒋᑲᑦᑕᓚᐅᖅᑕᖏᑦ.
3ᑕᖅᑭᒥ ᓯᕗᓪᓕᖅᐹᒥ ᐊᐅᓪᓚᓚᐅᖅᐳᑦ ᕌᒥᓯᓯᒥᑦ ᑕᖅᑭᐅᑉ ᓯᕗᓪᓕᖅᐹᖓᓂᒃ, ᐅᓪᓗᐃᑦ 15-ᖓᓂ ᑕᖅᑭᐅᑉ ᓯᕗᓪᓕᖅᐹᖓᓂ, ᐅᓪᓗᒥ ᖄᖏᖅᑕᐅᕕᒃᓯᐅᖅᕕᐅᑉ ᑭᖑᓂᑦᓯᐊᖓᓂ ᐄᓴᕅᓕᒥᐅᑦ ᐊᐅᓪᓚᓚᐅᖅᐳᑦ ᓯᕘᕋᓇᑎᒃ ᐃᑦᔨᑉᑎᒥᐅᑦ ᑕᑯᓐᓇᖅᑎᓪᓗᒋᑦ. 
4ᑍᑦᓱᒪᓂ ᐃᑦᔨᑉᑎᒥᐅᑦ ᐃᕐᖕᓂᕐᖕᒥᖕᓂᒃ ᐊᖓᔪᒃᓯᖅᐹᖁᑎᒥᖕᓂᒃ ᐃᓗᕕᖅᓯᓇᓱᐊᓚᐅᕐᖕᒪᑕ, ᐊᑕᓂᐅᑉ ᑐᖁᑎᓚᐅᖅᑕᖏᓐᓂᒃ. ᐊᑕᓂᐅᓪᓗ ᒎᑎᓐᖑᐊᖏᑦ ᐃᖅᑲᖅᑐᓚᐅᕐᖕᒪᒋᑦ.
5ᐄᓴᕅᓕᒥᐅᑦ ᕌᒥᓯᓯᒥᑦ ᐊᐅᓪᓚᕋᒥᒃ ᓱᑰᑎᒧᑦ ᑕᖕᒫᓚᐅᖅᐳᑦ. 
6ᓱᑰᑎᒥᓪᓗ ᐊᐅᓪᓚᕋᒥᒃ ᐃᑖᒻᒧᑦ ᑕᖕᒫᖅᓗᑎᒃ, ᓄᓇᓕᖃᖏᑦᑑᑉ ᖃᓂᒋᔮᓄᑦ. 
7ᐃᑖᒻᒥᓪᓗ ᐊᐅᓪᓚᕋᒥᒃ ᐅᑎᓚᐅᖅᐳᑦ ᐰ-ᕼᐊᕼᐃᕋᑎᒧᑦ, ᐰᓕ-ᔨᐸᓂᐅᑉ ᓯᕿᓂᖓᑕ ᓄᐃᓕᖅᕕᐊᓃᑦᑐᒧᑦ; ᑕᖕᒫᖅᓗᑎᒡᓗ ᒥᒡᑐᓕᐅᑉ ᖃᓂᒋᔭᖓᓄᑦ. 
8ᐊᐅᓪᓚᓚᐅᕆᕗᑦ ᕼᐊᕼᐃᕋᑎᐅᑉ ᓵᖓᓂᑦ ᐃᒪᖅᔪᐊᖅ ᐃᑳᖅᓗᒍ ᓄᓇᓕᖃᖏᑦᑐᒧᑦ, ᐃᖏᕐᕋᓚᐅᖅᐳᑦ ᐅᓪᓗᓂᒃ ᐱᖓᓱᓂᒃ ᐃᓄᖃᖏᑦᑐᒧᑦ ᑍᔭᐅᔪᒧᑦ ᐃᑖᒻᒥᒃ, ᑕᖕᒫᖅᓗᑎᒃᓗ ᒫᕋᒧᑦ. 
9ᒫᕋᒥᓪᓗ ᐊᐅᓪᓚᕋᒥᒃ ᑎᑭᑉᐳᑦ ᐃᓕᒻᒥᒧᑦ. ᐃᓕᒻᒥ 12-ᓂᒃ ᓄᓇᒥᑦ ᐊᓂᔪᓂᒃ ᑰᖃᖅᐳᖅ 70-ᓂᒡᓗ ᐹᓪᒥᓂᒃ ᓇᐹᖅᑐᖃᖅᓗᓂ; ᑕᕝᕗᓐᖓ ᑕᖕᒫᖅᓗᑎᒃ.
10ᐃᓕᒻᒥᓪᓗ ᐊᐅᓪᓚᕋᒥᒃ ᐃᒪᐅᑉ ᐊᐅᐸᓗᒃᑕᐅᑉ ᓴᓂᐊᓄᑦ ᑕᖕᒫᖅᓗᑎᒃ. 
11ᐃᒪᕐᖕᒥᓪᓗ ᐊᐅᐸᓗᒃᑕᒥᑦ ᐊᐅᓪᓚᕋᒥᒃ ᑕᖕᒫᖅᓗᑎᒃ ᐃᓄᖃᖏᑦᑐᒧᑦ ᓯᓐᒥᒃ ᐊᑎᓕᖕᒧᑦ. 
12ᐃᓄᖃᖏᑦᑐᒥᑦ ᓯᓐᒥᑦ ᐊᐅᓪᓚᕋᒥᒃ ᑕᖕᒫᖅᓗᑎᒃ ᑑᕝᑲᒧᑦ. 
13ᑑᕝᑲᒥᑦ ᐊᐅᓪᓚᕋᒥᒃ ᑕᖕᒫᖅᓗᑎᒃ ᐊᓘᔅᒧᑦ. 
14ᐊᓘᔅᒥᓪᓗ ᐊᐅᓪᓚᕋᒥᒃ ᕆᐱᑎᒧᑦ ᑕᖕᒫᓗᑎᒃ, ᑕᕝᕙᓂ ᐃᓄᐃᑦ ᐃᒪᖃᖏᑦᑐᒦᓐᓇᒥᒃ ᐃᒥᒐᒃᓴᖃᓚᐅᓐᖏᓚᑦ.
15ᕆᐱᑎᒥᓪᓗ ᐊᐅᓪᓚᕋᒥᒃ ᓮᓁᑉ ᐃᓄᖃᖏᑦᑐᖓᓄᑦ ᑕᖕᒫᓛᐅᖅᐳᑦ. 
16ᓮᓁᓪᓗ ᐃᓄᖃᖏᑦᑐᖓᓂᑦ ᐊᐅᓪᓚᕋᒥᒃ ᑕᖕᒫᓛᐅᖅᐳᑦ ᑭᐳᕌᑎ-ᕼᐊᑖᕙᒧᑦ. 
17ᑭᐳᕌᑎ-ᕼᐊᑖᕙᒥᑦ ᐊᐅᓪᓚᕋᒥᒃ ᕼᐊᔨᕌᑎᒧᑦ ᑕᖕᒫᓛᐅᖅᐳᑦ. 
18ᕼᐊᔨᕌᑎᒥᑦ ᐊᐅᓪᓚᕋᒥᒃ ᕆᑦᒪᒧᑦ ᑕᖕᒫᓛᐅᖅᐳᑦ. 
19ᕆᑦᒪᒥᑦ ᐊᐅᓪᓚᕋᒥᒃ ᕆᒪᓐ-ᐱᕆᔾᒧᑦ ᑕᖕᒫᓛᐅᖅᐳᑦ. 
20ᕆᒪᓐ-ᐱᕆᔾᒥᑦ ᐊᐅᓪᓚᕋᒥᒃ ᓕᑉᓇᒧᑦ ᑕᖕᒫᓛᐅᖅᐳᑦ. 
21ᓕᑉᓇᒥᑦ ᐊᐅᓪᓚᕋᒥᒃ ᕆᓴᒧᑦ ᑕᖕᒫᓛᐅᖅᐳᑦ. 
22ᐃᖏᕐᕋᒐᒥᒡᓗ ᕆᓴᒥᑦ ᑭᕼᐄᓚᑕᒧᑦ ᑕᖕᒫᓛᐅᖅᐳᑦ. 
23ᑭᕼᐄᓚᑕᓗ ᐊᐅᓪᓚᕋᒥᒃ ᖃᖅᑲᒧᑦ ᓯᕕᕆᒧᑦ ᑕᖕᒫᓛᐅᖅᐳᑦ. 
24ᖃᖅᑲᒥᑦ ᓯᕕᕆᒥᑦ ᐊᐅᓪᓚᕋᒥᒃ ᕼᐊᕌᑕᒧᑦ ᑕᖕᒫᓛᐅᖅᐳᑦ. 
25ᕼᐊᕌᑕᒥᑦ ᐊᐅᓪᓚᕋᒥᒃ ᒪᒃᕼᐃᓘᑎᒧᑦ ᑕᖕᒫᓛᐅᖅᐳᑦ. 
26ᒪᒃᕼᐃᓘᑎᒥᑦ ᐊᐅᓪᓚᕋᒥᒃ ᑕᕼᐋᑕᒧᑦ ᑕᖕᒫᓛᐅᖅᐳᑦ. 
27ᑕᕼᐋᑕᒥᑦ ᐊᐅᓪᓚᕋᒥᒃ ᑏᕋᒧᑦ ᑕᖕᒫᓛᐅᖅᐳᑦ. 
28ᑏᕋᒥᑦ ᐊᐅᓪᓚᕋᒥᒃ ᒥᑦᑲᒧᑦ ᑕᖕᒫᓛᐅᖅᐳᑦ. 
29ᒥᑦᑲᒥᑦ ᐊᐅᓪᓚᕋᒥᒃ ᕼᐊᔅᒧᓇᒧᑦ ᑕᖕᒫᓛᐅᖅᐳᑦ. 
30ᕼᐊᔅᒧᓇᒥᑦ ᐊᐅᓪᓚᕋᒥᒃ ᒧᓯᕋᑎᒧᑦ ᑕᖕᒫᓛᐅᖅᐳᑦ. 
31ᒧᓯᕋᑎᒥᑦ ᐊᐅᓪᓚᕋᒥᒃ ᐱᓂ-ᔮᑲᓐᒧᑦ ᑕᖕᒫᓛᐅᖅᐳᑦ. 
32ᐱᓂ-ᔮᑲᓐᒥᑦ ᐊᐅᓪᓚᕋᒥᒃ ᕼᐅᐊᕐ-ᕼᐊᒋᒐᑦᒧᑦ ᑕᖕᒫᓛᐅᖅᐳᑦ. 
33ᕼᐅᐊᕐ-ᕼᐊᒋᒐᑦᒥᑦ ᐊᐅᓪᓚᕋᒥᒃ ᔮᑦᐹᑕᒧᑦ ᑕᖕᒫᓛᐅᖅᐳᑦ. 
34ᔮᑦᐹᑕᒥᑦ ᐊᐅᓪᓚᕋᒥᒃ ᐋᑉᕉᓇᒧᑦ ᑕᖕᒫᓛᐅᖅᐳᑦ. 
35ᐋᑉᕉᓇᒥᑦ ᐊᐅᓪᓚᕋᒥᒃ ᐃᔨᐅᓂ-ᒋᐱᕆᒧᑦ ᑕᖕᒫᓛᐅᖅᐳᑦ. 
36ᐃᔨᐅᓂ-ᒋᐱᕆᒥᑦ ᐊᐅᓪᓚᕋᒥᒃ ᐃᓄᖃᖏᑦᑐᒧᑦ ᔨᓐᒧᑦ ᑍᔭᐅᔪᒧᑦ ᑲᑎᓯᒥᒃ ᑕᖕᒫᓛᐅᖅᐳᑦ. 
37ᑲᑎᓯᒥᑦ ᐊᐅᓪᓚᕋᒥᒃ ᖃᖅᑲᒧᑦ ᕼᐅᕆᒧᑦ ᑕᖕᒫᓛᐅᖅᐳᑦ, ᐄᑐᒥᐅᑉ ᓄᓇᖓᑕ ᑭᒡᓕᖓᓃᑐᒧᑦ.
38ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖓᑦ ᐂᕈᓂ ᖃᖅᑲᒧᑦ ᕼᐅᕆᒧᑦ ᒪᔪᕋᓚᐅᖅᐳᖅ ᐊᑕᓂᐅᑉ ᐱᖁᔨᓂᖓ ᒪᓕᒡᓗᒍ, ᑕᕝᕙᓂᓗ ᑐᖁᓚᐅᖅᐳᑦ ᐄᓴᕅᓕᒥᐅᑦ ᐊᕐᕌᒍᑦ 40-ᑦ ᐃᑦᔨᑉᑎᑦ ᓄᓇᖓᓂ ᐊᐅᓪᓚᓚᐅᖅᑎᓪᓗᒋᑦ, ᐅᓪᓗᐃᑦ ᓯᕗᓪᓕᖅᐹᖓᓂ ᑕᖅᑮᑦ ᑕᓪᓕᒪᖓᓐᓂ. 
39ᐂᕈᓂ ᐊᕐᕌᒍᖃᓚᐅᖅᐳᖅ 123-ᓂᒃ ᑐᖁᒐᒥ ᖃᖅᑲᐅᑉ ᕼᐅᕆᐅᑉ ᑳᖓᓂ.
40ᐊᕌᑎᒥᐅᑦ ᐊᖓᔪᖅᑳᖅᔪᐊᖓ ᑬᓇᓂᒥᐅᖅ, ᑬᓇᓂᐅᑉ ᓯᕿᓂᖓᓂ ᓄᓇᖃᖅᑐᖅ ᓂᒋᑉᒥ, ᑐᓴᓚᐅᕐᖕᒪᑦ ᐄᓴᕅᓕᒥᐅᑦ ᑎᑭᓕᕐᖕᓂᖏᓐᓂᒃ.
41ᑖᒃᑯᐊ ᐊᐅᓪᓚᓚᐅᖅᐳᑦ ᖃᖅᑲᒥᑦ ᕼᐅᕆᒥᑦ ᑕᖕᒫᖅᓗᑎᒡᓗ ᔭᓪᒨᓇᒧᑦ. 
42ᔭᓪᒨᓇᒥᑦ ᐊᐅᓪᓚᕋᒥᒃ ᐳᓄᓂᒧᑦ ᑕᖕᒫᓛᐅᖅᐳᑦ. 
43ᐳᓄᓂᒥᑦ ᐊᐅᓪᓚᕋᒥᒃ ᐅᐴᑎᒧᑦ ᑕᖕᒫᓛᐅᖅᐳᑦ. 
44ᐅᐴᑎᒥᑦ ᐊᐅᓪᓚᕋᒥᒃ ᐃᔨ-ᐊᐸᕆᒻᒧᑦ ᑕᖕᒫᓛᐅᖅᐳᑦ, ᒧᐊᐱᐅᑉ ᓄᓇᖓᑕ ᑭᒡᓕᖓᓃᑦᑐᒧᑦ. 
45ᐃᔨᒻᒥᑦ ᐊᐅᓪᓚᕋᒥᒃ ᑎᐴᓐ-ᒑᑦᒧᑦ ᑕᖕᒫᓛᐅᖅᐳᑦ. 
46ᑎᐴᓐ-ᒑᑦᒥᑦ ᐊᐅᓪᓚᕋᒥᒃ ᐋᓪᒪᓐ-ᑎᑉᓚᑍᒥᒧᑦ ᑕᖕᒫᓛᐅᖅᐳᑦ. 
47ᐋᓪᒪᓐ-ᑎᑉᓚᑍᒥᑦ ᐊᐅᓪᓚᕋᒥᒃ ᐊᐸᕅᑉ ᖃᖅᑲᖏᓐᓂ ᑕᖕᒫᓛᐅᖅᐳᑦ, ᖃᖅᑲᐅᑉ ᓂᐴᑉ ᓴᓂᐊᓂ. 
48ᐊᐸᕅᑉ ᖃᖅᑲᖏᓐᓂᑦ ᐊᐅᓪᓚᕋᒥᒃ ᒧᐊᐱᐅᑉ ᓇᑎᕐᖕᓇᖓᓄᑦ ᑕᖕᒫᓛᐅᖅᐳᑦ, ᔪᐊᕐᑕᓂᐅᑉ ᓴᓂᐊᓄᑦ, ᔨᕆᑰᑉ ᐊᑭᐊᓄᑦ. 
49ᔪᐊᕐᑕᓂᐅᑉ ᓯᓈᓂ ᑕᖕᒫᖅᓯᒪᓚᐅᖅᐳᑦ, ᐱᑦ-ᔨᓯᒫᒥᑦ ᐱᒋᐊᖅᓗᑎᒃ ᐊᐱᐅᓪ-ᓯᑎᒻ ᐊᑬᓯᐊ ᒍᕉᕝ ᑎᑭᓪᓗᒍ ᒧᐊᐱᐅᑉ ᓇᑎᕐᖕᓇᖓᓂ.
50ᐊᑕᓂᐅᑉ ᒨᓯᓯ ᐅᖃᖅᕕᒋᓚᐅᖅᐹ ᒧᐊᐱᐅᑉ ᓇᑎᕐᖕᓇᖓᓂ ᔪᐊᕐᑕᓂᐅᑉ ᓯᓈᓃᑎᓪᓗᒋᑦ ᔨᕆᑰᑉ ᐊᑭᐊᓂ, ᐅᖃᖅᓗᓂ, 
51“ᑭᖑᕚᖑᖃᑎᒌᑦ ᐄᓴᕅᓕᒥᐅᑦ ᐅᖃᐅᑎᒃᑭᑦ ᐃᒫᒃ, ‘ᔪᐊᕐᑕᓂ ᐃᑳᕈᑦᓯᐅᒃ ᓄᓇᒧᓪᓗ ᑬᓇᓂᒧᑦ ᑎᑭᒃᑯᑦᓯ, 
52ᓄᓇᐅᑉ ᐃᓄᖏᓐᓂᒃ ᐊᐅᓪᓚᖅᑎᑦᓯᔪᒫᕋᑦᓯ ᑎᑭᑕᑦᓯᓐᓂᒃ, ᐅᔭᕅᓪᓗ ᓴᓇᓯᒪᔭᖏᑦ ᓯᖁᒥᓪᓗᒋᑦ, ᐃᓄᓐᖑᐊᓕᐊᕆᓯᒪᔭᖏᓪᓗ ᐊᓯᕈᖅᓗᒋᑦ, ᖁᑦᓯᒃᑐᓂᓗ ᑐᒃᓯᐊᖅᕕᖏᑦ ᐅᕐᕉᕋᖅᑎᓪᓗᒋᑦ; 
53ᐃᓚᒋᓂᐊᕐᖕᓇᒋᓪᓗ ᑕᒫᓂ ᓄᓇᖃᖅᑐᑦ ᐊᖏᕐᕋᖃᖅᑐᓪᓗ, ᑕᒪᓐᓇ ᓄᓇ ᐃᓕᑦᓯᓐᓄᑦ ᑐᓂᒐᒃᑯ ᐱᑖᕆᔭᐅᖁᓪᓗᒍ. 
54ᓄᓇ ᐊᕕᒃᑐᕆᐊᖃᖅᐸᓯ ᓇᓚᐅᑦᑖᕈᑎᒃᑯᑦ ᑭᒡᓕᓕᐅᖅᓗᒍ ᐱᑖᕆᔭᐅᑎᓪᓗᒍᓗ ᐃᓚᑦᓯᓐᓄᑦ; ᐃᓚᒌᑦ ᐅᓄᕐᖕᓂᖅᓮᑦ ᐊᖏᓂᖅᓴᒥᒃ ᓄᓇᑯᑎᑖᕆᐊᖃᖅᐳᑦ, ᐃᓚᒌᓪᓗ ᐅᓄᖏᓐᓂᖅᓮᑦ ᒥᑭᓂᖅᓴᒥᒃ ᓄᓇᖁᑎᑖᖅᓗᑎᒃ; ᓄᓇᖁᑎᑖᕆᓂᐊᖅᑕᒥᖕᓂᒃ ᐃᓚᒌᑦ ᓄᓇᖃᕆᐊᖃᖅᐳᑦ. ᓄᓇᖁᑎᑖᕆᐊᖃᖅᐳᓯ ᓯᕗᓕᕕᓂᑦᓯ ᑭᖑᕚᖏᑦ ᒪᓕᒡᓗᒋᑦ. 
55ᓄᓇᖃᖅᑐᑐᕾᓪᓕ ᓄᓇᒥᑦ ᐊᐅᓪᓚᖅᑎᓐᓂᐊᖏᒍᑦᓯᒋᒃ ᐃᓕᑦᓯᓐᓂᑦ, ᑖᒃᑯᐊ ᐊᐅᓪᓚᖅᑎᓐᖏᑕᓯ ᑕᕝᕙ ᑕᑯᓐᓇᖅᑕᑦᓯᓐᓄᑦ ᐃᓗᐊᖏᑦᔪᑕᐅᓂᐊᖅᐳᑦ ᓴᓂᕋᑦᓯᒍᓪᓗ ᑲᐱᖃᑦᑕᖅᑐᑎᑐᑦ ᑍᒤᓐᓂᐊᒃᐳᓯ, ᑖᒃᑯᐊ ᐃᓕᑦᓯᓐᓂᒃ ᐅᐃᒪᓵᕆᓂᐊᕐᖕᒪᑕ ᓄᓇᒥ ᐃᓂᒋᔭᑦᓯᓐᓂ. 
56ᐊᒻᒪᓗᑦᑕᐅᖅ ᐱᓂᐊᖅᕕᒋᓂᐊᕆᕙᑦᓯ ᑖᒃᑯᓄᖓ ᐱᓂᐊᕈᑎᒋᓂᐊᓚᐅᖅᑕᓐᓂᒃ.’”
