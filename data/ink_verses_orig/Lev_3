1“ᓇᓪᓕᐊᑦᑕᓪᓗ ᑐᓂᕐᕈᑎᒃᓴᖓ ᐃᓚᒋᔭᐅᑦᓯᐊᕈᒪᓂᕐᖕᒧᑦ ᑐᓂᕐᕈᑎᒃᓴᐅᒃᐸᑦ; ᐆᒪᔪᒥᒡᓗ ᐃᒻᒧᒃᓯᐅᒐᕐᖕᓂᒃ ᑐᓂᕐᕈᑎᒃᓴᖃᖅᐸᑦ, ᐊᖑᓴᓪᓘᒃᐸᑦ ᐊᕐᖕᓇᓪᓘᒃᐸᓪᓘᓐᓃᑦ, ᑐᓂᕐᕈᓯᕐᖕᓂᐊᖅᑑᑉ ᐊᑕᓂᐅᑉ ᓵᖓᓄᐊᕈᑎᔭᕆᐊᖃᖅᐹ, ᐆᒪᔪᖅ ᑖᓐᓇ ᖃᓄᐃᓐᓂᖃᖏᑦᓯᐊᖅᓗᓂ. 
2ᐆᒪᔪᖅ ᓂᐊᖁᐊᒍᑦ ᑎᒍᓗᒍ ᑐᖁᑕᒃᓴᕆᕚ ᑐᐱᐅᑉ ᑲᑎᒪᕕᐅᑉ ᐃᑎᖅᕕᖓᑕ ᓴᓂᐊᓂ. ᐂᕈᓂᐅᓪᓗ ᐃᕐᖕᓂᖏᑕ ᑐᓂᕐᕈᓯᖅᑎᑦᓯᔨᐅᔪᑦ ᐆᒪᔫᑉ ᐊᐅᖓ ᓯᖅᐸᖅᓴᐅᑎᒋᔭᒃᓴᕆᕚᑦ ᑐᓂᕐᕈᓯᖅᕕᐅᑉ ᓴᓂᕋᖏᓐᓄᑦ. 
3ᐃᓚᒋᔭᐅᑦᓯᐊᕈᒪᓂᕐᖕᒧᑦ ᑐᓂᕐᕈᑎᒃᓴᒥᒃ ᐆᑕᒃᓴᒥᒃ ᐃᑯᐊᓚᑦᓯᓂᒃᑯᑦ ᑐᓂᕐᕈᓯᖅᑐᒃᓴᐅᕗᖅ ᐊᑕᓂᕐᖕᒧᑦ; ᑐᓐᓄᕐᖕᒥᒡᓗ ᐆᒪᔫᑉ ᑭᒃᓴᐅᑎᖏᓐᓂᒃ, ᐅᕝᕙᓘᓐᓃᑦ ᓴᓂᐊᓃᑦᑐᑦ ᐃᕐᕋᕕᖏᑕ ᑭᒃᓴᐅᑎᖓᓂᒃ. 
4ᑕᖅᑐᖏᒡᓗ ᐃᒡᓗᒃᑐᑦ ᑕᖅᑐᕈᑎᖏᒃ ᐊᑕᓗᑎᒃ ᑯᑦᑎᓂᖃᖅᓗᑎᒃ, ᑎᖑᖓᑕᓗ ᑭᒃᓴᐅᑎᖓ ᐲᖃᓯᐅᑎᔭᕆᐊᖃᖅᐹ ᑕᖅᑐᖏᒃ ᐲᓕᕈᓂᒋᒃ. 
5ᐂᕈᓂᐅᓪᓗ ᐃᕐᖕᓂᖏᑕ ᐃᑯᐊᓚᑎᑕᒃᓴᕆᕚᑦ ᑐᓂᕐᕈᓯᖅᕕᖕᒥ ᑐᓂᕐᕈᑏᑦ ᐃᑯᐊᓚᑎᑕᐅᔪᑦ ᖄᖏᓐᓂ ᕿᔪᐃᑦ ᖄᖏᓐᓃᑦᑐᓂ, ᑐᓂᕐᕈᑏᑦ ᑍᒤᑦᑐᑦ ᑐᓂᕐᕈᑎᐅᖕᒪᑕ ᐃᑯᒪᒃᑯᑦ, ᑎᐱᖓᓗ ᐊᑕᓂᐅᑉ ᒪᒪᕆᕙ.
6ᐆᒪᔪᒥᒡᓕ ᓰᐱᒥᒃ ᒎᑦᓯᒥᒡᓘᓐᓃᑦ ᑐᓂᕐᕈᓯᖅᑐᖃᖅᐸᑦ ᐃᓚᒋᔭᐅᑦᓯᐊᕈᒪᓂᕐᖕᒧᑦ ᐊᑕᓂᕐᖕᒧᑦ ᑐᓂᕐᕈᓯᖅᓗᓂ, ᑖᓐᓇ ᑐᓂᕐᕈᓯᖅᑐᒃᓴᐅᕗᖅ ᐊᖑᓴᓪᓗᕐᖕᒥᒃ ᐊᕐᖕᓇᓪᓗᖕᒥᒡᓘᓐᓃᑦ ᖃᓄᐃᓐᓂᖃᖏᑦᓯᐊᖅᑐᒥᒃ. 
7ᓰᐱᐅᑉ ᓄᕐᕋᖓᓂᒃ ᑐᓂᕐᕈᓯᖅᐸᑦ ᐊᑕᓂᕐᖕᒧᑦ, ᐊᑕᓂᐅᑉ ᓵᖓᓄᐊᖅᑕᒃᓴᕆᕚ. 
8ᐊᒡᒐᓂ ᐃᓕᔭᒃᓴᕆᕔᑦ ᐆᒪᔫᑉ ᓂᐊᖁᐊᓄᑦ ᑐᖁᓪᓗᓂᐅᒡᓗ ᑐᐱᐅᑉ ᑲᑎᒪᕕᐅᑉ ᐃᑎᖅᕕᖓᑕ ᖃᓂᒋᔮᓂ. ᐂᕈᓂᐅᓪᓗ ᐃᕐᖕᓂᖏᑕ ᐆᒪᔫᑉ ᐊᐅᖓ ᓯᖅᐸᖅᓴᐅᑎᒋᔭᒃᓴᕆᕚᑦ ᑐᓂᕐᕈᓯᕕᐅᑉ ᓴᓂᕋᖏᓐᓄᑦ. 
9ᐃᓚᒋᔭᐅᑦᓯᐊᕈᒪᓂᕐᖕᒧᑦ ᑐᓂᕐᕈᑎᒃᓴᒥᒃ ᑐᑯᑕᒃᓴᒥᒃ ᑐᓂᕐᕈᓯᖅᑐᒃᓴᐅᕗᖅ ᐃᑯᐊᓚᑎᑦᓯᓂᒃᑯᑦ ᐊᑕᓂᕐᖕᒧᑦ ᑐᓂᔭᒃᓴᒥᒃ; ᑐᓐᓄᖓᓂᒃ, ᑐᓐᓄᓕᒫᖏᒃ ᐸᒥᐅᖓ ᓇᑲᓯᒪᓗᓂ ᕿᒥᖅᓗᐊᑕ ᑭᒡᓕᖓᒍᑦ, ᑭᒃᓴᐅᑎᓕᒫᖏᑦ ᐃᕐᕋᕕᖏᓐᓂᒃ ᐅᓕᒃᓯᓯᒪᔪᑦ ᐅᕝᕙᓘᓐᓃᑦ ᓴᓂᐊᓃᑦᑐᓕᒫᑦ. 
10ᑕᖅᑐᖏᒃ ᐃᒡᓗᒃᑐᑦ ᑐᓐᓄᖏᒃ ᐱᖃᓯᐅᑎᓗᒋᒃ ᑯᑦᑎᓂᖏᒃᑕᓗ ᑐᓐᓄᓕᒫᖏᑦ, ᑎᖑᐊᑕᓗ ᐃᒻᒧᑎᖓ ᑐᓐᓄᖅ, ᐲᖃᓯᐅᑎᓗᒍ ᑕᖅᑐᖏᒃ ᐲᓕᕈᓂᒋᒃ. 
11ᑐᓂᕐᕈᓯᖅᑎᑦᓯᔨᐅᑉ ᑐᓂᕐᕈᓯᖅᕕᖕᒥ ᐃᑯᐊᓚᑎᑕᒃᓴᕆᕔᑦ ᓂᕿᒃᓴᐅᖁᓪᓗᒋᑦ, ᑐᓂᕐᕈᑕᐅᓪᓗᑎᒃ ᐃᑯᒪᒃᑯᑦ ᐊᑕᓂᕐᖕᒧᑦ.
12ᓇᓪᓕᐊᑦᑕᓕ ᑐᓂᕐᕈᑎᒃᓴᖓ ᒎᑦᓯᐅᒃᐸᑦ, ᑐᓂᕐᕈᓯᕐᖕᓂᐊᖅᑑᑉ ᐊᑕᓂᕐᖕᒧᑦ ᕾᑦᔪᑎᔭᒃᓴᕆᕚ. 
13ᐊᒡᒐᓂ ᓂᐊᖁᖓᓄᑦ ᐃᓕᓗᒋᑦ ᑐᖁᓪᓗᒍᓗ ᑐᐱᐅᑉ ᑲᑎᒪᕕᐅᑉ ᐃᑎᖅᕕᐊᑕ ᓴᓂᐊᓂ. ᐂᕈᓂᐅᓪᓗ ᐃᕐᖕᓂᖏᑕ ᒎᑦᓯᐅᑉ ᐊᐅᖓ ᓯᖅᐸᖅᓴᐅᑎᒋᔭᒃᓴᕆᕚᑦ ᑐᓂᕐᕈᓯᖅᕕᐅᑉ ᓴᓂᕋᖏᓐᓄᑦ. 
14ᑐᓂᕐᕈᑎᒃᓴᒥᓂᑦ ᑕᕝᕙᓐᖓᑦ ᑐᓂᕐᕈᓯᖅᑐᒃᓴᐅᕗᖅ ᐃᑯᐊᓚᑎᑦᓯᓐᓂᒃᑯᑦ ᐊᑕᓂᕐᖕᒧᑦ; ᐆᒪᔫᑉ ᑭᒃᓴᐅᑎᓕᒫᖏᓐᓂᒃ, ᓴᓂᐊᓃᑦᑐᓕᒫᓪᓗ. 
15ᑕᖅᑐᖏᒡᓗ ᐃᒡᓗᒃᑐᑦ ᑯᑦᑎᓂᖏᑕᓗ ᖃᓂᒋᔭᖏᓐᓃᑦᑐᖅ ᑐᓐᓄᐃᑦ, ᑎᖑᖓᑕᓗ ᐃᒻᒧᑎᖓ ᑭᒃᓴᐅᑎ, ᑕᖅᑐᖏᒃ ᐲᕋᓱᐊᓕᕈᓂᒋᒃ ᑕᒪᓐᓇ ᐲᖃᓯᐅᑎᔭᒃᓴᕆᕚ. 
16ᑐᓂᕐᕈᓯᖅᑎᐅᑉ ᐃᑯᐊᓚᑎᑕᒃᓴᕆᕔᑦ ᑐᓂᕐᕈᓯᖅᕕᖕᒥ ᓂᕿᒃᓴᐅᖁᓪᓗᒋᑦ, ᑖᒃᑯᐊ ᐃᑯᐊᓚᑎᑦᓯᓂᒃᑯᑦ ᑐᓂᕐᕈᑎᒃᓴᐅᖕᒪᑕ, ᑎᐱᖓᓗ ᒪᒪᖅᓗᓂ ᑐᓐᓄᓕᒫᖏᒃ ᐊᑕᓂᐅᑉ ᐱᒋᕔᑦ. 
17ᑕᒪᓐᓇ ᑕᕝᕙ ᐱᖁᔭᖅ ᑭᖑᕚᕇᓄᑦ ᑭᖑᓪᓕᒃᓴᑦᑎᓐᓄᓪᓗ ᑐᕌᖅᑐᖅ, ᓇᓂ ᓄᓇᖃᕋᓗᐊᕈᕕᑦ ᓂᕆᔪᒃᓴᐅᓐᖏᓪᓚᑎᑦ ᑐᓐᓄᕐᖕᒥᒃ ᐊᐅᖕᒥᒡᓘᓐᓃᑦ.”
