1ᑭᖑᓂᖓᒍᑦ ᔩᓱᓯ ᒐᓕᓕᐊᑉ ᑕᓯᖅᔪᐊᖓᑕ ᓴᓂᐊᓂ ᐊᔪᕆᖅᑐᐃᓕᕆᕗᖅ. ᐃᓄᒋᐊᒃᑐᖅᔪᐊᓪᓗ ᐊᕙᑖᓂ ᐅᓄᓗᐊᕐᖕᓂᖏᓐᓄᑦ ᐅᒥᐊᒧᐊᖅᐳᖅ, ᑕᕝᕙᓂᓗ ᐃᒃᓯᕙᓕᖅᐳᖅ ᐅᒥᐊᒥ ᐃᒫᓃᑦᑐᒥ, ᐃᓄᒋᐊᒃᑐᖅᔪᐊᓪᓗ ᑕᓯᐅᑉ ᓯᓈᓃᑉᐳᑦ. 
2ᐊᑦᔨᐅᔪᓂᒡᓗ ᐊᔪᕆᖅᑐᖅᐰᑦ ᐅᓄᖅᑐᓂᒃ; ᐃᒫᒃ ᐅᖃᖅᕕᒋᓪᓗᒋᑦ:
3“ᓈᓚᒋᑦᓯ! ᐊᖑᑎᑕᖃᓚᐅᖅᐳᖅ ᑲᓐᖓᖅᓱᐃᔭᖅᑐᖅᑐᒥᒃ ᐱᕈᖅᓯᐊᒃᓴᓂᒃ. 
4ᑲᓐᖓᖅᓱᐃᑎᓪᓗᒍᓗ, ᐃᓚᖏᑦ ᐱᕈᖅᓯᐊᒃᓮᑦ ᐊᖅᑯᒻᒧᑦ ᑲᑕᒃᐳᑦ, ᑎᖕᒥᐊᓪᓗ ᑕᒪᐅᓐᖓᕋᒥᒃ ᐳᑯᓕᖅᐰᑦ. 
5ᐃᓚᖏᓪᓕ ᑲᑕᒃᐳᑦ ᐅᔭᕋᓛᓄᑦ ᐃᑦᔪᑭᑦᑐᒧᑦ, ᐃᑦᔪᑭᑦᑑᒐᒥᓕ ᐱᕈᖅᓯᐊᒃᓮᑦ ᐱᕈᑲᐅᖅᑐᖅᐳᑦ, ᓄᓇᐅᑉ ᐃᑦᔪᑭᑦᑑᓂᖓᓄᑦ. 
6ᓯᕿᓂᖅᓗ ᓄᐃᖕᒪᑦ ᐱᕈᓕᓵᖅᑐᑦ ᐆᑕᐅᕗᑦ ᓯᕿᓂᕐᖕᒧᑦ; ᐱᕈᖅᑐᐃᓪᓕ ᐊᒫᑭᓗᐊᕋᒥᒃ ᐊᑯᓂᐅᖏᑦᑐᖅ ᐸᓂᖅᐳᑦ. 
7ᐃᓚᖏᓪᓕ ᐱᕈᖅᓯᐊᒃᓮᑦ ᑲᑕᒃᐳᑦ ᐅᖅᐲᑦ ᑲᑭᓪᓚᕐᖕᓇᖅᑐᓖᑦ ᐊᑯᕐᖓᓐᓄᑦ, ᑲᑭᓪᓚᕐᖕᓇᖅᑐᓖᓕ ᐱᕈᕋᒥᒃ ᐱᕈᖅᑐᑦ ᐃᐱᑎᑉᐰᑦ, ᐱᕈᖅᕕᐅᔪᓐᓃᖅᓗᑎᒡᓗ. 
8ᐃᓚᖏᓪᓕ ᐱᕈᖅᓯᐊᒃᓮᑦ ᑲᑕᒃᐳᑦ ᐃᑦᔪᖃᑦᓯᐊᖅᑐᒧᑦ, ᑖᒃᑯᐊᓗ ᐱᕈᓯᕗᑦ ᐱᕈᖅᐸᓪᓕᐊᓕᖅᓗᑎᒡᓗ, ᐃᓚᖏᓪᓗ ᐱᕈᖅᕕᐅᓕᖅᐳᑦ 30-ᓂᒃ, ᐃᓚᖏᓪᓗ 60-ᓂᒃ, ᐃᓚᖏᓪᓗ 100-ᓂᒃ.”
9ᔩᓱᓯᓗ ᐅᖃᒃᑲᓐᓂᕆᕗᖅ, “ᑐᓵᔪᓂᒃ ᓯᐅᑎᓖᑦ ᑐᓴᖅᓕ.”
10ᔩᓱᓯᓕ ᐃᓄᑑᓕᕐᖕᒪᑦ, ᐃᓚᖏᑦ ᐅᖃᓪᓚᒃᑎᓪᓗᒍ ᑐᓵᖅᑲᐅᔪᑦ ᔩᓱᓯᒧᐊᖅᐳᑦ ᐃᓕᓐᓂᐊᖅᑎᖏᓪᓗ 12-ᑦ ᐃᓚᒋᓪᓗᒋᑦ, ᐊᐱᕆᓪᓗᑎᒡᓗ ᐊᑦᔨᐅᔪᒥᒃ ᑖᑦᓱᒥᖓ ᑐᑭᓯᓇᖅᓯᑎᑦᓯᖁᓪᓗᒍ. 
11ᔩᓱᓯᐅᓪᓗ ᑭᐅᕔᑦ, “ᐃᓕᑦᓯ ᓇᓗᓇᖅᑐᒥᒃ ᖃᐅᔨᑎᑕᐅᕗᓯ ᒎᑎᐅᑉ ᐊᑕᓂᐅᕕᖓᓂᒃ, ᐊᓯᓯᓕ ᒎᑎᐅᑉ ᐊᑕᓂᐅᕕᖓᑕ ᓯᓚᑖᓃᑦᑐᑦ ᑐᓴᖅᑎᑕᐅᕗᑦ ᐊᑦᔨᐅᔪᑎᒍᑦ; 
12ᑍᒪ,
13ᔩᓱᓯᐅᓪᓗ ᐅᖃᐅᑎᕔᑦ, “ᑕᒪᑐᒥᖓ ᐊᑦᔨᐅᔪᒥᒃ ᑐᑭᓯᓐᖏᓚᓰ? ᖃᓄᖅᓕ ᑕᕝᕙ ᐊᑦᔨᐅᔪᓂᒃ ᓇᓕᐊᓐᓂᑐᐃᓐᓇᖅ ᑐᑭᓯᔪᓐᓇᕐᖕᓂᐊᖅᐱᓰ? 
14ᑲᓐᖓᖅᓱᐃᔨ ᑲᓐᖓᖅᓱᐃᕗᖅ ᒎᑎᐅᑉ ᐅᖃᐅᓯᖓᓂᒃ. 
15ᐃᓄᐃᑦ ᐃᓚᖏᑦ ᐱᕈᖅᓯᐊᒃᓴᑎᑐᑦ ᐊᖅᑯᑎᒧᑦ ᑲᓐᖓᖅᓲᑎᒋᔭᐅᔪᑎᑐᑦ ᑍᒤᑉᐳᑦ, ᐅᖃᐅᓯᕐᖕᓂᒃ ᑐᓴᑐᐊᕐᖕᒪᑕ, ᓵᑖᓇᓯᐅᑉ ᑕᕝᕙ ᐅᐸᑦᓴᐅᑎᒋᕔᑦ ᐅᖃᐅᓰᓪᓗ ᑖᒃᑯᓄᖓ ᑲᓐᖓᖅᓲᑎᒋᔭᐅᔪᑦ ᐲᔭᖅᐰᑦ. 
16ᐃᓚᖏᓪᓕ ᐃᓄᐃᑦ ᐱᕈᖅᓯᐊᒃᓴᑎᑐᑦ ᐅᔭᕋᓛᓄᑦ ᓄᓇᑭᑦᑐᒧᑦ ᑲᓐᖓᖅᓲᑎᒋᔭᐅᔪᑎᑐᑦ ᑍᒤᑉᐳᑦ, ᐅᖃᐅᓯᕐᖕᓂᒃ ᑐᓴᑐᐊᕋᒥᒃ, ᑕᕝᕔᓐᓇᖅ ᐃᓚᓕᐅᕆᕗᑦ ᖁᕕᐊᓱᒡᓗᑎᒃ; 
17ᐅᖃᐅᓰᓪᓕ ᐊᒫᖅᑖᖏᓐᓇᒥᒃ, ᑲᔪᓯᓂᖃᖅᐳᑦ ᓯᕕᑭᑦᑐᒥᒃ; ᐅᖁᒤᑦᑐᑦ ᐊᑭᕋᖅᑐᖅᑕᐅᓃᓪᓗ ᐱᒋᐊᓕᑐᐊᕐᖕᒪᑕ ᐅᖃᐅᓰᑦ ᐱᑦᔪᑎᒋᓪᓗᒋᑦ, ᑕᕝᕔᓐᓇᖅ ᓴᐱᓕᑦᓴᐅᑎᒋᕗᑦ. 
18ᐃᓚᖏᓪᓕ ᐃᓄᐃᑦ ᐱᕈᖅᓯᐊᒃᓴᑎᑐᑦ ᐅᖅᐱᖕᓄᑦ ᑲᑭᓪᓚᕐᖕᓇᖅᑐᓕᖕᓄᑦ ᑲᓐᖓᖅᓲᑎᒋᔭᐅᔪᑎᑐᑦ ᑍᒤᑉᐳᑦ; ᑖᒃᑯᐊᖑᕗᑦ ᐅᖃᐅᓯᕐᖕᓂᒃ ᑐᓴᖅᑐᑦ, 
19ᐃᓅᓯᐅᓪᓕ ᑕᒪᑐᒪ ᐃᓱᒪᔮᕐᖕᓇᕐᖕᓂᖓᓄᑦ, ᐊᒃᓱᐃᑦᑑᔪᒪᓂᕐᖕᒧᓪᓗ, ᐊᓯᖏᓐᓄᓪᓗ ᐱᔪᒪᕕᒃᔪᐊᕐᖕᓂᕐᖕᓄᑦ ᑎᑭᕝᕕᐅᓕᕋᒥᒃ ᐅᖃᐅᓰᑦ ᐃᐱᑎᑕᐅᕗᑦ ᑕᒪᒃᑯᓄᖓ, ᐱᕈᖅᕕᐅᔪᓐᓇᖅᓯᓇᑎᒡᓗ. 
20ᐃᓚᖏᓪᓕ ᐃᓄᐃᑦ ᐱᕈᖅᓯᐊᒃᓴᑎᑐᑦ ᐃᑦᔪᖃᑦᓯᐊᖅᑐᒧᑦ ᑲᓐᖓᖅᓲᑎᒋᔭᐅᔪᑎᑐᑦ ᑍᒤᑉᐳᑦ; ᑖᒃᑯᐊᖑᕗᑦ ᐅᖃᐅᓯᕐᖕᓂᒃ ᑐᓴᕋᒥᒃ ᐃᓚᓕᐅᕆᔪᑦ ᐱᕈᖅᕕᐅᓕᖅᓗᑎᒡᓗ, ᐃᓚᖏᑦ ᐱᕈᖅᓯᐊᒃᓴᓂᒃ 30-ᓂᒃ, ᐃᓚᖏᓪᓗ 60-ᓂᒃ, ᐃᓚᖏᓪᓗ 100-ᓂᒃ.”
21ᔩᓱᓯᐅᓪᓗ ᐅᖃᐅᑎᕔᑦ, “ᓇᓂᕈᐊᕐᖕᒥᒃ ᐃᑎᖅᓯᔪᖃᓲᖑᕚ? ᐃᓕᓪᓗᒍᓗ ᖃᑦᑕᐅᔭᐅᑉ ᐊᑖᓄᑦ, ᐅᕝᕙᓗ ᓯᓂᒃᕕᐅᑉ ᐊᑖᓄᑦ? ᓇᓂᕈᐊᑉ ᐃᓂᖓᓄᐊᖅᑕᐅᒐᔭᓐᖏᓛᖅ? 
22ᐃᔨᖅᑕᐅᓯᒪᔪᖅ ᓴᖅᑭᑎᑕᐅᔪᒫᖅᐳᖅ ᐃᔨᖅᕕᖃᖏᑦᑐᒧᑦ; ᐊᓐᖏᐊᕆᔭᐅᔪᖅᓗ ᓴᖅᑭᑎᑕᐅᔪᒫᐳᖅ ᖃᐅᒪᔪᒧᑦ. 
23ᓇᓪᓕᐊᑦ ᑐᓵᔪᓂᒃ ᓯᐅᑎᓕᒃ, ᑐᓴᖅᓕ.”
24ᐅᖃᐅᑎᕔᓪᓗ, “ᑐᓴᖅᑕᑦᓯᓐᓂᒃ ᐃᒃᐱᒍᓱᑦᓯᐊᕆᑦᓯ; ᐊᓯᑦᓯᓐᓄᑦ ᐃᖅᑲᖅᑐᐃᓂᓯ ᒪᓕᒡᓗᒍ ᒎᑎᒧᑦ ᐃᖅᑲᖅᑐᖅᑕᐅᔪᒫᕆᕗᓯ, ᐊᒡᓛᑦ ᖃᐅᔨᓴᖅᑕᐅᒻᒪᕆᖕᓂᖅᓴᐅᓗᓯ. 
25ᐱᖃᖅᑐᖅ ᑐᓂᓯᕕᐅᒃᑲᓐᓂᕐᖕᓂᐊᖅᐳᖅ; ᐱᖃᖏᑦᑐᖅᓕ ᐊᖅᓵᖅᑕᐅᓂᐊᖅᐳᖅ ᒥᑭᔪᒥᒡᓘᓐᓃᑦ ᐱᖃᕋᓗᐊᖅᐸᑦ.”
26ᔩᓱᓯᓗ ᐅᖃᖅᐳᖅ, “ᒎᑎᐅᑉ ᐊᑕᓂᐅᕕᖓ ᐃᒤᑦᑑᔮᖅᐳᖅ ᐊᖑᑦ ᐱᕈᖅᓯᐊᒃᓮᑦ ᑲᓐᖓᖅᓲᑎᒃᓴᖓᓂᒃ ᑲᓐᖓᖅᓱᐃᔪᖅ ᐱᕈᖅᓰᕕᖁᑎᒥᓂ, 
27ᐅᓐᓄᐊᖑᓕᕐᖕᒪᓪᓗ ᓯᓂᓕᖅᐳᖅ ᒪᑭᓪᓗᓂᓗ ᐅᓪᓛᒃᑯᑦ, ᐱᕈᖅᓯᐊᒃᓮᓪᓕ ᑲᓐᖓᖅᓲᑎᒋᓯᒪᔭᖏᑦ ᓄᐃᓕᖅᐳᑦ ᐱᕈᓕᖅᓗᑎᒡᓗ, ᑖᓐᓇᓕ ᖃᐅᔨᒪᓐᖏᓚᖅ ᖃᓄᖅ ᐱᖕᒪᖔᑕ. 
28ᓄᓇᖅᔪᐊᑉ ᑕᒪᑐᒪ ᓇᖕᒥᓂᖅ ᓂᕆᑎᒻᒪᒋᑦ ᐱᕈᖅᑎᓪᓗᓂᒋᓪᓗ, ᐱᕈᖅᑐᓪᓗ ᐱᕈᖅᕕᐅᓕᖅᐳᑦ, ᓯᕗᓪᓕᕐᖕᒥᒃ ᐱᕈᓯᒐᒥᒃ ᓄᐃᓕᖅᐳᑦ, ᑭᖑᓂᖓᒍᑦ ᓂᐊᖁᖅᑖᓯᕗᑦ, ᑭᖑᓪᓕᖅᐹᒥᒃ ᓂᐊᖁᖏᑦ ᐱᕈᖅᓯᐊᒃᓴᖃᓕᖅᐳᑦ. 
29ᐱᕈᖅᑐᓪᓕ ᐱᕈᕇᑦᓯᐊᕐᖕᒪᑕ, ᐊᖑᑎᐅᑉ ᓇᑲᑎᓕᖅᐰᑦ ᓇᑲᑎᕆᑦᔪᑎᒥᓄᑦ, ᐱᕈᖅᑐᓂᒃ ᑲᑎᖅᓱᐃᕕᒃ ᓇᓪᓕᐅᑎᖕᒪᑦ.”
30ᔩᓱᓯᓗ ᐅᖃᖅᐳᖅ, “ᖃᓄᖅᓕ ᒎᑎᐅᑉ ᐊᑕᓂᐅᕕᖓ ᐊᑦᔨᖃᕐᖕᓂᕋᕈᓐᓇᖅᐸᕗᑦ? ᓱᓇᒥᒡᓗ ᐊᑦᔨᐅᔪᒥᒃ ᐊᑐᕈᓐᓇᖅᐱᑕ? 
31ᐃᒤᑦᑑᔭᖅᐳᖅ; ᐊᖑᑦ ᐱᕈᖅᓯᐊᒃᓴᐅᑉ ᑲᓐᖓᖅᓲᑎᒃᓴᖅᑕᖓᓂᒃ ᒪᓯᑕᕐᑦᒥᒃ ᑎᒍᓯᒐᒥ ᓄᓇᒧᑦ ᑲᓐᖓᖅᓲᑎᒋᕚ, ᑖᓐᓇᓗ ᓄᓇᖅᔪᐊᕐᖕᒥ ᐱᕈᖅᓯᐊᒃᓴᓂᑦ ᒥᑭᓐᓂᖅᐸᐅᕗᖅ; 
32ᑭᖑᓂᖓᒍᑦ ᑖᓐᓇ ᑲᓐᖓᖅᓲᑕᐅᒐᒥ ᐱᕈᖅᐸᓪᓕᐊᓯᕗᖅ ᐱᕈᖅᑐᓕᒫᓂᓪᓗ ᐊᖏᓂᖅᐸᐅᓕᖅᓗᓂ, ᐊᕙᓚᖓᔪᖏᓪᓗ ᐊᖏᔫᓕᕐᖕᒪᑕ, ᑎᖕᒥᐊᑦ ᑕᕝᕙᓂ ᐅᓪᓗᖃᕈᓐᓇᓕᖅᐳᑦ ᑕᕐᕋᓕᓂᖓᓂ.”
33ᔩᓱᓯᓗ ᐃᓄᖕᓂᒃ ᐊᔪᕆᖅᑐᐃᕗᖅ ᐊᑦᔨᐅᔪᓂᒃ ᐊᑐᖅᓗᓂ, ᐊᑦᔨᐅᔪᓪᓗ ᑖᒃᑯᐊ ᐊᓯᖏᓐᓂᒃ ᐅᓄᖅᑐᓂᒃ ᐊᔪᕆᖅᑐᐃᑦᔪᑎᖃᕆᕗᖅ, ᐅᖃᓪᓚᒡᕕᒋᕔᓪᓗ ᑐᑭᓯᔪᓐᓇᖅᑕᖏᑎᒍᑦ; 
34ᐊᑦᔨᐅᔪᓪᓗ ᐊᓯᐊᒍᑦ ᐅᖃᓪᓚᒃᕕᒋᓐᖏᓔᑦ, ᐃᓕᓐᓂᐊᖅᑎᓂᓕ ᐃᓚᑐᐊᕆᓕᕌᖓᒥᒋᑦ, ᐅᖃᐅᓯᕆᖅᑲᐅᔭᒥᓂᒃ ᐊᑦᔨᐅᔪᓂᒃ ᑕᒤᓐᓂᒃ ᓇᓗᓁᖅᓯᕕᒋᖃᑦᑕᖅᐰᑦ.
35ᐅᓪᓗᒥ ᑕᕝᕙᓂ ᐅᓐᓄᖕᒪᑦ, ᔩᓱᓯᐅᑉ ᐃᓕᓐᓂᐊᖅᑎᓂ ᐅᖃᐅᑎᕔᑦ, “ᑕᓯᐅᑉ ᐊᑭᐊᓄᐊᓚᐅᖅᑕ.” 
36ᐃᓄᒋᐊᒃᑐᖅᔪᐊᓗ ᕿᒪᒃᓗᒋᑦ, ᐃᓕᓐᓂᐊᖅᑎᖏᑦ ᐅᒥᐊᒧᐊᖅᐳᑦ ᔩᓱᓯᐅᑉ ᐃᒃᓯᕙᕕᒋᔭᖓᓄᑦ. ᐅᒥᐊᖑᖃᑎᖏᑦᑕᐅᖅ ᒪᓕᒃᑭᕗᑦ. 
37ᐊᓄᕆᖅᔪᐊᕐᖕᒧᓪᓗ ᑎᑭᑕᐅᕗᑦ, ᒪᓪᓕᓕᖅᑐᐊᓘᖕᒪᓪᓗ ᐅᒥᐊᖅ ᐅᓯᖅᑕᖅᑕᐅᓕᖅᐳᖅ, ᐃᒻᒪᒃᐸᓪᓕᐊᓕᖅᓗᓂᓗ. 
38ᔩᓱᓯᓕ ᐅᒥᐊᑉ ᐊᖁᐊᓂ ᓯᓂᒃᐳᖅ, ᐊᑭᓯᖅᓯᒪᓪᓗᓂ; ᐃᓕᓐᓂᐊᖅᑎᖏᑕᓕ ᑐᐹᖅᓗᒍ ᐅᖃᐅᑎᕚᑦ, “ᐊᔪᕆᖅᑐᐃᔩ? ᖃᓄᐃᒃᓴᓐᖏᓚᑏᑦ ᑐᖁᑐᐃᓐᓇᕋᓗᐊᕈᑦᑕ?”
39ᔩᓱᓯᓗ ᑐᐸᒐᒥ ᐊᓄᕆ ᐃᓂᖅᑎᖅᐹ, ᐃᒪᕐᖕᒧᓪᓗ ᐅᖃᖅᐳᖅ, “ᐃᑯᓪᓚᖅᓗᑎᑦ ᓄᖅᑲᕆᑦ!” ᐊᓄᕆᓗ ᐃᑯᓪᓚᖅᐳᖅ, ᐃᒪᖅᓗ ᐃᑯᓪᓕᐊᒻᒪᕆᓕᖅᓗᓂ. 
40ᐃᓕᓐᓂᐊᖅᑎᓂᓗ ᐅᖃᐅᑎᕔᑦ, “ᓱᖕᒪᑦ ᑲᑉᐱᐊᓱᒃᐱᓯ? ᓱᓕ ᐅᒃᐱᕐᖕᓂᑦᓯᒍᑦ ᑲᔪᓯᓂᖃᓐᖏᓚᓰ?”
41ᑖᒃᑯᐊᓗ ᑲᒪᓂᕐᖕᒧᑦ ᐃᓗᒻᒥᖅᑕᐅᕗᑦ, ᐃᒻᒥᖕᓄᓪᓗ ᐅᖃᖃᑦᑕᐅᑎᓕᖅᓗᑎᒃ, “ᖃᓄᐃᑦᑑᒐᒥᐅᓇ, ᐊᓄᕆᐅᓪᓗ ᐃᒪᐅᓪᓗ ᓈᓚᒃᐹᑦ!”
