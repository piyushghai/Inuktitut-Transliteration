1ᓴᒧᐃᓕᓕ ᑐᖁᖕᒪᑦ; ᐄᓴᕅᓕᒥᐅᓕᒫᑦ ᑲᑎᕗᑦ ᕿᒃᓴᐅᑎᒋᓪᓗᒍ. ᑭᖑᓂᖓᒍᓪᓗ ᐃᓗᕕᖅᐹᑦ ᐊᖏᕐᕋᖓᓂ ᕌᒪᒥ.
2ᐊᖑᑎᑕᖃᓚᐅᖅᐳᖅ ᒪᐅᓇᒥ ᐱᓇᓱᐊᒐᖃᖅᑐᒥᒃ ᑳᕐᒥᐅᓪᒥ. ᑖᓐᓇᓗ ᐊᒃᓱᐃᑦᑐᖅᔪᐊᖑᕗᖅ, ᓰᐱᖁᑎᖃᖅᐳᖅ 3,000-ᓂᒃ ᒎᑦᓯᖁᑎᖃᖅᓗᓂᓗ 1,000-ᓂᒃ. ᓰᐱᖁᑎᓂᓗ ᕿᐅᖅᑕᓚᐅᖅᐰᑦ ᑳᕐᒥᐅᓪᒥ. 
3ᑖᓐᓇ ᐊᖑᑦ ᐊᑎᖃᖅᐳᖅ ᓁᐳᓪᒥᒃ, ᓄᓕᐊᖓᓗ ᐊᐱᒊᓕᒥᒃ ᐊᑎᖃᖅᓗᓂ. ᑖᓐᓇ ᐊᕐᖕᓇᖅ ᑲᒪᑦᓯᐊᖅᑑᕗᖅ ᐃᓂᖁᓇᖅᑑᓪᓗᓂᓗ, ᐊᖑᓪᓕ ᐃᓕᕋᓇᖅᑑᓚᐅᖅᐳᖅ ᐱᐅᖏᑦᑐᓂᒡᓗ ᐱᓂᐊᕐᖕᓂᖃᖅᓗᓂ; ᑖᓐᓇᓗ ᑬᓚᐱᐅᑉ ᑭᖑᕚᕆᕚ. 
4ᑍᕕᑎᓗ ᐃᓄᖃᔪᐃᑦᑐᒦᓪᓗᓂ ᑐᓴᕋᒥ ᓁᐳᓪ ᓰᐱᖁᑎᒥᓂᒃ ᕿᐅᖅᑍᓂᖓᓂ. 
5ᑕᕝᕙ ᑍᕕᑎ ᑎᓕᓯᕗᖅ ᐃᓅᓱᒃᑐᓂᒃ ᖁᓕᓂᒃ; ᐅᖃᐅᑎᓪᓗᒋᓪᓗ ᐃᓅᓱᒃᑐᑦ, “ᑳᕐᒥᐅᓪᒧᑦ ᐂᓚᐅᕆᑦᓯ, ᓁᐳᓪᒧᑦ, ᑐᓐᖓᓴᖅᓗᒍᓗ ᐱᑦᔪᑎᒋᓗᖓ. 
6ᐃᒫᒃ ᓂᓪᓕᐅᑎᔭᒃᓴᕆᕙᓯ: ‘ᓮᒻᒪᖅᑎᑕᐅᒋᑦ, ᐃᒡᓗᒥᐅᖃᑎᑎᓪᓗ ᓮᒻᒪᖅᑎᑕᐅᓕᑦ, ᐱᖁᑎᓕᒫᑎᓪᓗ ᓮᒻᒪᖅᑕᐅᖕᒥᓗᑎᒃ. 
7ᑐᓴᓚᐅᕋᒪ ᓰᐱᖁᑎᖕᓂᒃ ᕿᐅᖅᑍᑎᓪᓗᑎᑦ; ᓰᐱᓂᒃ ᐰᖅᓯᔨᖁᑎᑎᑦ ᐃᓚᒋᖃᑦᑕᕋᑦᑎᒍ, ᖃᓄᐃᓕᓚᐅᕐᖕᓇᒋᓪᓗ ᑲᒪᒋᑦᓯᐊᖅᓯᒪᕙᕗᑦ, ᓱᓇᒥᒡᓘᓐᓃᑦ ᐊᓯᐅᔨᓚᐅᓐᖏᓚᑦ, ᑕᒫᓃᑎᓪᓗᒋᑦ ᑳᕐᒥᐅᓪᒥ. 
8ᐊᐱᕆᒍᕕᒋᑦ ᐃᓄᖁᑎᑎᑦ ᑖᒃᑯᐊ ᐅᖃᕈᓐᓇᖅᐳᑦ. ᑍᒤᒻᒪᑦ ᐃᓅᓱᒃᑐᖁᑎᒃᑲ ᖁᕕᐊᒋᔭᐅᓚᐅᖅᓕᑦ ᐃᓕᖕᓄᑦ; ᑎᑭᓛᕋᑦᑕ ᓇᓪᓕᐅᓐᓂᖅᓯᐅᖅᕕᐅᑉ ᐅᓪᓗᖓᓂ. ᑐᓂᓯᓚᐅᕆᑦ ᐱᔪᓐᓇᖅᑕᕐᖕᓂᒃ ᐱᔨᖕᓄᑦ ᐃᕐᖕᓂᕐᖕᓄᓪᓗ ᑍᕕᑎᒧᑦ.’”
9ᑍᕕᑎᐅᑉ ᐃᓅᓱᒃᑐᖁᑎᖏᑦ ᑎᑭᓐᓇᒥᒃ, ᓁᐳᓪ ᐅᖃᖃᑎᒋᕚᑦ ᑍᕕᑎᐅᑉ ᐅᖃᐅᓯᖏᓐᓂᒃ ᐊᑎᖓᓗ ᐊᑐᖅᓗᒍ; ᐅᑕᕿᓕᖅᓗᑎᒡᓗ. 
10ᓁᐳᓕ ᑭᐅᕗᖅ ᑍᕕᑎᐅᑉ ᐱᔨᖏᓐᓄᑦ ᐅᖃᖅᓗᓂ, “ᑍᕕᑏᓐᓇ ᑭᓇ? ᔩᓯᐅᑉ ᐃᕐᖕᓂᖓ ᖃᓄᐃᑦᑑᕙ? ᐅᓄᖅᑐᐊᓗᐃ ᐅᓪᓗᒥ ᕿᒤᕙᓕᕐᖕᒪᑕ ᐊᖓᔪᖅᑳᒥᖕᓂᒃ. 
11ᓂᐊᖂᔭᓂᒃ ᐃᒥᕐᖕᒥᒡᓗ ᓂᕿᓂᒡᓗ ᑐᖁᓚᐅᖅᑕᓐᓂᒃ ᕿᐅᖅᑍᔨᖁᑎᓐᓄᑦ ᓂᕿᒃᓴᐅᖁᓪᓗᒋᑦ, ᑐᓂᓯᔪᒃᓴᐅᕗᖓ ᐃᓄᖕᓄᑦ ᓇᑭᑦ ᐱᖕᒪᖔᑕ ᖃᐅᔨᒪᓐᖏᑕᓐᓄᑦ?”
12ᑕᕝᕙ ᑍᕕᑎᐅᑉ ᐃᓅᓱᒃᑐᖁᑎᖏᑦ ᑕᕝᕙᓐᖓᑦ ᐊᐅᓪᓚᖅᐳᑦ; ᐅᑎᕋᒥᒡᓗ ᑍᕕᑎ ᐅᖃᐅᑎᕚᑦ ᓁᐴᑉ ᐅᖃᐅᓯᖏᓐᓂᒃ. 
13ᑍᕕᑎᐅᓪᓗ ᐃᓄᖁᑎᓂ ᐅᖃᐅᑎᕔᑦ, “ᐊᑕᖏᖅᓗᓯ ᓴᕕᒡᔪᐊᓯ ᑕᑦᓯᕈᑎᓯᓗ ᐊᑎᓕᖅᓯᐅᒃ!” ᑕᕝᕙ ᐃᓄᖁᑎᓕᒫᖏᑦ ᓴᕕᒡᔪᐊᒥᖕᓂᒃ ᑕᑦᓯᕈᑎᒥᓂᒡᓗ ᐊᑎᓯᕗᑦ; ᑍᕕᑎᑦᑕᐅᖅ ᓴᕕᒡᔪᐊᒥᓂᒃ ᑕᑦᓯᕈᑎᒥᓂᒡᓗ ᐊᑎᒋᕗᖅ; ᐊᖑᑎᓪᓗ 400-ᑦ ᖃᓂᒋᔮᓃᓚᐅᖅᐳᑦ ᑍᕕᑎᐅᑉ ᐃᓚᒋᔭᖏᑦ, 200-ᑦ ᕿᒪᒃᑕᐅᓪᓗᑎᒃ ᐱᖁᑎᓂᒃ ᑲᒪᖁᓪᓗᒋᑦ.
14ᐃᓅᓱᒃᑐᓪᓕ ᐃᓚᖓ ᐅᖃᖅᐳᖅ ᓁᐴᑉ ᓄᓕᐊᖓᓄᑦ ᐊᐱᒊᓕᒧᑦ ᐅᖃᖅᓗᓂ, “ᑕᑯᒋᑦ, ᑍᕕᑎ ᐃᓄᖁᑎᒥᓂᒃ ᐃᓄᖃᔪᐃᑦᑐᒥᑦ ᐅᖃᕆᐊᖅᑐᖅᑎᑦᓯᓚᐅᖅᐳᖅ ᑐᓐᖓᓮᓪᓗᓂᓗ ᐊᖓᔪᖅᑳᑦᑎᓐᓂᒃ; ᑖᑦᓱᒪᓕ ᓱᐊᒃᓗᒋᑦ ᒥᑕᐅᑎᒋᓚᐅᖅᐰᑦ. 
15ᑖᒃᑯᐊ ᐊᖑᑏᑦ ᐱᑦᓯᐊᖅᑎᒻᒪᕆᐊᓗᒋᖃᑦᑕᓚᐅᖅᐸᕗᑦ, ᐅᕙᑦᑎᓐᓂᒡᓗ ᐸᒃᕕᓴᓚᐅᕋᑎᒃ, ᑍᒪᓐᖓᓪᓗ ᐱᖃᑎᒋᖃᑦᑕᕋᓗᐊᕋᑦᑎᒍᑦ ᐱᕈᖅᓰᕕᖕᒥ, ᐱᒋᔭᑦᑎᓐᓂᒃ ᐊᓯᐅᔨᓚᐅᓐᖏᓚᒍᑦ. 
16ᐊᕙᓗᖅᔪᐊᕆᔮᖃᑦᑕᓚᐅᖅᐸᕗᑦ ᐅᓪᓗᒃᑯᑦ ᐅᓐᓄᒃᑯᓪᓗ, ᐆᒪᔪᖁᑎᑦᑎᓐᓂᒃ ᑲᒪᑎᓪᓗᑕ ᐃᓚᒋᓕᕌᖓᑦᑎᒍᑦ. 
17ᑍᒤᒻᒪᑦ ᑕᒪᓐᓇ ᖃᐅᔨᒪᓕᕈᒃ ᐃᓱᒪᒃᓴᖅᓯᐅᖅᓗᑎᓪᓗ ᖃᓄᐃᓕᐅᕐᖕᓂᐊᕐᖕᒪᖔᖅᐱᑦ; ᑕᒪᓐᓇ ᐊᖓᔪᖅᑳᑦᑎᓐᓄᑦ ᐱᐅᖏᑦᑐᒧᑦ ᑐᕌᖓᓕᕐᖕᒪᑦ ᐃᒡᓗᒥᐅᖃᑎᖏᓐᓄᓪᓗ, ᐃᓱᒪᓗᒃᑐᐊᓘᖕᒪᑦ ᓇᓪᓕᐊᓐᓂᒡᓘᓐᓃᑦ ᓈᓚᒍᓐᓇᕋᓂ.”
18ᑕᕝᕙ ᐊᐱᒊᓕ ᑐᐊᕕᖅᓗᓂ ᑲᑎᖅᓱᐃᕗᖅ 200-ᓂᒃ ᓂᐊᖂᔭᓂᒃ, ᕿᓰᖕᓂᒡᓗ ᒪᕐᕉᖕᓂᒃ ᕔᓂᖃᐅᑏᖕᓂᒃ, ᑕᓪᓕᒪᓂᒡᓗ ᓰᐱᓂᒃ ᐆᓯᒪᔪᓂᒃ, ᐃᕕᐅᔮᖕᓂᒡᓗ ᒪᕐᕉᖕᓂᒃ ᐆᓯᒪᔪᓂᒃ ᓂᐊᖂᔭᒃᓴᓂᒃ, 100-ᓂᒡᓗ ᐊᕕᒃᑐᕇᖅᓯᒪᔪᓂᒃ ᐸᐅᕐᖓᐅᔭᓂᒃ, 200-ᓂᒡᓗ ᑬᓕᐊᕆᓯᒪᔪᓂᒃ ᐱᒋᓕᖕᓂᒃ, ᑕᒪᒃᑯᐊᓗ ᓯᐅᑎᖅᑯᖅᑐᔪᓄᑦ ᐅᓯᓕᖅᓲᑎᕔᑦ. 
19ᐱᔨᒥᓄᓪᓗ ᐃᓅᓱᒃᑐᓄᑦ ᐅᖃᖅᐳᖅ, “ᓯᕗᓪᓕᐅᓗᓯ ᐃᖏᕐᕋᓕᕆᑦᓯ; ᐅᕙᖓᓕ, ᑭᖑᓂᑦᓯᓐᓂ ᒪᓕᖕᓂᐊᖅᐳᖓ.” ᐅᐃᓂᓕ ᓁᐳᓪ ᐅᖃᐅᑎᓚᐅᓐᖏᓛ ᑕᒪᑐᒥᖓ.
20ᐃᑭᒪᓪᓗᓂ ᓯᐅᑎᖅᑯᖅᑐᔪᒥ ᐃᖏᕐᕋᑎᓪᓗᒍ, ᐱᖑᐊᖅᔫᑉ ᓴᓂᐊᒎᓕᖅᑎᓪᓗᒍ, ᑕᑯᒋᑦ, ᑍᕕᑎ ᐃᓄᖁᑎᖏᓪᓗ ᖃᖅᑲᒥᑦ ᐊᒻᒧᐊᓚᐅᖅᐳᑦ ᐊᕐᖕᓇᐅᑉ ᓇᔪᖅᑕᖓᑕ ᓇᓛᓄᑦ; ᑖᑦᓱᒪᓗ ᑲᑎᕔᑦ. 
21ᑍᕕᑎᓗ ᐅᖃᖅᓯᒪᓚᐅᖅᐳᖅ, “ᖁᓚᕐᖕᓇᓐᖏᓚᖅ ᑕᒪᐅᖎᓐᓇᖅ ᓴᐳᑎᖃᑦᑕᓚᐅᖅᐸᒃᑲ ᑖᑦᓱᒪ ᐱᖁᑎᖏᑦ ᐃᓄᖃᔪᐃᑦᑐᒥ, ᓱᓇᒥᒡᓘᓐᓃᑦ ᑭᓐᖑᐃᓚᐅᓐᖏᓚᑦ ᐱᖁᑎᒥᖕᓂᒃ; ᑖᑦᓱᒪᓕ ᐱᓂᐊᕐᖕᓂᕆᓚᐅᖅᑕᒃᑲ ᐱᐅᔪᑦ ᐱᐅᖏᑦᑐᒥᒃ ᐊᑭᓕᖅᐰᑦ. 
22ᒎᑎᐅᑉ ᑍᕕᑎ ᓱᒋᐊᕐᖕᓂᐊᖅᐹ ᑐᖁᓪᓗᓂᐅᒡᓗ, ᐅᓪᓛᓐᖑᓕᖅᑎᓪᓗᒍ ᐊᑕᐅᓯᕐᖕᒥᒡᓘᓐᓃᑦ ᐊᖑᒻᒥᒃ ᐃᓅᔪᖃᑐᐊᖅᐸᑦ ᑖᑦᓱᒪ ᐃᓄᖁᑎᖓᓂᒃ.”
23ᐊᐱᒊᓕᐅᓪᓕ ᑍᕕᑎ ᑕᑯᒐᒥᐅᒃ, ᑐᐊᕕᖅᓗᓂ ᓂᐅᕗᖅ ᓯᐅᑎᖅᑯᖅᑐᔪᒥᑦ, ᐹᒻᒪᒃᑎᖅᓗᓂᓗ ᑍᕕᑎᐅᑉ ᓵᖓᓄᑦ, ᐅᑯᓪᓗᓂᓗ ᓄᓇᒧᑦ. 
24ᐃᑎᒐᖏᓐᓄᑦ ᐹᒻᒪᒃᓗᓂ ᐅᖃᖅᐳᖅ, “ᐅᕙᓐᓄᑐᐊᖅ ᐊᖓᔪᖅᑳᖅ, ᐅᕙᓐᓄᑦ ᑕᒪᓐᓇ ᐸᓯᔭᒃᓴᐅᓂᖅ ᐃᓕᖓᓕ; ᑐᒃᓯᐊᖅᐳᖓ ᐱᔩᑦ ᐃᓕᖕᓄᑦ ᐅᖃᕈᓐᓇᖅᑎᓚᐅᕈᒃ, ᐅᖃᐅᓯᖏᓪᓗ ᑐᓴᖅᓗᒋᑦ. 
25ᐊᖓᔪᖅᑳᕋ ᐃᓱᒪᒋᑦᑍᓕᒍᒃ ᓁᐴᓪ ᐃᓱᒪᓗᒃᑐᖅ; ᐊᑎᖓ ᒪᓕᒃᐳᖅ ᐃᓄᖕᒥᓄᑦ; ᓁᐳᓪᒥᒃ ᐊᑎᖃᕋᒥ, ᓯᒃᑲᖓᓂᖅ ᐱᒋᕚ; ᐅᕙᖓᓕ ᐱᔩᑦ ᐊᖓᔪᖅᑳᒪ ᑎᓕᓚᐅᖅᑕᖏᓐᓂᒃ ᐃᓅᓱᒃᑐᓂᒃ ᖃᐅᔨᓚᐅᓐᖏᓚᖓ. 
26ᒫᓐᓇᓕ ᐊᖓᔪᖅᑳᒃ, ᐊᑕᓂᖅ ᐆᒪᖕᒪ, ᑕᕐᖕᓃᓪᓗ ᐆᒪᑎᓪᓗᒍ, ᐊᑕᓂᐅᑉ ᐃᓂᖅᑎᓚᐅᖅᐹᑎᑦ ᑐᖁᑦᓯᖁᓇᒃ ᐊᑭᒋᐊᖁᓇᒡᓗ ᐊᒡᒐᖕᓄᑦ, ᒫᓐᓇᓕ, ᐊᑭᕋᑎᑦ ᐃᓕᖕᓂᒃ ᓱᕅᓇᓱᐊᖅᑐᑦ ᓁᐳᓪᑎᑐᑦ ᑍᒤᓕᖅᓕᑦ. 
27ᑖᒃᑯᐊᓗ ᐱᔨᕕᑦ ᑐᓂᔭᖏᑦ ᓈᒻᒪᒋᑭᑦ, ᑐᓂᔭᐅᓗᑎᒡᓗ ᐃᓅᓱᒃᑐᖁᑎᖕᓄᑦ ᐊᖓᔪᖅᑳᓐᓂᒃ ᓈᓚᒃᑐᓄᑦ. 
28ᐃᓱᒪᒋᔪᓐᓁᖅᕕᒋᓐᖓ ᐊᖓᔪᖅᑳᒃ ᐊᔪᖅᑐᓕᓂᓐᓂᒃ; ᐊᑕᓂᐅᑉ ᐊᖓᔪᖅᑳᕋ ᕿᓄᐃᓵᖅᑎᑉᐹ ᐃᒡᓗᒥᐅᖃᑎᖏᓪᓗ, ᐊᖓᔪᖅᑳᕋ ᐅᓇᑕᖃᑦᑕᕐᖕᒪᑦ ᐊᑕᓂᐅᑉ ᐅᓇᑕᕐᖕᓂᖏᓐᓂᒃ; ᐱᐅᖏᑦᑐᒥᒡᓗ ᓇᓂᓯᔪᖃᕐᖕᓂᐊᓐᖏᓚᑦ ᐃᓕᖕᓂ ᐃᓅᓂᓕᒫᕐᖕᓂ. 
29ᐅᓇᑕᕆᐊᖅᑕᐅᒍᕕᑦ ᑐᖁᑕᐅᓇᓱᐊᖅᓗᑎᑦ, ᐊᑕᓂᐅᑉ ᒎᑎᕕᑦ ᓴᐳᑎᔪᒫᖅᐹᑎᑦ, ᐊᖑᑎᑐᑦ ᐱᓐᓇᕆᔭᒥᓂᒃ ᓴᐳᓐᓂᐊᖅᑐᑎᑐᑦ, ᐊᑭᕋᑎᓪᓕ ᐃᒋᑕᐅᔪᒫᖅᐳᑦ, ᐊᖑᑎᑐᑦ ᐃᓪᓘᒥᓄᑦ ᐃᓪᓘᕆᐊᖅᑐᑎᑐᑦ. 
30ᐊᑕᓂᐅᑉ ᐱᓇᓱᐊᖅᕕᒋᔭᕇᖅᐸᑎᑦ ᐱᐅᔪᓂᒃ ᐅᖃᐅᓯᕆᓚᐅᖅᑕᒥᓂᒃ ᐱᑦᔪᑎᒋᓗᑎᑦ, ᑎᓕᓚᐅᖅᐹᑎᓪᓗ ᐊᖓᔪᖅᑳᖅᔪᐊᓐᖑᖁᓪᓗᑎᑦ ᐄᓴᕅᓕᒥᐅᓄᑦ. 
31ᐅᒡᒍᐊᕈᑎᖃᕐᖕᓂᐊᓐᖏᓚᑎᑦ, ᐃᓱᒪᒃᑯᓪᓗ ᕿᒃᓵᒍᑎᖃᕐᖕᓂᐊᕐᖕᓇᒃ, ᐊᖓᔪᖅᑳᒃ, ᑐᖁᑦᓯᒐᔭᓚᐅᕈᕕᑦ ᐱᑦᔪᑎᖃᖏᓪᓗᑎᑦ ᐅᕝᕙᓘᓐᓃᑦ ᓇᖕᒥᓂᖅ ᐱᑦᔪᑎᒋᓗᑎᑦ ᐊᑭᒋᐊᕋᔭᓚᐅᕈᕕᑦ. ᐊᑕᓂᐅᓪᓗ ᐱᓂᐊᑦᓯᐊᖅᕕᒋᓕᖅᐸᑎᑦ, ᐊᖓᔪᖅᑳᒃ, ᐱᔩᑦ ᐳᐃᒍᖅᑍᓕᓛᖅᐸᑦ.”
32ᑍᕕᑎᐅᑉ ᐊᐱᒊᓕ ᐅᖃᐅᑎᕚ, “ᐊᑕᓂᖅ ᓂᖅᑐᖅᑕᐅᓕ, ᐄᓴᕅᓕᒥᐅᑦ ᒎᑎᖓ, ᑎᓕᓚᐅᕐᖕᒪᑎᑦ ᐅᓪᓗᒥ ᑲᑎᓯᖁᓪᓗᑎᑦ ᐅᕙᓐᓂᒃ! 
33ᒎᑎ ᖁᔭᒋᔭᐅᓕ ᐱᑦᓯᐊᕐᖕᓂᕐᖕᓄᑦ ᐱᓂᐊᕐᖕᓂᕐᖕᓄᓪᓗ, ᐊᑭᓂᐊᖅᑎᖏᓐᓇᕕᓐᖓ, ᑐᖁᑦᓯᑎᓐᓇᖓᓗ ᐅᕙᓐᓂᒃ ᐊᑭᓂᐊᕈᒪᓕᖅᑎᓪᓗᖓ ᐱᔪᓐᓇᕐᖕᓂᓐᓄᑦ. 
34ᐊᑕᓂᐅᑉ ᓄᖅᑲᖅᑎᓚᐅᖅᐹᖓ ᐃᓕᖕᓂᒃ ᐋᓐᓂᖅᓯᖁᓇᖓ, ᓱᓕᑦᓯᐊᖅᐳᖓ ᐄᓴᕅᓕᒥᐅᑦ ᒎᑎᖓᓄᑦ ᐆᒪᔪᒧᑦ, ᑐᐊᕕᖅᓗᑎ ᑲᑎᒋᐊᖅᑐᖅᑲᐅᖏᒃᑯᕕᓐᖓ, ᓁᐳᓕᐅᑉ ᐃᓄᖁᑎᓕᒫᖏᑦ ᐊᖑᑎᑦ ᑐᖁᖓᓕᕋᔭᖅᐳᒃ ᐅᓪᓛᓐᖑᓚᐅᖅᑎᓐᓇᒍ.” 
35ᑕᕝᕙ ᑍᕕᑎᐅᑉ ᐃᓚᓕᐅᓚᐅᖅᐰᑦ ᑖᑦᓱᒪ ᐂᑦᑑᑎᖏᑦ; ᐅᖃᐅᑎᓪᓗᒍᓗ, “ᐊᖏᕐᕋᓕᕆᑦ ᐃᓱᒫᓗᒃᑍᓕᓗᑎᑦ; ᑕᑯᒋᑦ ᐅᖃᐅᓯᕆᔭᕐᖕᓂᒃ ᓈᓚᖕᓂᐊᖅᐳᖓ, ᐱᔪᒪᔭᕐᖕᓂᒡᓗ ᐱᓇᓱᐊᕐᖕᓂᐊᖅᐳᖓ.”
36ᐊᐱᒊᓕᓗ ᐅᑎᓚᐅᖅᐳᖅ ᓁᐳᓪᒧᑦ; ᓁᐳᓕ ᐊᖏᕐᕋᖅᓯᒪᓚᐅᖅᐳᖅ ᓂᕆᕕᒃᔪᐊᖅᓗᓂ ᐊᖓᔪᖅᑳᖅᔪᐊᒧᑦ ᓈᒻᒪᑦᑐᓂᒃ. ᐋᖓᔮᒻᒪᕆᓕᓚᐅᖅᐳᖅ ᖁᕕᐊᓱᓕᖅᓗᓂᓗ; ᑍᒤᒻᒪᑦ ᐅᖃᐅᑎᓚᐅᓐᖏᓛ, ᖃᐅᓚᐅᖅᑎᓐᓇᒍ. 
37ᐅᓪᓛᓐᖑᖅᑎᓪᓗᒍ ᓁᐳᓕ ᐋᖓᔮᕈᓐᓃᕐᖕᒪᑦ, ᓄᓕᐊᖓᑕ ᑕᒪᒃᑯᓂᖓ ᐱᓂᐊᕐᖕᓂᐅᓚᐅᖅᑐᓂᒃ ᐅᖃᐅᑎᖕᒪᒍ, ᐆᒻᒪᓯᕗᖅ ᓄᑭᖃᕈᓐᓃᖅᓗᓂ ᐅᔭᕋᒃᑎᑐᑦ. 
38ᐅᓪᓗᐃᑦ ᖁᓖᑦ ᐊᓂᒍᖅᒪᑕ ᐊᑕᓂᐅᑉ ᓁᐳᓪ ᐊᓇᐅᕚ, ᑐᖁᓪᓗᓂᓗ.
39ᑍᕕᑎᓕ ᑐᓴᕋᒥ ᓁᐳᓕᐅᑉ ᑐᖁᓂᖓᓂᒃ, ᐅᖃᖅᐳᖅ, “ᐊᑕᓂᖅ ᓂᖅᑐᖅᑕᐅᓕ ᐊᑭᒋᐊᓚᐅᕐᖕᒪᑦ ᓁᐳᓪᒥᒃ, ᐅᕙᓐᓂᒃ ᒥᑕᐅᑎᖃᕐᖕᓂᖓ ᐱᓪᓗᒍ, ᑕᒻᒪᕐᖕᓂᕐᖕᒥᓪᓗ ᓴᐳᑎᓚᐅᕐᖕᒪᖓ; ᐊᑕᓂᐅᑉ ᓱᒋᐊᓚᐅᖅᐹ ᓁᐳᓪ ᐱᐅᖏᑦᑐᒥᒃ ᐱᓂᐊᓚᐅᕐᖕᓂᖓ ᐱᓪᓗᒍ.”
40ᑍᕕᑎᐅᓪᓗ ᐱᔨᖏᑦ ᐊᐱᒊᓕᒧᑦ ᐂᕗᑦ ᑳᕐᒥᐅᓪᒧᑦ, ᐅᖃᐅᑎᓪᓗᒍᓗ, “ᑍᕕᑎᐅᑉ ᑎᓕᕚᑎᒍᑦ ᐃᓕᖕᓂᒃ ᐂᒃᓯᖁᓪᓗᑕ ᓄᓕᐊᖅᑖᕆᔪᒪᖕᒪᑎᑦ.”
41ᐊᐱᒊᓕᓕ ᐹᒻᒪᒃᑎᖅᐳᖅ ᒪᓂᖅᑲᒧᑦ ᐅᖃᖅᓗᓂᓗ, “ᑕᑯᒋᑦ, ᑖᑦᓱᒧᖓ ᐱᔨᒋᔭᐅᕗᖓ ᐊᑐᐃᓐᓇᐅᕗᖓ ᐊᖓᔪᖅᑳᒪ ᐱᔨᖏᑕ ᐃᑎᒐᖏᓐᓂᒃ ᐅᐊᓴᖃᑦᑕᕈᓐᓇᖁᓪᓗᖓ.” 
42ᐊᐱᒊᓕᓗ ᒪᑭᑦᓴᐅᑎᒋᓚᐅᖅᐳᖅ ᓯᐅᑎᖅᑯᖅᑐᔪᒧᓪᓗ ᐃᑭᓪᓗᓂ, ᐃᓚᖃᖅᓗᓂ ᐊᕐᖕᓇᓂᒃ ᑕᓪᓕᒪᓂᒃ ᐱᔨᒥᓂᒃ; ᑍᕕᑎᐅᓪᓗ ᐱᔨᖏᑦ ᐱᖃᑎᒋᓪᓗᓂᒋᑦ ᐂᕗᖅ, ᑍᕕᑎᐅᓪᓗ ᓄᓕᐊᖅᑖᕆᓚᐅᖅᐹ.
43ᑍᕕᑎᑦᑕᐅᖅ ᓄᓕᐊᓂᒃᑲᓐᓂᓚᐅᖅᐳᖅ ᐊᕼᐃᓄᐊᒥᒃ ᔨᔭᕆᐊᓪᒥᐅᑕᒥᒃ; ᑖᒃᑯᐊᒡᓗ ᒪᕐᕉᒃ ᓄᓕᐊᖅᑖᕆᓚᐅᖅᐹᒃ. 
44ᓴᐅᓕᐅᓪᓕ ᐸᓂᓂ ᒤᑲᓪ, ᑍᕕᑎᐅᑉ ᓄᓕᐊᕆᓚᐅᖅᑕᖓ, ᐂᑦᑑᑎᒋᓚᐅᖅᐹ ᐱᐅᓪᑍᒧᑦ ᓔᓯᐅᑉ ᐃᕐᖕᓂᖓᓄᑦ, ᒐᓕᒻᒥᐅᑕᕐᖕᒧᑦ.
