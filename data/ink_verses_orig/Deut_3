1“ᑭᖑᓂᖓᒍᑦ ᐅᓐᓄᐊᓪᓗᐊᑉ ᓇᓛᓄᑦ ᐂᕙᓪᓕᐊᓚᐅᖅᐳᖑᑦ ᓄᓇᓖᑦ ᐹᓴᓂᒥᒃ ᐊᑎᓕᐅᑉ ᓇᓛᓄᑦ, ᐊᖓᔪᖅᑳᖅᔪᐊᖅᓗ ᐋᒡ ᐅᐸᒍᑎᓚᐅᖅᐳᖅ ᐅᕙᑦᑎᓐᓄᑦ ᐃᓄᖁᑎᓕᒫᓂ ᐃᓚᒋᓪᓗᒋᑦ ᐅᓇᑕᕆᐊᖅᑐᖅᓗᓂ ᐅᕙᑦᑎᓐᓂᒃ ᓄᓇᓖᑦ ᐃᑐᕆᐂᒥᐅᑦ ᖃᓂᒋᔮᓂ. 
2ᐊᑕᓂᐅᓪᓕ ᐅᖃᐅᑎᓚᐅᖅᐹᖓ, ‘ᑖᓐᓇ ᓯᕘᕋᒋᓂᐊᕐᖕᓇᒍ, ᐃᓕᖕᓄᑦ ᑐᓂᓂᐊᕋᒃᑯ, ᐊᖑᑎᖁᑎᖏᑦ, ᓄᓇᖁᑎᓕᒫᖓᓗ ᐊᑕᖏᖅᓗᒍ. ᑍᒫᑦᓮᓐᓇᖅ ᐱᓇᓱᐊᖅᕕᒋᓂᐊᖅᐸᓯ ᓮᕼᐆᓂ ᐊᒧᕅᑎᒃᑯᑦ ᐊᖓᔪᖅᑳᖅᔪᐊᖓᑦ ᓄᓇᒥ ᕼᐃᓴᐸᓂᒥ ᓄᓇᖃᖅᑐᖅ ᑍᒤᓕᐅᖅᕕᒋᓚᐅᕋᑦᓯᐅᒃ.’
3ᐊᑕᓂᐅᑦᑕᐅᖅ ᒎᑎᑦᑕ ᐊᖓᔪᖅᑳᖅᔪᐊᖅ ᐋᒡ ᐹᓴᓂᒥ ᐊᖓᔪᖅᑳᖅᔪᐊᖑᔪᖅ ᐃᓄᖁᑎᖏᓪᓗ ᐅᕙᑦᑎᓐᓄᑦ ᑐᓂᓚᐅᖅᐰᑦ, ᑖᒃᑯᐊᓕᒫᑦ ᑐᖁᓚᐅᖅᐸᕗᑦ ᐊᒥᐊᒃᑯᖏᑦᓯᐊᖅᓗᒋᑦ. 
4ᑍᑦᓱᒪᓂᑦᓮᓐᓇᖅ ᑖᒃᑯᐊ ᐃᒡᓗᒐᓴᖁᑎᓕᒫᖏᑦ ᓵᓚᒋᓚᐅᖅᐸᕗᑦ, ᐃᒡᓗᒐᓮᑦ ᐊᒥᐊᒃᑯᑕᖃᓚᐅᓐᖏᓚᑦ ᐱᓯᒪᓐᖏᑕᑦᑎᓐᓂᒃ. ᐃᒡᓗᒐᓴᓕᒫᑦ ᓵᓚᒋᔭᕗᑦ 60-ᐅᓚᐅᖅᐳᑦ ᐊᑕᖏᖅᓗᒋᑦ, ᓄᓇᐅᑉ ᐋᕐᒎᑉ ᐃᓗᐊᓃᑦᑐᓕᒪᑦ, ᐊᖓᔪᖅᑳᖅᔪᐊᑉ ᐋᒡᒋᐅᑉ ᐊᖓᔪᖅᑲᐅᕕᒋᔭᖓᓃᑦᑐᑦ ᐹᓴᓂᒦᑦᑐᓕᒫᑦ. 
5ᑖᒃᑯᐊ ᐃᒡᓗᒐᓮᑦ ᐱᔭᐅᑦᔧᖅᓯᒪᓚᐅᖅᐳᑦ ᐳᖅᑐᔪᓂᒃ ᐊᕙᓗᖅᔪᐊᖃᖅᓗᑎᒃ, ᐃᑎᖅᑕᖅᕕᒃᔪᐊᖃᖅᓗᑎᒃ, ᐃᑎᖅᑕᖅᕕᖏᓪᓗ ᓴᕕᕋᔭᖕᓂᒃ ᐃᑳᖓᔪᓂᒃ ᓴᓐᓂᕈᐊᖃᖅᓗᑎᒃ, ᐃᓚᖏᓪᓕᑦᑕᐅᖅ ᐃᒡᓗᒐᓮᑦ ᐅᓄᖅᑐᑦ ᐊᕙᓗᖅᔪᐊᖃᓚᐅᓐᖏᓚᑦ. 
6ᐃᒡᓗᒐᓴᓕᒫᑦ ᓄᖑᑦᓯᐊᓚᐅᖅᐸᕗᑦ ᐃᓄᓕᒫᖏᓪᓗ ᑐᖁᕋᖅᓗᒋᑦ ᐊᖑᑎᑦ, ᐊᕐᖕᓁᑦ, ᓄᑕᖅᑲᑦ, ᑍᒫᑦᓮᓐᓇᖅ ᑍᒤᓕᐅᓚᐅᕐᖕᒥᒐᑦᑕ ᐊᖓᔪᖅᑳᖅᔪᐊᕐᖕᒧᑦ ᓮᕼᐆᓂᒧᑦ ᕼᐃᓴᐸᓂᒥᐅᒧᑦ. 
7ᐃᒡᓗᒐᓴᒡᔪᐊᕐᖕᒥᐅᑦ ᐆᒪᔪᖁᑎᓕᒫᖏᑦ ᑎᒍᓚᐅᖅᐸᕗᑦ ᐱᖁᑎᓕᒫᖏᓪᓗ ᐱᑖᕆᓪᓗᑎᒍ.
8ᑍᑦᓱᒪᓂᐅᑎᓪᓗᒍ ᐊᖓᔪᖅᑳᖅᔪᐊᖕᓂᑦ ᒪᕐᕉᖕᓂᑦ ᐊᒧᕅᑎᒥᐅᖕᓂᑦ ᓄᓇᑖᓚᐅᖅᐳᒍᑦ ᑰᑉ ᔪᐊᕐᑕᓂᐅᑉ ᑕᓕᖅᐱᐊᓃᑦᑐᓕᒫᖅ ᐊᑕᖏᖅᓗᒍ, ᐋᕐᓄᓂᐅᑉ ᑰᖓᓂᑦ ᐱᒋᐊᖅᓗᒍ ᖃᖅᑲᒧᑦ ᕼᐊᕐᒪᓐᒧᑦ ᑎᑭᓪᓗᒍ. 
9(ᖃᖅᑲᖅ ᕼᐊᕐᒪᓐ ᓮᑑᓂᐊᒥᐅᓂᑦ ᐊᑎᖃᖅᑎᑕᐅᓚᐅᖅᐳᖅ ᓯᕅᐊᓂᒥᒃ, ᐊᒧᕅᑎᒥᐅᓂᑦ ᐊᑎᖃᖅᑎᑕᐅᒋᓪᓗᓂ ᓯᓂᐊᕐᒥᒃ.) 
10ᓄᓇᑖᕆᓚᐅᖅᐸᕗᑦ ᐊᖓᔪᖅᑳᖅᔪᐊᑉ ᐋᒡᒋᐅᑉ ᐹᓴᓂᒥᐅᑕᐅᑉ ᐊᖓᔪᖅᑲᐅᕕᒋᓚᐅᖅᑕᓕᒫᖏᑦ: ᐃᒡᓗᒐᓮᑦ ᓇᑎᕐᖕᓇᒦᑦᑐᑦ, ᓄᓇᓖᓪᓗ ᒋᓕᐊᑎᐅᑉ ᖃᓂᒋᔮᓃᑦᑐᑦ ᐹᓴᓂᒦᑦᑐᓪᓗ, ᑖᒃᑯᐊᓗ ᑕᓕᖅᐱᐊᓃᑦᑐᑦ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᑦ ᐅᖓᓯᒃᑐᒦᑦᑐᒃ ᐊᒡᓛᑦ ᓄᓇᓖᑦ ᓴᓕᑲᒥᐅᑦ ᐃᑐᕆᐂᒥᐅᓪᓗ ᑎᑭᓪᓗᒋᑦ.”
11(ᐊᖓᔪᖅᑳᖅᔪᐊᖅ ᐋᒡ ᐹᓴᓂᐅᑉ ᐊᖓᔪᖅᑳᖅᔪᐊᖓ ᐊᒥᐊᒃᑯᑐᐊᖑᓚᐅᖅᐳᖅ ᕆᐰᒥᐅᓂᑦ; ᐃᓗᕕᖓ, ᓴᕕᕋᔭᐅᓚᐅᖅᐳᖅ, ᑕᑭᓂᖃᓚᐅᖅᐳᖅ 13-ᓂᒃ ᐃᑎᒐᖕᓂᒃ ᓯᓕᖕᓂᖃᖅᓗᓂᓗ 6-ᓂᒃ ᐃᑎᒐᖕᓂᒃ ᐆᒃᑐᕋᐅᑎᓪᓚᕆᐅᓲᑦ ᒪᓕᒡᓗᒋᑦ. ᓱᓕ ᑕᑯᔭᒃᓴᐅᕗᖅ ᐊᒧᓁᑎᒥᐅᑦ ᐃᒡᓗᒐᓴᖏᓐᓂ ᕌᐸᒥ.)
12“ᑍᑦᓱᒪᓂᐅᑎᓪᓗᒍᓕ ᓄᓇᑖᕋᑦᑕ ᑕᒪᑐᒥᖓ, ᑕᒪᓐᓇ ᓄᓇᑖᕆᔭᐅᑎᓚᐅᖅᐸᕋ ᐊᒡᒍᖅᑕᐅᑎᓪᓗᒍ ᕉᐱᓂᐅᑉ ᒑᑎᐅᓪᓗ ᑭᖑᕚᖏᓐᓄᑦ ᓄᓇᑖᕆᔭᐅᓚᐅᖅᐳᖅ ᓄᓇᓕᖕᓂᑦ ᐊᕈᐃᕆᒥᐅᓂᑦ ᐱᒋᐊᖅᓗᒍ ᐋᕐᓄᓂᐅᑉ ᑰᖓᑕ ᖃᓂᒋᔮᓄᑦ ᑎᑭᓯᒪᓪᓗᓂ ᓄᓇᓖᓪᓗ ᒋᓕᐊᑎᐅᑉ ᖃᖅᑲᖏᑦ ᐱᖃᓯᐅᑎᒐᓚᒃᓱᒋᑦ, ᐃᒡᓗᒐᓴᖏᓪᓗ ᐱᖃᓯᐅᑎᓪᓗᒋᑦ. 
13ᒫᓇᓯᐅᑉ ᑭᖑᕚᖏᑕ ᐃᓚᖏᑦ ᓄᓇᑖᖅᑎᓚᐅᕆᕙᒃᑲ ᒋᓕᐊᑎᐅᑉ ᐃᓚᖓᓂᑦ ᐱᒋᐊᖅᓗᒋᑦ ᓄᓇᓖᑦ ᐹᓴᓂᓕᒫᖅ ᐱᖃᓯᐅᑎᓪᓗᒍ, ᐊᖓᔪᖅᑳᖅᔪᐊᑉ ᐋᒡᒋᐅᑉ ᐊᐅᓚᓚᐅᖅᑕᓕᒫᖏᑦ, ᑕᒪᓐᓇ ᓄᓇ ᐋᕐᒍᑉᓕᒫᖅ ᐊᑕᖏᖅᓗᒍ.”
14ᔧᕆ ᒫᓇᓯᐅᑉ ᑭᖑᕚᖏᓐᓂᑦ ᐱᓯᒪᔪᖅ, ᓄᓇᑖᓚᐅᕆᕗᖅ ᓄᓇ ᐊᕐᒎᓕᒫᖅ ᐊᑕᖏᖅᓗᒍ, ᒪᑯᐊ ᐹᓴᓂᒥᑦ ᐱᒋᐊᖅᓗᒍ ᓄᓇᓖᑦ ᒋᓱᕅᒥᐅᑦ ᒫᑲᑍᑎᒥᐅᓪᓗ ᑎᑭᓪᓗᒋᒃ. ᑕᒪᓐᓇᓕ ᓄᓇᑖᓂ ᐊᑦᓯᓚᐅᖅᐹ ᓇᖕᒥᓂᖅ ᐊᑎᕐᖕᒥᓂᒃ, ᓱᓕ ᑍᔭᐅᕙᒃᐳᖅ ᔨᐊᕐᒧᑦ ᓄᓇᒋᔭᐅᓂᕋᖅᑕᐅᓪᓗᓂ.)
15“ᓄᓇ ᒋᓕᐊᑎ ᓄᓇᑖᕆᔭᐅᑎᓚᐅᕆᕙᕋ ᒪᑬᕆᐅᑉ ᐃᓚᖏᓐᓄᑦ ᒫᓇᓯᐅᑉ ᑭᖑᕚᒋᔭᖏᑕ ᐃᓚᒋᔭᖏᓐᓄᑦ. 
16ᕉᐱᓂᐅᑉ ᒑᑎᐅᓪᓗ ᑭᖑᕚᖏᓐᓄᑦ ᓄᓇᑖᕆᔭᐅᑎᓚᐅᕆᕙᕋ ᓄᓇᒥᑦ ᒋᓕᐊᑎᒥᑦ ᐱᒋᐊᖅᓗᒍ ᐋᕐᓄᓂᐅᑉ ᑰᖓᓄᑦ ᑎᑭᓪᓗᒍ. ᑕᒪᑐᒪ ᑰᑉ ᕿᑎᖓᓂᑦ ᐱᒋᐊᖅᓗᒍ ᑕᒪᓐᓇ ᓯᕿᓂᐅᑉ ᓇᓛᓃᓐᓂᖅᐹᑉ ᑭᒡᓕᒋᔭᐅᓚᐅᖅᐳᖅ, ᑕᒫᓐᖓᓪᓗ ᐱᒋᐊᖅᓗᒍ ᐅᓐᓄᐊᓪᓗᐊᑉ ᓇᓛᓃᑦᑐᖅ ᐃᓱᒋᓚᐅᕆᕚ ᔭᐴᑭᐅᑉ ᑰᖓ ᑎᑭᓪᓗᒍ, ᑕᒪᓐᓇ ᐊᒧᓁᑎᒃᑯᑦ ᓄᓇᖁᑎᖓᑕ ᑭᒡᓕᒋᓚᐅᖅᑕᖓᑕ ᐃᓚᖓᓄᑦ ᑎᑭᐅᒪᓪᓗᓂ. 
17ᓴᐅᒥᐊᓃᑦᑐᖅᓕ ᓄᓇᑖᕆᔭᖓᑦᑕ ᓯᕿᓂᐅᑉ ᓂᐱᕕᐊᑕ ᓇᓛᓃᑦᑐᖅ ᐱᒋᐊᖅᕕᖃᕆᕗᖅ ᔪᐊᕐᑕᓂᐅᑉ ᑰᖓᓄᑦ ᑎᑭᐅᒪᓪᓗᒍ, ᓯᓂᕆᑎᒥᑦ ᑕᓯᕐᖕᒥᑦ ᐱᒋᐊᖅᓗᓂ ᑕᓕᖅᐱᐊᒍᑦ ᑕᐅᓄᖓ ᐃᒪᕐᖕᒧᑦ ᑕᕆᐅᕐᖕᒧᑦ ᑎᑭᐅᒪᓪᓗᓂ ᓯᑭᓂᐅᑉ ᓇᓛᓃᑦᑐᒧᑦ ᑕᓕᖅᐱᐊᓄᓪᓗ ᐱᔅᒐᐅᑉ ᖃᖅᑲᖓᑕ ᑭᒡᓕᖓᓄᑦ ᑎᑭᐅᒪᓪᓗᓂ.
18ᐊᒻᒪᑦᑕᐅᖅ ᑍᑦᓱᒪᓂᑦᓮᓐᓇᖅ ᐅᖃᐅᑦᔨᓚᐅᕆᕗᖓ ᑖᒃᑯᓂᖓ ᐃᒤᓕᔪᓂᒃ: ‘ᐊᑕᓂᐅᑉ ᒎᑎᑦᑕ ᑕᒪᑐᒥᖓ ᓄᓇᒥᒃ ᑐᓂᓯᕕᒋᓯᒪᖕᒪᓯ ᔪᐊᕐᑕᓂᐅᑉ ᑰᖓᑕ ᑕᓕᖅᐱᐊᓃᑦᑐᒥᒃ ᐃᓕᑦᓯᓐᓄᑦ ᓄᓇᒋᔭᐅᖁᓪᓗᒍ. ᒫᓐᓇᓕ ᐊᖑᑎᑦ ᐅᓇᑕᕈᓐᓇᖅᑐᖁᑎᓯ ᐅᓇᑕᐅᑎᒃᓴᓂᒃ ᓇᒃᓴᖅᓗᑎᒃ ᑎᓕᓕᖅᓯᐅᒃ ᔪᐊᕐᑕᓂᐅᑉ ᑰᖓ ᐃᑳᖅᓗᒍ ᐄᓴᕅᓕᒥᐅᖑᖃᑎᓯ ᐅᐸᒡᓗᒋᑦ ᐃᑲᔪᕆᐊᓕᖅᓯᒋᒃ, ᐃᑲᔪᕐᖕᓂᐊᕋᑦᓯᐅᒃ ᓄᓇᑖᕋᓱᐊᓕᖅᑎᓪᓗᒋᑦ. 
19ᓄᓕᐊᓯ ᑭᓯᐊᓂ, ᓄᑕᖅᑲᓯᓗ, ᐃᓅᑦᔪᑎᒃᓴᕆᔭᓯᓗ ᖃᐅᔨᒪᒐᒪ ᐆᒪᔪᖁᑎᓕᐊᓘᒐᑦᓯ ᐃᓅᑦᔪᑎᒃᓴᐅᔪᓂᒃ ᑖᒃᑯᑐᐊᑦ ᓄᓇᓕᖕᓂ ᐊᒥᐊᒃᑰᓂᐊᖅᐳᑦ ᐃᓕᑦᓯᓐᓄᑦ ᓄᓇᑖᕆᔭᐅᑎᓯᒪᔭᓐᓂ. 
20ᐄᓴᕅᓕᒥᐅᖑᖃᑎᓯ ᐃᑲᔪᓚᐅᖅᓯᐅᒃ ᓄᓇᑖᕋᓱᐊᕐᖕᓂᖏᓐᓂ ᐊᑕᓂᐅᑉ ᒎᑎᑦᓯ ᑐᓂᓚᐅᖅᑕᖓᓂᒃ ᔪᐊᕐᑕᓂᐅᑉ ᑰᖓᑕ ᓴᐅᒥᐊᓃᑦᑐᒥᒃ ᓄᓇᑖᑦᓯᐊᓚᐅᖏᓐᓂᓕᒫᖏᓐᓂ ᐊᒻᒪᓗ ᑕᒫᓂ ᐅᓇᑕᕆᐊᖃᕈᓐᓁᓚᐅᖏᓐᓂᖏᓐᓂ, ᐃᓕᑦᓯᓐᓄᑦ ᑍᒫᒃ ᐱᓇᓱᐊᕇᓚᐅᕐᖕᒪᑦ ᑕᒪᑐᒥᖓ ᓄᓇᒥᒃ ᓇᔪᓕᖅᑕᑦᓯᓐᓂᒃ. ᑕᒪᑐᒪᓕ ᑭᖑᓂᖓᒍᑦ ᑕᒪᓐᓇ ᐊᓂᒍᖅᐸᑦ ᑕᒪᐅᖓ ᐃᓕᑦᓯᓐᓄᑦ ᓄᓇᑖᕆᔭᐅᑎᓚᐅᖅᑕᓐᓄᑦ ᐅᑎᕈᓐᓇᖅᓯᓛᕆᕗᓯ.’
21ᑕᕝᕙ ᔮᓱᐊ ᐃᒤᓕᐅᕆᐊᖃᕐᖕᓂᖓᓂᒃ ᐅᖃᐅᑎᓕᓚᐅᕆᕙᕋ: ‘ᐃᓘᓐᓈᓂᒃ ᑕᑯᓯᒪᓕᕋᕕᑦ ᐊᑕᓂᐅᑉ ᒎᑎᕕᑦ ᐱᓇᓱᐊᕐᖕᓂᕆᓚᐅᖅᑕᖓᓂᒃ ᐊᖓᔪᖅᑳᖅᔪᐊᖕᓄᑦ ᒪᕐᕉᖕᓄᑦ, ᓯᕼᐅᓐᒧᑦ ᐊᒡᒋᒧᓪᓗ; ᑍᒫᑦᓮᓐᓇᖅ ᓱᓕ ᐱᓇᓱᐊᕐᖕᓂᐊᖅᐳᖅ ᐅᐸᒡᓗᒋᑦ ᓄᓇᒥᒃ ᐊᖅᓵᕐᖕᓂᕕᒋᓇᓱᐊᖅᑕᓕᒫᑦᓯᓐᓄᑦ. 
22ᑖᒃᑯᐊ ᓯᕘᕋᒋᓂᐊᕐᖕᓇᒋᑦ, ᐊᑕᓂᐅᑉ ᒎᑎᕕᑦ ᐅᓇᑕᕈᑎᓂᐊᕐᖕᒪᑎᑦ.’”
23“ᑍᑦᓱᒪᓂᐅᑎᓪᓗᒍᑦᑕᐅᖅ ᐊᒃᓱᕈᖅᓗᖓ ᑐᒃᓯᐊᓚᐅᕆᕗᖓ ᐅᖃᖅᓗᖓ, 
24‘ᐊᑕᓃᖅ ᒎᑏ ᐊᔪᒐᖃᖏᑦᑐᑎᑦ, ᖃᐅᔨᒪᔪᖓ ᑕᑯᑎᓯᒪᒐᕕᖓ ᐃᓔᓐᓇᑯᓗᐊᓂᒃ ᐱᒋᐊᕐᖕᓂᑐᐃᓐᓇᖓᓂᒡᓗ ᐊᖏᔪᐊᓘᓂᖅᐱᑦ ᐱᐅᔪᐊᓘᓂᖅᐱᓪᓗ ᐱᓇᓱᐊᕈᒫᖅᑕᖓᓂᒃ. ᐊᓯᖕᓂᒃ ᒎᑎᑕᖃᖏᒻᒪᑦ ᕿᓚᖕᒥ ᓄᓇᒥᓗ ᐃᓕᒃᑐᑦ ᑍᒫᒃ ᐊᔪᒐᖃᖏᑦᑑᑎᒋᔪᒥᒃ ᐱᓇᓱᐊᕈᓐᓇᖅᑎᒋᔪᒥᒡᓗ ᐱᓇᓱᐊᖃᑦᑕᖅᓯᒪᔭᖅᑐᑦ ᐱᓕᕆᔪᓐᓇᖅᑎᒋᔪᒥᒃ! 
25ᐊᑕᓃᖅ, ᐃᑳᕈᓐᓇᖅᑎᓚᐅᓐᖓ ᑰᖕᒥᒃ ᔪᐊᕐᑕᓂᒥᒃ, ᓄᓇᓗ ᐱᕈᖅᑐᖃᑦᓯᐊᖅᑐᖅ ᑕᑯᓗᒍ ᑕᒪᑐᒪ ᑰᑉ ᐊᑭᐊᓃᑦᑐᖅ, ᖃᖅᑬᓪᓗ ᑕᑯᒥᓇᕐᖕᓂᐊᓗᖏᓐᓂᒃ ᑕᑯᑎᓪᓗᖓ ᓕᐸᓇᓂᐅᓪᓗ ᖃᖅᑲᖏᓐᓂᒃ.’
26ᐃᓕᑦᓯᓕ ᐃᓅᔪᓯ ᐱᑦᔪᑎᒋᓪᓗᓯ ᐊᑕᓂᐅᑉ ᓂᓐᖓᐅᑎᓯᒪᓚᐅᖅᐹᖓ ᑐᓴᓚᐅᓐᖏᓛᖓᓗ. ᐃᒫᖔᖅᓕ ᐅᖃᓚᐅᖅᐳᖅ, ‘ᑍᒤᓕᐅᕈᓐᓁᕆᑦ! ᑍᒫᒡᓗ ᑕᒪᑐᒥᖓ ᐅᖃᒃᑲᓐᓂᕈᓐᓁᕆᑦ! 
27ᖃᖅᑲᐅᓪᓕ ᐱᔅᒐᐅᑉ ᖄᖓᓄᑦ ᒪᔪᕋᓕᕆᑦ ᐅᓐᓄᐊᓪᓗᐊᓪᓗ ᓇᓛᓄᑦ ᑕᑯᓗᑎᑦ ᓯᕿᓂᐅᓪᓗ ᓇᓛᓄᑦ ᑕᑯᖕᒥᓗᑎᑦ, ᓯᕿᓂᐅᓪᓗ ᓄᐃᕕᐊᓄᑦ ᓂᐱᕕᐊᓄᓪᓗ. ᑕᑯᔭᑎᑦ ᑕᑯᑦᓯᐊᖅᓗᒋᑦ ᐃᒃᐱᒋᑦᓯᐊᒃᑭᑦ, ᑕᒪᑐᒥᖓ ᑰᖕᒥᒃ ᔪᐊᕐᑕᓂᐅᑉ ᑰᖓᓂᒃ ᐃᑳᓚᐅᖅᓯᒪᓂᐊᖏᓐᓇᕕᑦ. 
28ᔮᓱᐊᓕ ᒪᓕᒐᒃᓴᖏᓐᓂᒃ ᐅᖃᐅᑎᓂᐊᓕᖅᐸᑦ. ᐱᓇᓱᐊᕐᖕᓂᕆᔪᒪᔭᖓᓂᒃ ᐃᑲᔪᖅᑐᑦᓯᐊᖅᓗᒍ, ᑖᑦᓱᒪ ᐃᓄᐃᑦ ᑕᓯᐅᕈᒫᕐᖕᒪᒋᑦ ᑕᒪᐅᖓ ᓄᓇᒧᑦ ᐃᑳᖁᓪᓗᒋᑦ ᑕᒪᑐᒧᖓ ᑕᑯᓯᒪᔭᕐᖕᓄᑦ.’
29ᑍᒤᒻᒪᑦ ᓅᓚᐅᓐᖏᓚᒍᑦ ᓇᖅᓴᒥᑦ ᓄᓇᓕᐅᑉ ᐱᑦ-ᐱᐅᕋᐅᑉ ᐊᑭᐊᓃᑦᑐᒥᑦ.”
