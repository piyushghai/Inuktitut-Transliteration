1ᐋᖅᑭᒋᐊᖅᑕᐅᓂᕐᖕᒥᒃ ᖁᕕᐊᒋᔭᓕᒃ, ᖃᐅᔨᑎᑕᐅᓂᕐᖕᒥᒃ ᖁᕕᐊᒋᔭᖃᕆᕗᖅ,
2ᐃᓄᑦᓯᐊᕙᐅᔪᖅ ᐊᑕᓂᕐᖕᒧᑦ ᖁᕕᐊᒋᔭᐅᓂᖃᖅᐳᖅ,
3ᐃᓄᒃ ᐃᓂᖃᑦᓯᐊᕈᓐᓇᓐᖏᓚᖅ ᐱᐅᖏᑦᑐᒧᑦ ᐊᐅᓚᑕᐅᔪᒥ,
4ᓄᓕᐊᑦᓯᐊᕙᐅᔪᖅ ᐅᐃᖓᑕ ᓂᐊᖂᑎᒋᕚ,
5ᐃᓱᐊᖅᑑᑉ ᐃᓱᒪᒋᔭᖏᑦ ᐊᑦᔨᒌᒃᑎᑦᓯᓂᐅᕗᑦ
6ᐱᐅᖏᑦᑐᑦ ᐅᖃᐅᓯᖏᑦ ᐅᑕᖅᑭᓂᐅᕗᑦ ᑐᖁᑦᓯᔪᒪᓂᕐᖕᒧᑦ
7ᐱᐅᖏᑦᑐᑦ ᓴᓚᐅᔭᕌᖓᒥᒃ ᐊᓯᐅᑐᐃᓐᓇᖅᐸᒃᐳᑦ,
8ᐊᖑᑦ ᐅᖃᐅᓯᐅᑦᓯᐊᖅᐸᒃᐳᖅ ᐱᐅᔪᓂᒃ ᐃᓱᒪᖃᕐᖕᓂᖓ ᐱᓪᓗᒍ,
9ᐱᐅᓂᖅᓴᐅᕗᖅ ᓱᓇᐅᔪᕆᔭᐅᖏᑦᑐᖅ ᐃᒻᒥᓄᑦ ᐱᓇᓱᐊᖅᑐᖅ,
10ᐃᓱᐊᖅᑑᑉ ᐆᒪᔪᖁᑎᒥ ᐃᓅᓯᖏᑦ ᑲᒪᒋᑦᓯᐊᖅᐰᑦ,
11ᓄᓇᖁᑎᒥᓂᒃ ᐱᕈᖅᓰᕕᓕᕆᑦᓯᐊᕐᖕᓂᕐᖕᒥᓄᑦ ᐱᕈᖅᑎᑕᒥᓄᑦ ᓂᕿᒃᓴᖃᕐᖕᓂᐊᖅᐳᖅ,
12ᐱᐅᖏᑦᑐᑦ ᐱᐅᖏᑦᑐᓕᔪᑦ ᐱᓂᐊᕐᖕᓂᖏᓐᓂᒃ ᑐᓱᕗᑦ,
13ᐃᓄᒃ ᐱᐅᖏᑦᑐᓂᒃ ᐅᖃᐅᓯᕐᖕᒥᒍᑦ ᓈᒻᒪᖏᑦᑐᓕᓂᕐᖕᒥᖕᓄᑦ ᓂᒐᖅᑎᑕᐅᓯᒪᕗᖅ,
14ᐊᖑᑦ ᐱᐅᔪᓂᒃ ᐅᖃᐅᓯᕐᖕᒥᓄᑦ ᓈᒻᒪᒃᓯᑎᑕᐅᓯᒪᓂᐊᖅᐳᖅ ᐱᐅᔪᒥᒃ,
15ᓯᓔᑦᑑᑉ ᐊᖅᑯᑎᒋᔭᓂ ᓈᒻᒪᒃᑐᑑᔪᕆᕚ,
16ᓯᓔᑦᑐᖅ ᓂᓐᖓᑐᐊᕋᒥ ᓇᓗᓇᕈᓐᓁᕇᖅᐳᖅ,
17ᓱᓕᔪᒥᒃ ᐅᖃᐅᓯᖃᖅᑐᖅ ᐃᓱᐊᖅᑐᒥᒃ ᓇᓗᓁᖅᓯᔪᓐᓇᖅᐳᖅ,
18ᐅᖃᐅᓯᕐᖕᒥᖕᓂᒃ ᐅᑦᔨᖅᓱᕈᓐᓇᖏᑦᑑᑉ ᐅᖃᐅᓯᖏᑦ ᓴᕕᒡᔪᐊᑎᑐᑦ ᑲᐱᓯᕗᑦ,
19ᓱᓕᑦᓯᐊᖅᑐᑦ ᐅᖃᐅᓰᑦ ᐳᐃᒍᖅᑕᐅᓂᐊᓐᖏᓚᑦ ᐃᓱᖃᖏᑦᑐᒧᑦ,
20ᐅᐃᕕᕆᒃᓯᓂᖅ ᐆᒻᒪᑎᖓᓂᑉᐳᖅ ᐱᐅᖏᑦᑐᓂᒃ ᐃᓱᒪᒃᓴᖅᓯᐅᕈᑎᖃᖅᑐᓄᑦ,
21ᐃᓱᐊᖅᑐᑦ ᕿᒃᓵᖕᓇᖅᑐᓄᑦ ᓵᓚᐅᓂᐊᓐᖏᓚᑦ,
22ᓴᒡᓗᑐᔪᓂᒃ ᐅᖃᐅᓯᓖᑦ ᐊᑕᓂᐅᑉ ᓇᕐᕈᒋᕔᑦ,
23ᓯᕗᓂᒃᓴᒥᒃ ᐃᓱᒪᑦᓯᐊᕈᓐᓇᖅᑑᑉ ᖃᐅᔨᒪᑎᑕᐅᓂᓂ ᐃᔨᖅᓯᒪᕚ,
24ᐊᔪᐃᓐᓇᖅᓗᓂ ᐱᓇᓱᐊᓪᓚᕆᒃᐸᒃᑐᖅ ᐊᐅᓚᑦᓯᔨᓐᖑᕈᒫᖅᐳᖅ,
25ᐃᓱᒪᔮᕈᑎᖃᓗᐊᖅᑐᖅ ᐆᒻᒪᑎᒥᒍᑦ ᖁᕕᐊᓇᖏᑦᑐᒦᓕᕈᓐᓇᖅᐳᖅ,
26ᐃᓄᒃ ᐃᓱᐊᖅᑐᖅ ᐅᖃᐅᑦᔨᑦᓯᐊᖅᐸᒃᐳᖅ ᒪᓕᒐᒃᓴᓂᒃ ᐃᓚᓐᓇᕆᔭᒥᓄᑦ,
27ᐃᕿᐊᑦᑍᑦ ᐆᒪᔪᖅᑕᒥᖕᓂᒃ ᓂᕆᔭᒃᓴᓕᐅᕈᓐᓇᓐᖏᓚᑦ,
28ᐃᓱᐊᖅᑐᓕᓂᐅᑉ ᐊᖅᑯᑎᖓᓂ ᐃᓅᓯᐅᕗᖅ,
