1ᐊᓇᓐᖐᑦ ᑐᖁᖓᔪᑦ ᑎᐱᑦᓯᐊᕆᒃᓴᐅᑎ ᐅᖅᓱᖅᑎᕈᑎ ᒪᒤᓕᑎᑉᐹᑦ, ᑍᒫᒃ ᓯᓔᓐᓂᐅᑉ ᒥᑭᔫᑉ ᓯᓚᑐᓂᖅ ᐅᐱᒋᔭᐅᓂᖅᓗ ᓵᓚᒋᕚᒃ.
2ᓯᓚᑐᔫᑉ ᐆᒻᒪᑎᖓ ᑕᓕᖅᐱᒧᑦ ᑐᕌᕐᖕᒪᑦ, ᓯᓔᑦᑑᓪᓕ ᐆᒻᒪᑎᖓ ᓴᐅᒥᒧᑦ ᑐᕌᖅᐳᖅ. 
3ᐊᒡᓛᑦ ᐊᖅᑯᑎᒃᑯᑦ ᐱᓱᒃᑎᓪᓗᒍ, ᑐᑭᖃᖏᑦᑐᒥᒃ ᐱᓱᒃᐸᒃᐳᖅ, ᓯᓔᑦᑑᓂᕐᖕᒥᓂᒃ ᑕᒤᓐᓄᑦ ᓇᓗᓁᖅᓯᓪᓗᓂ.
4ᐊᖓᔪᖅᑳᒥᑦ ᓂᓐᖓᒡᕕᐅᒍᕕᑦ, ᐃᓂᖕᓂᑦ ᓅᓐᓂᐊᕐᖕᓇᒃ, ᓮᓕᓐᓂᐅᑉ ᑕᒻᒪᕈᑎᒃᓮᑦ ᐊᖏᔪᑦ ᓄᖅᑲᖅᑎᑦᓱᓐᓇᕐᖕᒪᒋᑦ.
5ᐱᐅᖏᑦᑐᓕᓂᕐᖕᓂᒃ ᑕᑯᓯᒪᕗᖓ ᓯᕿᓂᐅᑉ ᐊᑖᓂ, ᐊᖓᔪᖅᑳᓂᑦ ᐱᒋᐊᖅᑎᑕᐅᓯᒪᔪᓂᒃ: 
6ᓯᓔᑦᑐᑦ ᐃᓕᔭᐅᓯᒪᖕᒪᑕ ᐊᖓᔪᖅᑲᐅᕕᖕᓄᑦ, ᐊᔪᖅᓴᖏᑦᑐᓪᓗ ᐃᓂᖃᕆᓪᓗᑎᒃ ᓯᐊᓛᖑᓂᖅᓴᓂᒃ. 
7ᑕᑯᓯᒪᕗᖓ ᐱᔨᓂᒃ ᐃᑭᒪᔪᓂᒃ ᕿᒧᒃᓯᐅᑎᓂ, ᐊᖓᔪᖅᑳᖅᔪᐊᓪᓗ ᕿᑐᕐᖓᖏᓐᓂᒃ ᐱᓱᒃᑐᓂᒃ ᐱᔨᑎᑐᑦ.
8ᓄᓇᒥ ᐃᑎᖅᓴᓕᐅᖅᑐᖅ ᑕᕝᕗᖓ ᑲᑕᖕᓂᐊᖅᐳᖅ, ᓇᓪᓕᐊᓪᓗ ᐊᕙᓗᒃᑯᑦ ᐃᑎᖅᑐᖅ ᖁᒡᓗᒋᐊᒥᑦ ᑮᔭᐅᓂᐊᖅᐳᖅ. 
9ᓇᓪᓕᐊᓪᓗ ᐅᔭᕋᖕᓂᒃ ᐃᒡᓗᒃᓴᓕᐅᖅᑐᖅ, ᑕᒪᒃᑯᓄᖓ ᐋᓐᓂᑐᐃᓐᓇᕆᐊᖃᖅᐳᖅ; ᓇᓪᓕᐊᓪᓗ ᓇᐹᖅᑐᕕᓂᕐᖕᓂᒃ ᖁᓪᓗᐃᔪᖅ ᑕᒪᒃᑯᓄᖓ ᐋᓐᓂᑐᐃᓐᓇᕆᐊᖃᕆᕗᖅ. 
10ᐅᓕᒪᐅᑎ ᐃᐱᖏᑦᑑᒃᐸᑦ, ᑮᓇᖓ ᐃᐱᒃᓴᖅᓯᒪᖏᑉᐸ, ᑕᕝᕙ ᐊᒃᓱᕈᒃᑲᓐᓂᕆᐊᖃᖅᐳᖅ; ᓯᓚᑐᓂᕐᖕᒧᓪᓕ ᐱᓇᓱᐊᖅᑍᑦ ᐊᔪᕐᖕᓇᓐᖏᓚᖅ. 
11ᖁᒡᓗᒋᐊᖅ ᑮᓯᒃᐸᑦ ᐃᓚᓐᓂᖅᓴᖅᑕᐅᖄᕋᓂ, ᑕᕝᕙ ᖁᒡᓗᒋᐊᓕᕆᔨ ᐱᕚᓪᓕᕈᑎᒃᓴᖃᓐᖏᓚᖅ. 
12ᐅᖃᐅᓰᑦ ᓯᓚᑐᔪᒥᑦ ᐱᔪᑦ ᖁᕕᐊᒋᔭᐅᓕᕐᖕᓇᖅᐳᑦ, ᓯᓔᑦᑐᖅᓕ ᖃᓂᕐᖕᒥᓄᑦ ᓄᖑᑕᐅᕗᖅ. 
13ᐅᖃᐅᓰᑦ ᖃᓂᖓᓂᑦ ᐊᓂᔪᑦ ᓯᕗᓪᓕᖅᐹᑦ ᓯᓔᑦᑑᕗᑦ; ᑭᖑᓪᓕᖅᐹᓪᓗ ᐅᖃᐅᓯᖏᑦ ᐱᐅᖏᑦᑐᐊᓘᓪᓗᑎᒃ ᓂᓐᖓᖕᓂᐅᕗᑦ. 
14ᓯᓔᑦᑐᖅ ᐅᖃᐅᓯᕐᖕᓂᒃ ᐅᓄᖅᑐᕈᖅᑎᑦᓯᕗᖅ. ᐃᓄᖕᒥᒡᓗ ᖃᐅᔨᒪᔪᖃᓐᖏᓚᖅ ᓱᔪᖃᕐᖕᓂᐊᕐᖕᒪᖔᑦ; ᑭᐊᓗ ᐅᖃᐅᑎᔪᓐᓇᖅᐹ ᑭᖑᓂᖓᓂ ᓱᔪᖃᕐᖕᓂᐊᕐᖕᒪᖔᑦ?
15ᓯᓔᑦᑐᖅ ᐱᓇᓱᐊᕐᖕᓂᖓᑕ ᑕᖃᑎᑉᐹ, ᓄᓇᓕᒡᔪᐊᓄᓪᓗ ᐂᔭᕆᐊᒥᒃ ᐊᖅᑯᑎᖓᓂᒃ ᓇᓗᕗᖅ.
16ᑲᑉᐱᐊᓐᓇᒦᒃ ᓄᓇ, ᐊᖓᔪᖅᑳᖅᔪᐊᓯ ᓄᑕᕋᐅᒃᐸᑦ, ᐊᖓᔪᖅᑳᔪᐊᓪᓗ ᕿᑐᕐᖕᒐᖏᑦ ᓂᕆᕕᒃᔪᐊᖃᑦᑕᖅᐸᑕ ᐅᓪᓛᑯᑦ. 
17ᑐᓱᓐᓇᖅᐳᑎᓪᓕ ᓄᓇ ᐊᖓᔪᖅᑳᖅᔪᐊᓯ ᐊᖓᔪᖅᑳᓂᑦ ᕿᑐᕐᖓᕆᔭᐅᒃᐸᑦ, ᐊᖓᔪᖅᑳᖅᔪᐊᓪᓗ ᕿᑐᕐᖕᒐᖏᑦ ᓂᕆᕕᒃᔪᐊᖅᐸᑕ ᓇᓪᓕᐅᓐᓂᕐᖕᓂ, ᑎᒥᐅᑉ ᓄᑭᖃᕈᑎᒃᓴᖓᓄᑦ ᐊᖓᔮᕈᒪᓂᕐᖕᒨᖏᑦᑐᖅ.
18ᐃᕿᐊᓱᖕᓂᕐᖕᒧᑦ ᐃᒡᓗ ᓯᖁᒥᓕᖅᐳᖅ, ᐊᒡᒊᓪᓗ ᓱᓕᕆᖏᓐᓂᖏᓐᓄᑦ ᐃᒡᓗ ᑯᑐᓕᖅᐳᖅ.
19ᓂᕆᕕᒃᔪᐊᕐᖕᓂᖅ ᐃᒡᓚᕐᖕᓂᕐᖕᒥᒃ+ ᓄᐃᑎᑦᓯᕗᖅ, ᕔᓂᓗ ᖁᕕᐊᓱᒃᑎᑦᓯᓪᓗᓂ; ᑮᓇᐅᔭᖅᓕ ᑕᒤᓐᓂᒃ ᓄᐃᑎᑦᓯᕗᖅ.
20ᐊᖓᔪᖅᑳᖅᔪᐊᖅ ᓇᕐᕈᓇᖅᑎᑦᑍᓕᒍᑦ, ᐃᓱᒪᑐᐃᓐᓇᑯᓪᓘᓐᓃᑦ; ᐊᔪᖅᓴᖏᑦᑐᖅᓗ ᓇᕈᓇᖅᑎᑦᑍᓕᒍᒃ, ᐃᒡᓗᕈᓯᕐᖕᓂᓘᓐᓃᑦ ᓯᓂᒡᕕᖕᓂ; ᑎᖕᒥᐊᑦ ᖃᖓᑕᔪᑦ ᐅᖃᐅᓯᖅᑎᑦ ᑐᓴᖅᑕᐅᑎᑦᓱᓐᓇᕐᖕᒪᒋᑦ, ᑎᖕᒥᐊᓪᓗ ᖃᖓᑕᔪᑦ ᐅᖃᐅᓯᖅᑎᑦ ᐅᖃᐅᓯᕆᔪᓐᓇᕐᖕᒪᒋᑦ.
