1ᑍᑦᓱᒪᓂ ᕉᒪᒥᐅᑦ ᑮᓇᐅᔧᖅᑎᑦᓯᔨᖁᑎᖏᑦ ᐱᐅᖏᑦᑐᓕᓂᖏᓐᓄᓪᓗ ᓇᕐᕈᒋᔭᐅᔪᑦ ᔩᓱᓯᒧᐊᖅᐳᑦ ᑐᓵᔪᒪᓪᓗᑎᒃ. 
2ᐹᕋᓰᓪᓗ ᐱᖁᔭᓂᒡᓗ ᐃᓕᓮᔩᑦ ᐅᖃᕐᖕᓂᖅᓘᑎᓕᖅᐳᑦ ᐅᖃᖅᓗᑎᒃ, “ᐆᒪ ᐱᐅᖏᑦᑐᓕᔪᑦ ᐃᓚᓕᐅᖅᐰᑦ ᓂᕆᖃᑎᒋᓪᓗᒋᓪᓗ.” 
3ᔩᓱᓯᐅᓪᓕ ᐊᑦᔨᐅᔪᒥᒃ ᐆᒥᖓ ᐅᖃᐅᑎᓕᖅᐰᑦ:
4“ᓇᓕᖅᓯ ᓰᐱᖁᑎᖃᕈᓂ 100-ᓂᒃ, ᐃᓚᖓᑦ ᐊᑕᐅᓯᖅ ᐊᓯᐅᔨᒍᓂᐅᒃ, ᑖᒃᑯᐊ 99-ᑦ ᐃᓄᖃᖏᑦᑐᒧᑦ ᕿᒪᒃᑲᔭᓐᖏᓔᑦ, ᑍᓐᓇᓗ ᐊᑕᐅᓯᖅ ᕿᓂᕆᐊᕋᔭᓐᖏᓚᐅᒃ? ᕿᓃᓐᓇᕋᔭᓐᖏᓚᐅᒃ ᓇᓂᖅᑳᕐᖕᓇᒍ? 
5ᓇᓂᒍᓂᐅᒡᓗ, ᖁᕕᐊᓱᒡᓗᓂ ᐃᖅᓱᓕᕋᔭᖅᐹ. 
6ᐊᖏᕐᕋᕈᓂᓗ, ᐃᓚᓐᓈᕆᔭᓂ ᐃᓅᖃᑎᓂᓗ ᕾᖁᒐᔭᖅᐰᑦ, ᐅᖃᐅᑎᓗᒋᑦ, ‘ᖁᕕᐊᓱᖃᑎᒋᓯᓐᖓ ᓰᐱᖁᑎᒐ ᐊᓯᐅᓯᒪᓚᐅᖅᑐᖅ ᓇᓂᒐᒃᑯ.’ 
7ᑍᒫᒃᑕᐅᖅ ᐅᖃᐅᑎᕙᑦᓯ, ᐊᖏᓂᖅᓴᒥᒃ ᕿᓚᖕᒥ ᖁᕕᐊᓲᑎᒋᔭᐅᓂᐊᖅᐳᖅ ᐊᔪᖅᑐᓕᔪᖅ ᐊᑕᐅᓯᖅ ᓵᒋᐊᖅᐸᑦ ᐊᒡᓛᑦ ᑍᒃᑯᓇᓐᖓᑦ 99-ᓂᑦ ᐃᓱᐊᖅᑐᓂᑦ ᓵᒋᐊᕆᐊᖃᖏᑦᑐᓂᑦ ᖁᕕᐊᓲᑕᐅᓂᖅᓴᐅᕗᖅ.”
8“ᐅᕝᕙᓗ ᐊᕐᖕᓇᖅ, 10-ᓂᒃ ᑮᓇᐅᔭᖁᑎᖃᖅᑐᖅ, ᐊᑕᐅᓯᕐᖕᒥᒃ ᐊᓯᐅᔨᒍᓂ, ᓇᓂᕈᐊᒥᒃ ᐃᑭᑦᓯᒐᔭᓐᖏᓛᖅ, ᐃᒡᓗᓗ ᓴᓂᖅᓗᒍ ᕿᓂᑦᓯᐊᕋᔭᓐᖏᓚᐅᒃ ᓇᓂᖅᑳᕐᖕᓇᒍ? 
9ᓇᓂᒍᓂᐅᒡᓗ, ᐃᓚᓐᓈᕆᔭᓂ ᐃᓅᖃᑎᓂᓗ ᕾᖁᓂᐊᖅᐰᑦ ᐅᖃᐅᑎᓗᒋᑦ, ‘ᖁᕕᐊᓱᖃᑎᒋᓯᓐᖓ, ᑮᓇᐅᔭᕋ ᐊᓯᐅᔨᓯᒪᓚᐅᖅᑕᕋ ᓇᓂᒐᒃᑯ.’ 
10ᑍᒫᒃᑕᐅᖅ ᐅᖃᐅᑎᕙᑦᓯ, ᒎᑎᐅᑉ ᐂᖏᓖᖁᑎᖏᑦ ᐊᖏᔪᒥᒃ ᖁᕕᐊᓱᒃᑎᑕᐅᕗᑦ ᐊᔪᖅᑐᓕᔪᖅ ᐊᑕᐅᓯᖅ ᓵᒋᐊᖅᐸᑦ.”
11ᔩᓱᓯᓗ ᐅᖃᖅᐳᖅ, “ᐊᖑᑎᑕᖃᓚᐅᖅᐳᖅ ᒪᕐᕉᖕᓂᒃ ᐃᕐᖕᓂᖃᖅᑐᒥᒃ. 
12ᓄᑲᖅᓯᐅᑉ ᐊᑖᑕᓂ ᐅᖃᐅᑎᕚ, ‘ᐊᑖᑖᒃ, ᐱᖁᑎᑎᑦ ᐃᓅᔪᓐᓃᕈᕕᑦ ᐱᒃᓴᕆᔭᒃᑲ ᒫᓐᓇ ᕾᓕᒃᑭᑦ.’ ᐊᑖᑕᖓᑕᓗ ᐱᖁᑎᓂ ᐊᕕᒃᐰᑦ ᑐᓂᓪᓗᒋᓪᓗ ᐊᑐᓂᑦ ᐃᕐᖕᓂᕐᖕᒥᓄᑦ. 
13ᐅᓪᓗᓪᓗ ᐅᓄᖏᑦᑐᑦ ᑭᖑᕐᖓᒍᑦ, ᐃᕐᖕᓂᖓᑕ ᓄᑲᖅᓯᐅᑉ ᐱᖁᑎᓕᒫᓂ ᑲᑎᓪᓗᒋᑦ ᓄᓇᒧᑦ ᐅᖓᓯᒃᑐᒧᑦ ᐊᐅᓪᓚᖅᐳᖅ, ᑍᑲᓂᓗ ᐱᖁᑎᓕᒫᓂ ᓄᖑᑉᐰᑦ ᐃᓱᒪᖅᓱᕐᖕᓂᕐᖕᒧᑦ. 
14ᐱᖁᑎᓕᒫᓂᓗ ᓄᖑᓯᒪᓕᖅᑎᓪᓗᓂᒋᑦ, ᓄᓇᒥ ᓇᔪᖅᑕᖓᓂ ᑳᖕᓇᖅᑐᖅᔪᐊᖃᓕᖅᐳᖅ, ᑖᓐᓇᓗ ᐊᔪᖅᓴᓕᓕᖅᐳᖅ. 
15ᓇᔪᖅᑕᒥᓗ ᓄᓇᓖᑦ ᐃᓄᖏᑕ ᐃᓚᖓᓐᓄᑦ ᐃᖅᑲᓁᔭᕆᐊᖅᑐᖅᐳᖅ, ᑖᑦᓱᒪᓗ ᐅᐸᒃᑕᖓᑕ ᑎᓕᕚ ᐱᕈᖅᓰᕕᖁᑎᒥᓄᑦ ᑰᒃᑰᓯᓂᒃ ᑲᒪᔨᐅᖁᓪᓗᒍ. 
16ᑰᒃᑰᓯᓪᓗ ᓂᕿᖏᓐᓂᒃ ᓂᕆᔪᒪᒐᓗᐊᖅᐳᖅ; ᓂᕆᓂᐊᖅᑕᒥᓂᒃ ᑐᓂᓯᕕᐅᕙᖏᓐᓇᒥ. 
17ᑍᒪᓕ ᐃᖅᑬᓕᕋᒥ ᐃᓱᒪᓕᖅᐳᖅ, ᐊᑖᑕᒪ ᐃᖅᑲᓁᔭᖅᑎᖁᑎᖏᑦ ᓂᕿᒃᓴᒥᒃ ᐊᒥᒐᖅᓯᖏᑦᓯᐊᖅᐳᑦ, ᐅᕙᖓᓕ ᒫᓂ ᐱᖅᓕᓕᖅᐳᖓ! 
18ᐅᑎᕐᖕᓂᐊᓕᖅᐳᖓ ᐊᑖᑕᓐᓄᑦ, ᐅᖃᐅᑎᓗᒍᓗ, ‘ᐊᑖᑖᒃ ᐊᔪᖅᑐᓕᓚᐅᖅᐳᖓ ᒎᑎᒧᑦ ᕿᓚᖕᒦᑦᑐᒧᑦ ᐃᓕᖕᓄᓪᓗ; 
19ᐃᕐᖕᓂᕐᖕᓂᒡᓗ ᑍᔭᐅᔪᒃᓴᐅᔪᓐᓃᕋᒪ; ᐃᖅᑲᓁᔭᖅᑎᖁᑎᒃᑐᑦ ᑍᒫᒃ ᐱᓚᐅᓐᖓ.’ 
20ᐊᐅᓪᓚᕋᒥᓗ ᐊᑖᑕᒥᓄᑦ ᐅᑎᓕᖅᐳᖅ.
21ᐃᕐᖕᓂᖓᑕᓗ ᐅᖃᐅᑎᕚ, ‘ᐊᑖᑖᒃ ᐊᔪᖅᑐᓕᓚᐅᖅᐳᖓ ᒎᑎᒧᑦ ᕿᓚᖕᒦᑦᑐᒧᑦ ᐃᓕᖕᓄᓪᓗ; ᐃᕐᖕᓂᕐᖕᓂᒡᓗ ᑍᔭᐅᔪᒃᓴᐅᔪᓐᓃᖅᐳᖓ.’ 
22ᐊᑖᑕᖓᑕᓕ ᐱᔨᓂ ᐅᖃᐅᑎᕔᑦ, ‘ᑐᐊᕕᖅᓗᓯ ᐊᓐᓄᕌᓂᒃ ᐱᐅᓂᖅᐹᓂᒃ ᕾᑦᓯᓕᕆᑦᓯ, ᐊᓐᓄᕌᖅᓗᒍᓗ; ᓇᒡᒍᐊᕐᖕᒥᒃᑕᐅᓕᖅᓕ,+ ᐃᑎᒐᐅᔭᖅᓗᒍᓗ; 
23ᐃᒻᒧᒃᓯᐅᒐᐅᓪᓗ ᓄᕐᕋᖓ ᖁᐃᒃᓯᑦᓯᐊᖑᔪᖅ ᑐᖁᓕᖅᓯᐅᒃ, ᓂᕆᕕᒡᔪᐊᖅᓗᑕ ᖁᕕᐊᓱᖃᑎᒌᓕᖅᑕ; 
24ᐅᓇ ᐃᕐᖕᓂᕋ ᑐᖁᖓᓚᐅᖅᑐᖅ ᐆᒻᒪᕐᖕᒥᖕᒪᑦ; ᐊᓯᐅᓯᒪᓚᐅᖅᑐᖅ ᓇᓂᔭᐅᖕᒪᑦ.’ ᑕᕝᕙ ᖁᕕᐊᓱᖃᑎᒌᓕᖅᐳᑦ.
25ᐃᕐᖕᓂᖓᓕ ᐊᖓᔪᒃᓯᖅ ᐱᕈᖅᓰᕕᖕᒦᓚᐅᖅᐳᖅ; ᐊᖏᕐᕋᓕᕋᒥᓗ ᐃᒡᓗᒧᑦ ᖃᒡᓕᓪᓗᓂ, ᑐᓵᓕᖅᐳᖅ ᓂᑦᔭᐅᓯᔭᖅᑐᓂᒃ ᑖᓂᓯᖅᑐᓂᒡᓗ. 
26ᐱᔩᓪᓗ ᐃᓚᖓᓐᓂᒃ ᕾᖁᔨᕗᖅ ᐊᐱᕆᓪᓗᒍᓗ ᓱᔪᖃᕐᖕᒪᖔᑦ. 
27ᐱᔨᐅᓪᓗ ᑭᐅᕚ, ‘ᓄᑬᑦ ᑎᑭᒻᒪᑦ, ᐊᑖᑕᕕᓪᓗ ᐃᒻᒧᒃᓯᐅᒐᐅᑉ ᓄᕐᕋᖓ ᖁᐃᒃᓯᑦᓯᐊᖑᔪᖅ ᑐᖁᑦᑕᐅᖁᖅᑲᐅᕚ, ᓄᑬᑦ ᖃᓄᐃᒐᓂ ᐅᑎᑦᓯᐊᕐᖕᒥᖕᒪᑦ.’ 
28ᐊᖓᔪᒃᓕᖅᓕ ᓂᓐᖓᒃᐳᖅ ᐃᒡᓗᒧᓪᓗ ᐃᑎᕈᒪᔪᓐᓃᖅᓗᓂ. ᐊᑖᑕᖓᓗ ᐊᓂᒐᒥ ᐃᑎᖁᓕᖅᐹ, 
29ᑖᑦᓱᒪᓕ ᐊᑖᑕᓂ ᑭᐅᕚ, ‘ᑕᑯᒋᑦ, ᐊᕐᕌᒍᓂᒃ ᐅᓄᖅᑐᓂᒃ ᐱᔨᑦᓯᓕᖅᐸᒋᑦ, ᖃᓄᑐᐃᓐᓇᖅᓗ ᑐᓵᓐᖏᓴᓚᐅᖅᓯᒪᓇᖓ ᐱᖁᔨᑎᓪᓗᑎᑦ; ᑭᓯᐊᓂ ᑐᓂᓯᓚᐅᖅᓯᒪᖏᑦᑐᑎᑦ ᒎᑦᓯᐅᑉ ᓄᕐᕋᖓᓂᒃ+ ᐃᓚᓐᓈᕆᔭᒃᑲ ᖁᕕᐊᓱᖃᑎᒋᓗᒋᑦ ᓂᕆᖃᑎᒋᓂᐊᕋᒃᑭᑦ. 
30ᐅᓇᓕ ᐃᕐᖕᓃᑦ ᐅᑎᕐᖕᒪᑦ, ᐱᖁᑎᖕᓂᒃ ᓄᖒᑦᓯᔪᖅ ᐊᕐᖕᓇᓄᑦ ᐊᖑᓐᓂᐊᖅᑎᓄᑦ, ᐃᒻᒧᒃᓯᐅᒐᐅᑉ ᓄᕐᕋᖓᓂᒃ ᖁᐃᒃᓯᑦᓯᐊᖑᓯᒪᔪᒥᒃ ᑐᖁᑕᐅᑎᑦᓯᕗᑎᑦ!’ 
31ᐊᑖᑕᖓᑕᓗ ᑭᐅᕚ, ‘ᐃᕐᖕᓃᒃ, ᐅᕙᓐᓂᒃ ᓇᔫᑏᓐᓇᕋᕕᑦ, ᐱᒋᔭᓕᒫᒃᑲᓗ ᐱᒋᕙᑎᑦ, 
32ᒫᓐᓇᓗ ᐊᑲᐅᓈᑦᓯᐊᕐᖕᒪᑦ ᖁᕕᐊᓱᖃᑎᒌᓕᖅᑕ ᓯᕆᓗᑕᓗ, ᓄᑬᑦ ᑐᖁᖓᓚᐅᖅᑐᖅ, ᐆᒻᒪᕐᖕᒥᖕᒪᑦ; ᐊᓯᐅᓯᒪᓚᐅᖅᑐᖅ ᒫᓐᓇ ᓇᓂᔭᐅᖕᒥᖕᒪᑦ.’”
