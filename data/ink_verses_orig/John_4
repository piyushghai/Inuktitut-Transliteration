1ᔩᓱᓯᓕ ᖃᐅᔨᓕᖅᐳᖅ ᐹᕋᓰᑦ ᑐᓴᐅᒪᓕᕐᖕᒪᑕ ᔩᓱᓯ ᐃᓕᓐᓂᐊᖅᑎᑖᖃᑦᑕᓕᕐᖕᒪᑦ ᐹᑉᑎᑦᓯᖃᑦᑕᓕᕐᖕᒪᓪᓗ ᐅᓄᕐᖕᓂᖅᓴᓂᒃ ᔪᐊᓇᓯᒥᑦ. 
2(ᔩᓱᓯᓕ ᓇᖕᒥᓂᖅ ᐹᑉᑎᑦᓯᓚᐅᖏᑦᑑᒐᓗᐊᖅ, ᐃᓕᓐᓂᐊᖅᑎᖏᓪᓕ ᑭᓯᒥ ᐹᑉᑎᑦᓯᖃᑦᑕᓚᐅᖅᐳᑦ), 
3ᑕᕝᕙ ᔩᓱᓯ ᔫᑎᐊᒥᑦ ᐊᐅᓪᓚᖅᐳᖅ ᒐᓕᓕᐊᒧᓪᓗ ᐅᑎᓕᕆᓪᓗᓂ. 
4ᐊᖅᑯᑖᓂᓕ ᐊᖅᑯᓵᖅᓯᔭᕆᐊᖃᖅᐳᖅ ᓴᒥᐊᕆᐊᒥᒃ.
5ᓄᓇᓕᒡᓄᓪᓗ ᓴᒥᐊᕆᐊᒦᑦᑐᒧᑦ ᓮᑲᕆᒥᒃ ᐊᑎᓕᖕᒧᑦ ᑎᑭᑉᐳᖅ, ᐱᕈᖅᓰᕕᖕᒧᑦ ᔧᑰᑉ ᐃᕐᖕᓂᕐᖕᒥᓄᑦ ᔫᓯᐱᒧᑦ ᑐᓂᓚᐅᖅᑕᖓᑕ ᖃᓂᒋᔭᖓᓃᑦᑐᒧᑦ. 
6ᔧᑰᑉ ᐃᒥᖅᑕᖅᕕᖓ ᑕᕝᕙᓃᑉᐳᖅ, ᔩᓱᓯᓗ ᐱᓱᖕᓂᕐᖕᒥᓄᑦ ᑕᖃᒐᒥ, ᐃᒥᖅᑕᖅᕕᐅᑉ ᓴᓂᐊᓄᑦ ᐃᖏᑉᐳᖅ. ᐅᓪᓗᖅ ᕿᑎᕋᓕᖅᑎᓪᓗᒍ.
7ᓴᒥᐊᕆᐊᒥᐅᑕᖅ ᐊᕐᖕᓇᖅ ᑕᕝᕗᓐᖓᖅᐳᖅ ᐃᒥᖅᑕᖅᓗᓂ. ᔩᓱᓯᐅᑉ ᐅᖃᐅᑎᕚ, “ᐃᒥᖅᑎᓚᐅᓐᖓ.” 
8ᐃᓕᓐᓂᐊᖅᑎᖏᓪᓕ ᓄᓇᓕᖕᓄᑦ ᓂᕿᒃᓴᓂᒃ ᓂᐅᕕᕆᐊᖅᓯᒪᕗᑦ.
9ᐊᕐᖕᓇᐅᑉ ᑭᐅᕚ, “ᔫᑎᐅᒐᕕᑦ, ᓴᒥᐊᕆᐊᕐᖕᒥᐅᑕᐅᒐᒪ ᓱᖕᒪᑦ ᐅᕙᓐᓄᑦ ᐃᒥᖅᑎᑕᐅᔪᒪᕖᑦ?” (ᔫᑎᑦ ᓴᒥᐊᕆᐊᕐᖕᒥᐅᓂᒃ ᐱᖃᑎᖃᑦᓯᐊᕈᓐᓇᖏᒻᒪᑕ.)+
10ᔩᓱᓯᐅᑉ ᑭᐅᕚ, “ᖃᐅᔨᒪᒍᕕᑦ ᒎᑎᐅᑉ ᑐᓂᕐᕈᑖᓂᒃ, ᑭᓇᐅᖕᒪᖔᓪᓗ ᐃᓕᖕᓄᑦ ᐃᒥᖅᑎᑕᐅᔪᒪᔪᖅ, ᑐᓂᓯᕕᐅᔪᒪᒐᔭᖅᐳᑎᑦ ᑖᑦᓱᒧᖓ, ᑖᑦᓱᒪᓗ ᑐᓂᓯᕕᒋᒐᔭᖅᐹᑎᑦ ᐃᒥᕐᖕᒥᒃ ᐃᓅᓯᖃᕐᖕᓇᖅᑐᒥᒃ.”
11ᐊᕐᖕᓇᐅᑉ ᐅᖃᐅᑎᕚ, “ᖃᓪᓗᑎᖃᓐᖏᓚᑎᓪᓘᓐᓃᑦ, ᐃᒥᖅᑕᖅᕕᒃ ᐃᓗᑐᔪᐊᓗᖕᒪᑦ; ᓇᑭᓪᓕ ᐃᒥᕐᖕᒥᒃ ᐃᓅᓯᖃᕐᖕᓇᖅᑐᒥᒃ ᐱᒐᔭᕋᕕᑦ? 
12ᐊᖏᓂᖅᓴᐅᕖᑦ ᓯᕗᓕᑦᑎᓐᓂᑦ ᔧᑯᒥᑦ? ᔧᑰᑉ ᐅᓇ ᐃᒥᖅᑕᖅᕕᒃ ᑐᓂᓚᐅᕐᖕᒪᒍ ᐅᕙᑦᑎᓐᓄᑦ, ᓇᖕᒥᓂᖅᓗ ᕿᑐᕐᖓᖏᓪᓗ ᐆᒪᔪᖁᑎᖏᓪᓗ ᑕᕝᕙᓐᖓᑦ ᐃᒥᖃᑦᑕᓚᐅᖅᐳᑦ.”
13ᔩᓱᓯᐅᑉ ᐅᖃᐅᑎᕚ, “ᓇᓪᓕᐊᑦ ᑕᕝᕙᓐᖓᑦ ᐃᒥᕐᖕᒥᑦ ᐃᒥᖅᑐᖅ ᐃᒥᕈᓕᕐᖕᓂᐊᕆᕗᖅ, 
14ᓇᓪᓕᐊᓪᓕ ᐃᒥᕐᖕᒥᒃ ᑐᓂᔭᓐᓂᒃ ᐃᒥᕐᖕᓂᐊᖅᑐᖅ ᐃᒥᕈᓕᒃᑲᓐᓂᕐᖕᓂᐊᓐᖏᓚᖅ; ᐃᒥᖅ ᑐᓂᓂᐊᖅᑕᕋ ᑖᑦᓱᒧᖓ ᐃᓗᐊᓂᑦ ᑰᓕᕐᖕᓂᐊᖅᐳᖅ ᐃᓅᓯᖃᕐᖕᓇᖅᑐᒥᒃ ᓄᖑᓱᐃᑦᑐᒥᒃ.”
15ᐊᕐᖕᓇᐅᑉ ᐅᖃᐅᑎᕚ, “ᐃᒥᕐᖕᒥᒃ ᑕᒪᑐᒥᖓ ᑐᓂᓯᕕᒋᓐᖓ, ᐃᒥᕈᒃᑲᓐᓂᕐᖕᓂᐊᕈᓐᓃᕋᒪ, ᐃᒥᖅᑕᖅᕕᖕᒧᓪᓗ ᐅᕗᖓ ᐃᒥᖅᑕᕆᐊᖃᖃᑦᑕᕐᖕᓂᐊᕈᓐᓃᕋᒪ.”
16ᔩᓱᓯᐅᑉ ᐅᖃᐅᑎᕚ, “ᐊᖏᕐᕋᓕᕆᑦ ᐅᐃᑦ ᕾᖁᔭᖅᑐᖅᓗᒍ, ᐅᕗᖓ ᐅᑎᕐᖕᓂᐊᕐᖕᒥᒐᕕᑦ.”
17ᐊᕐᖕᓇᐅᑉ ᑭᐅᕚ, “ᐅᐃᖃᓐᖏᓚᖓ.”
18ᐅᐃᓂᖃᑦᑕᖅᓯᒪᒐᕕᑦ ᑕᓪᓕᒤᖅᑐᖅᓗᑎᑦ, ᒫᓐᓇᓗ ᐊᖑᑦ ᓇᔪᖅᑎᒋᔧᑦ ᐅᐃᒋᓪᓚᕆᖏᓐᓇᕕᐅᒃ; ᓱᓕᓪᓗᑎᑦ ᑕᒪᑐᒥᖓ ᐅᖃᖅᐳᑎᑦ.”
19ᐊᕐᖕᓇᐅᑉ ᐅᖃᐅᑎᕚ, “ᖃᐅᔨᕗᖓ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᒋᖕᒪᑎᑦ. 
20ᓯᕗᓕᕕᓂᕗᑦ ᐅᕙᓂ ᖃᖅᑲᒥ ᒎᑎᒧᑦ ᑐᒃᓯᐊᖃᑦᑕᓚᐅᖅᐳᑦ; ᐃᓕᑦᓯᓕ ᔫᑎᐅᔪᓯ ᐅᖃᖅᐳᓯ ᔪᕉᓴᓚᒥ ᑭᓯᐊᓂ ᒎᑎᒧᑦ ᐃᓄᐃᑦ ᑐᒃᓯᐊᕆᐊᖃᕐᖕᒪᑕ.”
21ᔩᓱᓯᐅᑉ ᐅᖃᐅᑎᕚ, “ᐊᕐᖕᓈᖅ ᐅᒃᐱᕆᓐᖓ, ᓇᓪᓕᐅᑎᔪᒫᖅᐳᖅ ᐃᓄᐃᑦ ᑕᕝᕙᓂᑐᐃᓐᓇᖅ ᖃᖅᑲᒥ ᔪᕉᓴᓚᒥᓘᓐᓃᑦ ᐊᑖᑕᒧᑦ ᑐᒃᓯᐊᖃᑦᑕᕈᓐᓃᖅᕕᒃᓴᖓᑦ. 
22ᑐᒃᓯᐊᖅᕕᒋᔭᓯ ᖃᐅᔨᒪᓪᓚᕆᖏᓐᓇᓯᐅᒃ; ᐅᕙᒍᓪᓕ ᖃᐅᔨᒪᕗᒍᑦ ᑐᒃᓯᐊᖅᕕᒋᔭᑦᑎᓐᓂᒃ, ᔫᑎᓂᑦ ᐱᐅᓕᔭᐅᓂᖅ ᐱᖕᒪᑦ. 
23ᓇᓪᓕᐅᑎᔪᒫᖅᐳᖅᓕ, ᒫᓐᓇᓗ ᓇᓪᓕᐅᑎᔭᕇᖅᐳᖅ, ᒎᑎᐅᑉ ᐊᓂᕐᖕᓂᖓᒍᑦ ᓱᓕᑦᓯᐊᖅᑐᒃᑯᓪᓗ ᐃᓄᐃᑦ ᑐᒃᓯᐊᖃᑦᑕᕐᖕᓂᖓᑦ ᐊᑖᑕᒧᑦ, ᑍᒫᒡᓗ ᑐᒃᓯᐊᖅᑐᓂᒃ ᐊᑖᑕ ᕿᓂᖅᐳᖅ. 
24ᒎᑎ ᐊᓂᕐᖕᓂᐅᕗᖅ, ᒎᑎᐅᓪᓗ ᐊᓂᕐᖕᓂᖓᒍᑦ ᓱᓕᑦᓯᐊᖅᑐᒃᑯᓪᓗ ᑭᓯᐊᓂ ᐃᓄᐃᑦ ᑐᒃᓯᐊᖅᕕᒋᔪᓐᓇᖅᐹᑦ.”
25ᑕᕝᕙ ᐊᕐᖕᓇᐅᑉ ᐅᖃᐅᑎᕚ, “ᖃᐅᔨᒪᕗᖓ ᒥᓮᐊ, ᙭ᔅᑑᓯᒥᒃ ᑍᔭᐅᔪᖅ, ᑎᑭᑦᓱᒫᕐᖕᒪᑦ; ᑎᑭᒃᑯᓂᓗ, ᑖᑦᓱᒪ ᑐᑭᓯᑎᑦᓱᒫᖅᐹᑎᒍᑦ ᓱᓇᓕᒫᓂᒃ.”
26ᔩᓱᓯᐅᑉ ᑭᐅᕚ, “ᑖᓐᓇᐅᕗᖓ ᐅᖃᖃᑎᒋᔧᑦ.”
27ᑍᒫᒃ ᓱᓕ ᐅᖃᖅᑎᓪᓗᒍ ᐃᓕᓐᓂᐊᖅᑎᖏᑕ ᑎᑭᑉᐹᑦ. ᑲᒪᒻᒪᕆᒃᐳᓪᓗ ᔩᓱᓯᐅᑉ ᐊᕐᖕᓇᒥᒃ ᐅᖃᖃᑎᖃᕐᖕᓂᖓᓂᒃ, ᓇᓪᓕᐊᓐᓂᒡᓘᓐᓃᑦ ᐊᐱᕆᔪᖃᓐᖏᓚᖅ ᐊᕐᖕᓇᒧᑦ “ᓱᓇᒥᒃ ᐱᔪᒪᕖᑦ?” ᐅᕝᕙᓗ, ᔩᓱᓯᒧᑦ ᐊᐱᕆᔪᖃᓐᖏᓚᖅ, “ᓱᖕᒪᓄᓇ ᐊᕐᖕᓇᖅ ᐅᖃᖃᑎᒋᕕᐅᒃ?”
28ᑕᕝᕙ ᐊᕐᖕᓇᐅᑉ ᐃᒥᖅᑕᐅᑎᓂ ᕿᒪᒃᓗᓂᐅᒃ, ᓄᓇᓕᖕᓄᑦ ᐅᑎᖅᐳᖅ, ᐃᓄᐃᓪᓗ ᑕᕝᕙᓃᑦᑐᑦ ᐅᖃᐅᑎᕔᑦ, 
29“ᕾᓗᓯ ᐊᖑᑦ ᑕᑯᔭᖅᑐᖅᓯᐅᒃ ᐱᓂᐊᓚᐅᖅᓯᒪᔭᓕᒫᓐᓂᒃ ᐅᖃᐅᑦᔨᔨᒋᔭᕋ. ᙭ᔅᑑᓯᐅᖏᒻᒪᖔᑦ.” 
30ᑕᕝᕙ ᐃᓄᐃᑦ ᓄᓇᓕᖕᓂᑦ ᐱᓪᓗᑎᒃ ᔩᓱᓯᒧᐊᖅᐳᑦ.
31ᑎᑭᓚᐅᖅᑎᓐᓇᒋᓪᓕ ᔩᓱᓯ ᐃᓕᓐᓂᐊᖅᑎᖏᑕ ᐅᖃᐅᑎᕚᑦ, “ᐊᔪᕆᖅᑐᐃᔩ, ᓂᕆᑬᓐᓇᕆᑦ.”
32ᔩᓱᓯᐅᓪᓕ ᑭᐅᕔᑦ, “ᓂᕆᔭᒃᓴᖃᖅᐳᖓ ᖃᐅᔨᒪᓐᖏᑕᑦᓯᓐᓂᒃ.”
33ᑕᕝᕙ ᐃᓕᓐᓂᐊᖅᑎᖏᑦ ᐃᒻᒥᖕᓄᑦ ᐅᖃᖃᑦᑕᐅᑎᓕᖅᐳᑦ, “ᐅᓈ ᓂᕆᓂᐊᖅᑕᖓᓂᒃ ᑐᓂᓯᕕᐅᔪᕕᓃᖅ?”
34ᔩᓱᓯᐅᑉ ᐅᖃᐅᑎᕔᑦ, “ᓂᕆᔭᒃᓴᒃᑲ ᑕᕝᕙ ᑎᓕᔨᒪ ᐱᔪᒪᔭᖓᓂᒃ ᓈᓚᒡᓗᖓ, ᐱᓇᓱᐊᖅᑕᐅᖁᓯᒪᔭᖓᓗ ᐱᔭᕇᖅᓗᒍ. 
35ᐅᖃᖅᐸᓐᖏᓚᓰ? ‘ᑕᖅᑮᑦ ᓱᓕ ᓯᑕᒪᐅᕗᑦ, ᑖᒃᑯᐊ ᓈᒃᐸᑕ ᑲᑎᖅᓱᐃᕕᖃᓛᕐᖕᓂᐊᖅᐳᖅ,’ ᐅᖃᐅᑎᕙᑦᓯᓕ, ᐱᕈᖅᓰᕕᒃ ᑕᑯᑦᓯᐊᓚᐅᖅᓯᐅᒃ; ᐱᕈᖅᑐᑦ ᐱᕈᕇᖅᐳᑦ ᖃᑯᖅᓯᓪᓗᑎᒃ ᓇᑲᑎᖅᑕᐅᑐᐃᓐᓇᕆᐊᖃᓕᖅᓗᑎᒃ. 
36ᓇᑲᑎᕆᔪᖅᓕ ᐊᑭᓕᖅᑕᐅᓂᐊᖅᐳᖅ, ᑲᑎᖅᓱᐃᓪᓗᓂᓗ ᐱᕈᖅᑐᓂᒃ ᐃᓅᓯᕐᖕᒧᑦ ᓄᖑᓱᐃᑦᑐᒧᑦ; ᑕᕝᕙ ᑲᓐᖓᖅᓱᐃᔪᖅ ᓇᑲᑎᕆᔪᖅᓗ ᑍᒫᒃ ᖁᕕᐊᓱᖃᑎᒌᖕᓂᐊᖅᐴᒃ. 
37ᐅᖃᐅᓯᐅᕙᒃᑐᖅ ᓱᓕᕗᖅ ᐃᒤᓕᔪᖅ; ‘ᐃᓄᒃ ᑲᓐᖓᖅᓱᐃᕗᖅ, ᐊᓯᐊᓕ ᓇᑲᑎᕆᕗᖅ.’ 
38ᑎᓕᓚᐅᖅᐸᑦᓯ ᐱᕈᖅᓰᕕᖕᒥ ᓇᑲᑎᕆᖁᓪᓗᓯ ᐱᕈᕇᖅᑐᓂᒃ ᐱᓇᓱᐊᓚᐅᓐᖏᑕᑦᓯᓐᓂᑦ; ᐊᓯᓯ ᐊᒃᓱᕈᖅᓗᑎᒃ ᐱᓇᓱᐊᓚᐅᖅᐳᑦ, ᐃᓕᑦᓯᓗ ᐱᓇᓱᐊᖅᓯᒪᔭᖏᓐᓂᒃ ᐱᓇᓱᐊᓕᖅᐳᓯ.”
39ᓴᒥᐊᕆᐊᕐᖕᒥᐅᓪᓕ ᐅᓄᖅᑐᑦ ᓄᓇᓖᑦ ᑕᕝᕙᓂ ᔩᓱᓯᒥᒃ ᐅᒃᐱᕈᓱᒃᐳᑦ ᐊᕐᖕᓇᐅᑉ ᐅᖃᓚᐅᓂᖓ ᐱᓪᓗᒍ, “ᐱᓂᐊᓚᐅᖅᓯᒪᔭᓕᒫᓐᓂᒃ ᐅᖃᐅᑦᔨᔨᒋᔭᕋ.” 
40ᑍᒤᒻᒪᑦ ᑖᒃᑯᐊ ᓴᒥᐊᕆᐊᕐᖕᒥᐅᑦ ᔩᓱᓯᒧᑦ ᑎᑭᐅᑎᒐᒥᒃ, ᐊᔪᐃᓐᓈᕆᓕᖅᐹᑦ ᓯᓂᒃᑕᖅᕕᐅᔪᒪᓪᓗᑎᒃ; ᔩᓱᓯᓗ ᐅᓪᓘᖕᓂᒃ ᒪᕐᕉᖕᓂᒃ ᑕᕝᕙᓂ ᐅᓪᓕᕗᖅ.
41ᐅᓄᕐᖕᓂᖅᓮᓪᓕ ᐅᒃᐱᓕᖅᐳᑦ ᐅᖃᐅᓯᖏᑦ ᐱᑦᔪᑎᒋᓪᓗᒋᑦ. 
42ᐊᕐᖕᓇᒧᓪᓗ ᐅᖃᖅᐳᑦ, “ᒫᓐᓇ ᐅᒃᐱᓕᖅᐳᒍᑦ ᐅᖃᐅᓯᖅᑎᑦ ᐱᑦᔪᑎᒋᑐᐃᓐᓇᕈᓐᓃᖅᐸᕗᑦ, ᐅᕙᒍᓪᓕ ᓇᖕᒥᓂᖅ ᑐᓴᕋᑦᑎᒍ, ᑐᑭᓯᓪᓗᑕᓗ ᐃᓛᒃ ᑖᓐᓇ ᓱᓕᔪᒥᒃ ᐱᐅᓕᔨᐅᖕᒪᑦ ᓯᓚᖅᔪᐊᕐᖕᒥᐅᓄᑦ.”
43ᐅᓪᓘᒃ ᒪᕐᕉᒃ ᐊᓂᒍᕐᖕᒪᑎᒃ ᒐᓕᓕᐊᒧᑦ ᐊᐅᓪᓚᖅᐳᖅ. 
44ᔩᓱᓯ ᓇᖕᒥᓂᖅ ᐅᖃᓚᐅᕐᖕᒪᑦ, “ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ ᓄᓇᑐᖃᕐᖕᒥᓂ ᐅᐱᒋᔭᐅᖏᒻᒪᑦ.” 
45ᒐᓕᓕᐊᒧᓪᓕ ᑎᑭᒻᒪᑦ, ᒐᓕᓕᐊᒥᐅᑦ ᑐᓐᖓᓱᒃᑎᑉᐹᑦ, ᑕᑯᓚᐅᕋᒥᒃ ᔪᕉᓴᓚᒥ ᓇᓪᓕᐅᓐᓂᖅᓯᐅᖅᑎᓪᓗᒋᑦ ᔩᓱᓯ ᐱᓇᓱᐊᖅᑎᓪᓗᒍ, ᑖᒃᑯᐊᑦᑕᐅᖅ ᑕᕝᕙᓃᓚᐅᕋᒥᒃ.
46ᑭᖑᓂᖓᒍᑦ ᔩᓱᓯ ᑬᓇᒧᑦ ᒐᓕᓕᐊᒦᑦᑐᒧᑦ ᑎᑭᒃᑭᕗᖅ, ᐃᒪᑐᐃᓐᓇᕐᖕᒥᒃ ᕔᓂᓐᖑᖅᑎᑦᓯᕕᒋᓚᐅᖅᑕᒥᓄᑦ. ᑲᐲᕐᓂᐊᒥᓗ ᐊᖓᔪᖅᑳᑉ ᐃᓚᖓᑦᑕ ᐃᕐᖕᓂᖓ ᖃᓂᒪᕗᖅ. 
47ᑖᓐᓇ ᑐᓴᕋᒥ ᔩᓱᓯ ᔫᑎᐊᒥᓐᖔᖅᓗᓂ ᒐᓕᓕᐊᒧᑦ ᑎᑭᒻᒪᑦ, ᐅᐸᒃᐹ ᐊᔪᐃᓐᓇᖅᓗᓂᓗ ᑲᐲᕐᓂᐊᒧᐊᖁᕚ ᐃᕐᖕᓂᖓᓂᒃ ᐋᖅᑭᒃᓯᖁᓪᓗᒍ, ᑐᖁᑐᐃᓐᓇᕆᐊᖃᖅᓗᓂ ᖃᓂᒪᖕᒪᑦ. 
48ᔩᓱᓯᐅᓪᓕ ᐅᖃᐅᑎᕚ, “ᓇᓗᓁᒃᑯᑕᕐᖕᓂᒃ ᑲᒪᓇᖅᑐᓂᒡᓗ ᑕᑯᖏᒃᑯᑦᓯ ᐅᒃᐱᕈᒪᓐᖏᓚᓯ.”
49ᐊᖓᔪᖅᑳᑉ ᐅᖃᐅᑎᕚ, “ᐅᕙᑦᑎᓐᓄᐊᓚᐅᖅᓗᒃ ᕿᑐᕐᖓᕋ ᑐᖁᖏᓐᓂᖓᓂ.”
50ᔩᓱᓯᐅᑉ ᐅᖃᐅᑎᕚ, “ᐊᖏᕐᕋᓕᕆᑦ; ᐃᕐᖕᓃᑦ ᐃᓅᓂᐊᖅᐳᖅ.”
51ᐊᖏᕋᐅᓕᖅᑎᓪᓗᒍᓕ ᐱᔨᖏᑕ ᐹᖅᐹᑦ ᐅᖃᐅᑎᓪᓗᒍᓗ, “ᐃᕐᖕᓃᑦ ᖃᓄᐃᑦᓱᓐᓃᖅᐳᖅ.”
52ᑕᕝᕙ ᐊᐱᕆᕔᑦ ᖃᑦᓯᓐᖑᖅᑎᓪᓗᒍ ᐃᕐᖕᓂᖓ ᐱᐅᓯᕙᓪᓕᐊᓯᓚᐅᕐᖕᒪᖔᑦ, ᑖᒃᑯᐊ ᑭᐅᕗᑦ, “ᐃᑉᐸᒃᓴᖅ 1-ᒧᐊᖅᑎᓪᓗᒍ ᖃᓂᒻᒪᓯᐅᑉ ᐆᑎᕐᖕᓇᖅᑑᑉ ᕿᒪᓚᐅᖅᐹ.” 
53ᐊᑖᑕᖓᑕ ᖃᐅᔨᕚ ᑕᕝᕙᓂ ᐃᑲᕐᕋᒥ ᔩᓱᓯᐅᑉ ᐅᖃᐅᑎᓚᐅᕐᖕᒪᒍ, “ᐃᕐᖕᓃᑦ ᐃᓅᓂᐊᖅᐳᖅ”; ᐃᒻᒥᓂᒡᓗ ᐃᒡᓗᒥᐅᖃᑎᓕᒫᖏᓪᓗ ᐅᒃᐱᓕᖅᐳᑦ.
54ᑕᒪᓐᓇ ᑕᕝᕙ ᔩᓱᓯᐅᑉ ᓇᓗᓁᒃᑯᑕᖓᑕ ᐂᑉᐸᖓ ᔫᑎᐊᒥᓐᖔᖅᓗᓂ ᒐᓕᓕᐊᒧᐊᖅᓯᒪᓂᖓᑕ ᑭᖑᓂᖓᓂ.
