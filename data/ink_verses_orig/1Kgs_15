1ᐊᖓᔪᖅᑳᖅᔪᐊᖅ ᔨᕈᐳᐊᒻ ᓂᐹᑦ ᐃᕐᖕᓂᖓ ᐊᐅᓚᑦᓯᓕᖅᑎᓪᓗᒍ ᐊᕐᕌᒍᓂᒃ 18-ᓂᒃ, ᐊᐰᔭᒻ ᐊᖓᔪᖅᑳᖅᔪᐊᕈᖅᐳᖅ ᔫᑕᒥ. 
2ᐊᕐᕌᒍᓂᒡᓗ ᐱᖓᓱᓂᒃ ᐊᐅᓚᑦᓯᓚᐅᖅᐳᖅ ᔪᕉᓴᓚᒥ. ᐊᓈᓇᖓ ᐊᑎᖃᖅᐳᖅ ᒫᑲᒥᒃ ᐋᐱᓴᓗᒥᐅᑉ ᐸᓂᖓ. 
3ᐊᐰᔭ ᐊᑖᑕᖓᑕ ᐊᔪᖅᑐᓕᓂᕆᓚᐅᖅᑕᖓᓂᒃ ᒪᓕᓚᐅᕆᕗᖅ, ᐊᑕᓂᕐᖕᒧᑦ ᒎᑎᒥᓄᑦ ᒪᓕᑦᓯᐊᕋᓂ, ᓯᕗᓪᓕᕐᖕᒥᒃ ᐊᑖᑕᑦᓯᐊᓕᖅᑭᐅᑎᖓᑕ+ ᑍᕕᑎᐅᑉ ᒪᓕᑦᓯᐊᓚᐅᕐᖕᓂᖓᑐᑦ. 
4ᑍᒤᒃᑲᓗᐊᖅᑎᓪᓗᒍ ᐊᑕᓂᐅᑉ ᒎᑎᐅᑉ ᑭᖑᕚᖅᑖᖅᑎᓚᐅᖅᐹ ᐃᕐᖕᓂᖅᑖᖅᑎᓪᓗᒍᓗ ᑍᕕᑎ ᐱᑦᔪᑎᒋᓪᓗᒍ, ᐃᕐᖕᓂᖓᓗ ᐃᓇᖐᑎᓚᐅᖅᐹ ᑖᑦᓱᒪ ᑭᖑᓂᖓᓂ, ᔪᕉᓴᓚᒻ ᐊᖓᔪᖅᑳᖅᔪᐊᖃᖅᕕᐅᖁᓪᓗᒍ. 
5ᑍᕕᑎ ᐊᑕᓂᐅᑉ ᓈᒻᒪᒋᔭᖓᓂᒃ ᐃᓅᓚᐅᕐᖕᓂᖓᓄᑦ, ᕿᒤᓚᐅᕋᓂᓗ ᐊᑕᓂᐅᑉ ᐱᖁᔭᖏᓐᓂᒃ ᑕᒤᓐᓂᒃ ᐃᓅᓯᓕᒫᒥᓂ, ᑭᓯᐊᓂ ᐃᓱᐊᖏᑦᔪᑎᑐᐊᖃᓚᐅᖅᐳᖅ ᔪᕅᐊᒥᒃ ᕼᐃᑍᑎᒥᐅᑕᕐᖕᒥᒃ. 
6ᕆᕼᐅᐳᐊᒻᑯᒡᓕ ᔨᕈᐳᐊᒃᑯᒃ ᐅᓇᑕᖃᑦᑕᓚᐅᖅᐴᒃ ᐊᐰᔭᐅᑉ ᐃᓅᓯᓕᒫᖓᓂ. 
7ᐊᐰᔭᐅᑉ ᐱᓇᓱᐊᖅᑕᕕᓂᖏᑦ ᐱᓂᐊᕐᖕᓂᕆᓚᐅᖅᑕᖏᓪᓗ, ᑎᑎᕋᖅᑕᐅᓯᒪᕗᑦ ᔫᑕᐅᑉ ᐊᖓᔪᖅᑳᖅᔪᐊᖏᑕ ᐅᓂᒃᑲᐅᓯᐅᓂᖏᓐᓂ, ᐊᐰᔭᒻ ᐅᓇᑕᖃᑎᖃᖃᑦᑕᓚᐅᕐᖕᒪᑦ ᔨᕈᐳᐊᒻᒥᒃ.
8ᐊᐰᔭᒻ ᑐᖁᖕᒪᑦ ᐃᓗᕕᖅᑕᐅᓚᐅᖅᐳᖅ ᑍᕕᑎᐅᑉ ᐃᒡᓗᒐᓴᖏᓐᓂ. ᐋᓴᓗ ᐊᐰᔭᐅᑉ ᐃᕐᖕᓂᖓ ᐃᓇᖏᐅᑎᕗᖅ ᐊᖓᔪᖅᑳᖅᔪᐊᖑᓕᖅᓗᓂ.
9ᔨᕈᐳᐊᒻ ᐊᖓᔪᖅᑳᖅᔪᐊᖑᓕᖅᑎᓪᓗᒍ ᐄᓴᕅᓕᒥᐅᓄᑦ ᐊᕐᕌᒍᓂᒃ 20-ᓂᒃ, ᐋᓴ ᐊᖓᔪᖅᑳᖅᔪᐊᓐᖑᓚᐅᖅᐳᖅ ᔫᑕᒧᑦ. 
10ᐊᖓᔪᖅᑳᖅᔪᐊᖑᓚᐅᖅᐳᖅᓗ ᐊᕐᕌᒍᓂᒃ 41-ᓂᒃ ᔪᕉᓴᓚᒥ. ᐊᓈᓇᖃᓚᐅᖅᐳᖅ ᒫᑲᒥᒃ ᐋᐱᓴᓗᒥᐅᑉ ᐸᓂᖓᓂᒃ. 
11ᐋᓴ ᐃᓱᐊᖅᑐᒥᒃ ᐃᓅᓚᐅᖅᐳᖅ ᐊᑕᓂᐅᑉ ᓵᖓᓂ, ᓯᕗᓕᕐᖕᒥᑐᑦ ᑍᕕᑎᑐᑦ. 
12ᐊᖑᑎᓪᓗ ᐊᑐᖅᑐᐊᒊᑦ ᓄᓇᒥᓂ ᑐᒃᓯᐊᖅᕕᐅᕙᒃᑐᓂ ᓄᖅᑲᖅᑎᓚᐅᖅᐰᑦ, ᒎᑎᓐᖑᐊᓪᓗ ᐲᔭᖅᓗᒋᑦ ᓯᕗᓕᖏᑕ ᓴᓇᓚᐅᖅᑕᖏᑦ. 
13ᒫᑲᓗ ᐊᓈᓇᓂ ᓄᖅᑲᖅᑎᓚᐅᖅᐹ ᑯᐃᓐᖑᓂᖓᓂᑦ, ᓇᕐᕈᓇᖅᑐᒥᒃ ᐃᓄᓐᖑᐊᓕᐅᖅᓯᒪᓂᖓᓄᑦ ᐋᓯᕆᒥᒃ ᒎᑎᓐᖑᐊᒥᒃ; ᐂᓴᐅᓪᓗ ᓯᖁᒥᓚᐅᖅᐹ ᐃᓄᓐᖑᐊᖁᑎᖓ ᐃᑯᐊᓪᓚᒡᓗᒍᓗ ᑰᑉ ᑭᑐᕌᓂᐅᑉ ᓇᖅᓴᖓᓂ. 
14ᑭᓯᐊᓂᓕ ᒎᑎᓐᖑᐊᓄᑦ ᑐᒃᓯᐊᖅᕖᑦ ᑐᒃᓯᐊᖅᕕᐅᖃᑦᑕᕐᖕᓂᖅᐹᑦ ᐲᔭᓚᐅᓐᖏᓔᑦ. ᑍᒤᒃᑲᓗᐊᖅᑎᓪᓗᒍᓕ ᐋᓴ ᐊᑕᓂᕐᖕᒧᑦ ᑲᔪᓯᑦᓯᐊᖅᑐᒥᒃ ᐃᓅᓯᖃᓚᐅᖅᐳᖅ ᐃᓅᓯᓕᒫᒥᓂ. 
15ᐊᑕᓂᐅᑉ ᑐᒃᓯᐊᖅᕕᖓᓄᐊᖅᓯᓚᐅᖅᐳᖅ ᓯᕗᓕᖏᑕ+ ᒎᑎᒧᑦ ᑐᓂᕐᕈᑎᒋᓚᐅᖅᑕᖏᓐᓂᒃ, ᐃᒻᒥᓂᒡᓗ ᒎᑎᒧᑦ ᑐᓂᕐᕈᑎᒋᓯᒪᔭᒥᓂᒃ ᓯᐅᓪᕕᕆᓂᒃ ᒎᓗᓂᒡᓗ ᐴᒍᑕᕐᖕᓂᒡᓗ.
16ᐋᓴ ᔫᑕᐅᑉ ᐊᖓᔪᖅᑳᖅᔪᐊᖓ ᐹᓴᓗ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓ ᐅᓇᑍᓐᓇᓚᐅᖅᐴᒃ ᐃᒻᒥᖕᓄᑦ ᐃᓅᓯᓕᒫᒥᖕᓂᒃ. 
17ᐄᓴᕅᓕᒥᐅᑉ ᐊᖓᔪᖅᑳᖅᔪᐊᖓ ᐹᓴ ᐅᓇᑕᕆᐊᖅᐳᖅ ᔫᑕᒧᑦ, ᕌᒪᒥᓗ ᓴᐴᓗᑕᓕᐅᖅᓗᓂ ᔫᑕᐅᑉ ᐊᖅᑯᑎᒃᓴᓕᒫᖏᑦ ᐃᑎᕋᓱᒃᑐᓄᑦ ᐊᓂᓇᓱᒃᑐᓄᓪᓗ ᓄᖅᑲᖅᑎᑦᓱᒪᓪᓗᒋᑦ ᔫᑕᐅᑉ ᐊᖓᔪᖅᑳᖅᔪᐊᖓᓄᐊᕋᓱᒃᑐᑦ ᐋᓴᒧᑦ. 
18ᐋᓴᐅᑉ ᓯᐅᓪᕕᕇᑦ ᒎᓗᐃᓪᓗ ᑎᒍᓪᓗᒋᑦ ᐊᑕᓂᐅᑉ ᐃᒡᓗᖓᓂᑦ ᐊᖓᔪᖅᑳᖅᔪᐊᓪᓗ ᐃᒡᓗᖓᓃᑦᑐᑦ, ᐱᔨᒥᓄᑦ ᑐᓂᕔᑦ; ᐊᖓᔪᖅᑳᖅᔪᐊᓪᓗ ᐂᓴᐅᑉ ᐊᐅᓪᓚᖅᑎᑉᐰᑦ ᓯᕆᐊᑉ ᐊᖓᔪᖅᑳᖅᔪᐊᖓᓄᑦ ᐱᓐ-ᕼᐊᑖᑦᒧᑦ ᑕᐳᕆᒫᓐ ᐃᕐᖕᓂᖓᓄᑦ, ᕼᐃᔨᐊᓐ ᐃᕐᖑᑕᖓᓄᑦ, ᑕᒫᓯᑰᓯᒥ ᓄᓇᖃᖅᑐᒧᑦ, ᐅᖃᐅᑎᓪᓗᒍᓗ, 
19“ᐊᖏᖃᑎᒌᓚᐅᖅᓗᒃ, ᐊᑖᑕᕗᒃ ᐊᖏᖃᑎᒌᒃᓯᒪᓚᐅᕐᖕᒪᑎᒃ: ᑕᑯᒋᑦ, ᑐᓂᕙᒋᑦ ᓯᐅᓪᕕᕆᓂᒃ ᒎᓗᓂᒡᓗ; ᑕᑉᐱᖅᓱᐃᓃᑦ ᐹᓴᒥᒃ ᐄᓴᕅᓕᒥᐅᑉ ᐊᖓᔪᖅᑳᖅᔪᐊᖓᓂᒃ ᓄᖅᑲᖅᑎᓕᕈᒃ, ᐅᓇᑕᖅᑐᒃᓴᖁᑎᖏᑦ ᓄᓇᓐᓂᒃ ᑲᒪᔪᓐᓃᖁᓪᓗᒋᑦ.”
20ᐊᖓᔪᖅᑳᖅᔪᐊᖅ ᐱᓐ-ᕼᐊᑖᑦ ᐊᖏᖅᐳᖅ ᐋᓴᐅᑉ ᐱᔪᒪᔭᖓᓂᒃ, ᐅᓇᑕᖅᑐᒃᓴᖁᑎᓂᓗ ᑎᓕᕔᑦ ᐅᓇᑕᕆᐊᖁᓪᓗᒋᑦ ᐄᓴᕅᓕᒥᐅᑦ ᐃᒡᓗᒐᓴᖏᓐᓄᑦ, ᓵᓚᒋᕔᓪᓗ ᐃᔮᓐ, ᑖᓐ, ᐊᐱᐅᓪ-ᐱᑦ-ᒫᑲ, ᓯᓂᕆᑎᐅᓪᓗ ᑕᓯᖓᑕ ᖃᓂᒋᔭᖓᓃᑦᑐᑦ, ᓇᐸᑕᓕᐅᓪᓗ ᓄᓇᓕᒫᖓ. 
21ᐹᓴᓗ ᑕᒪᑐᒥᖓ ᑐᓴᕋᒥ ᕌᒪᒥᒃ ᓴᐴᓗᑕᓕᐅᕐᖕᓂᕐᖕᒥᓂᒃ ᓄᖅᑲᖅᐳᖅ, ᑎᕐᔭᒧᐊᖅᓗᓂᓗ. 
22ᐊᖓᔪᖅᑳᖅᔪᐊᖅᓗ ᐋᓴ ᑎᑎᕋᖅᓯᒪᔪᓂᒃ ᔫᑕᒥᐅᓕᒫᓄᑦ ᐊᐅᓪᓚᖅᑎᑦᓯᓚᐅᖅᐳᖅ, ᑭᓇᒃᑯᓕᒫᓄᑦ ᑐᕌᖓᔪᓂᒃ, ᐃᑲᔪᕆᐊᖁᓪᓗᒋᑦ ᕌᒪᒧᑦ ᐅᔭᕅᑦ ᐹᓴᒧᑦ ᓴᓇᔭᐅᔪᕕᓃᑦ ᓴᐴᓗᑕᓕᐅᖅᑕᐅᓇᓱᒃᓗᑎᒃ ᐲᔭᖅᑕᐅᖁᓪᓗᒋᑦ, ᑕᒪᒃᑯᓄᖓᓗ ᐅᔭᕋᖕᓄᑦ ᐊᖓᔪᖅᑳᖅᔪᐊᖅ ᐂᓴ ᓴᐴᓗᑕᓕᐅᓚᐅᖅᐳᖅ ᒋᐸᒥᒃ ᒥᔅᐸᒥᒡᓗ, ᐃᒡᓗᒐᓴᖕᓂᒃ ᐱᑦᔭᒥᓂᐅᑉ ᑭᖑᕚᖏᑕ ᓄᓇᖓᓃᑦᑑᖕᓂᒃ.
23ᐋᓴᐅᓪᓕ ᐱᓂᐊᕐᖕᓂᕆᓚᐅᖅᑕᖏᑕ ᐊᓯᖏᑦ, ᓯᕘᕋᓇᓂᓗ ᐱᔪᓐᓇᕐᖕᓂᖓ, ᐱᓇᓱᐊᕐᖕᓂᕕᓂᖏᓪᓗ, ᐃᒡᓗᒐᓮᓪᓗ ᐊᕙᓗᓕᐅᖅᑕᕕᓂᖏᑦ ᑎᑎᕋᖅᑕᐅᓯᒪᕗᑦ ᔫᑕᐅᑉ ᐊᖓᔪᖅᑳᖅᔪᐊᖏᑕ ᐅᓂᒃᑳᖅᑕᐅᓂᖏᓐᓂ, ᑭᓯᐊᓂ ᐃᓄᑐᖃᐅᓕᖅᓗᓂ ᐃᑎᒐᖏᑦ ᐋᓐᓂᐊᖃᓕᓚᐅᖅᐳᑦ. 
24ᐋᓴᓗ ᑐᖁᖕᒪᑦ ᐃᓗᕕᖅᑕᐅᕗᖅ ᐊᖓᔪᖅᑳᖅᔪᐊᑦ ᐃᓗᕕᖅᑕᐅᕕᖓᓐᓄᑦ ᓯᕗᓕᖓᑕ ᑍᕕᑎᐅᑉ ᐃᒡᓗᒐᓴᖏᓐᓂ; ᐃᕐᖕᓂᖓᓗ ᔨᕼᐆᓴᐸᑦ ᐊᖓᔪᖅᑳᖅᔪᐊᓐᖑᖅᐳᖅ ᑖᑦᓱᒧᖓ ᑭᖑᕝᕕᐅᑎᓪᓗᓂ.
25ᓁᑖᑉ ᔨᕈᐳᐊᒻ ᐃᕐᖕᓂᖓ ᐊᖓᔪᖅᑳᖅᔪᐊᓐᖑᖅᐳᖅ ᐄᓴᕅᓕᒥᐅᓄᑦ, ᐋᓴ ᔫᑕᒧᑦ ᐊᖓᔪᖅᑳᖅᔪᐊᖑᓕᖅᑎᓪᓗᒍ ᐊᕐᕌᒍᑉ ᐂᑉᐸᖓᓂ; ᓁᑖᑉᓗ ᐊᖓᔪᖅᑳᖑᓚᐅᖅᐳᖅ ᐊᕐᕌᒎᖕᓂᒃ ᒪᕐᕉᖕᓂᒃ. 
26ᐊᔪᖅᑐᓕᓚᐅᖅᐳᖅ ᐊᑕᓂᐅᑉ ᓵᖓᓂ, ᐃᓅᓯᖃᖅᓗᓂᓗ ᐊᑖᑕᖓᑕ ᐃᓅᓚᐅᕐᖕᓂᖓᑐᑦ, ᐊᔪᖅᑐᓕᓂᕐᖕᒥᓄᓪᓗ ᐄᓴᕅᓕᒥᐅᑦ ᐊᔪᖅᑐᓕᑎᓚᐅᖅᐰᑦ.
27ᐹᓴ ᐊᕼᐂᔭᐅᑉ ᐃᕐᖕᓂᖓ ᐃᓴᑳᕆᐅᑉ ᑭᖑᕚᖓ, ᐊᑭᕋᖅᑐᓕᖅᐳᖅ ᓁᑖᑉᒥᒃ; ᐹᓴᐅᓪᓗ ᑖᓐᓇ ᑐᖁᑉᐹ ᒋᐱᑖᓐᒥ, ᐱᓕᔅᑍᓂᒥᐅᑦ ᓄᓇᖓᓂ; ᓁᑖᑉᑯᑦ ᐄᓴᕅᓕᒥᐅᓕᒫᓪᓗ ᐅᓇᑕᕆᐊᖅᓯᒪᑎᓪᓗᒋᑦ ᒋᐱᑖᓐᒧᑦ. 
28ᐹᓴᐅᓪᓗ ᑐᖁᓚᐅᖅᐹ ᐋᓴ ᐊᖓᔪᖅᑳᖅᔪᐊᖑᓕᖅᑎᓪᓗᒍ ᔫᑕᒥ ᐊᕐᕌᒍᓂᒃ ᐱᖓᓱᓂᒃ, ᐊᖓᔪᖅᑳᖅᔪᐊᓐᖑᓚᐅᖅᐳᖅᓗ ᓁᑖᑉᒥᒃ ᐃᓇᖐᓪᓗᓂ. 
29ᐊᖓᔪᖅᑳᖅᔪᐊᓐᖑᕋᒥᓗ ᑐᖁᕅᓚᐅᖅᐳᖅ ᔨᕈᐳᐊᒻ ᐃᓚᓕᒫᖏᓐᓂᒃ; ᓄᖅᑲᓚᐅᓐᖏᓚᖅ ᑐᖁᕅᓪᓗᓂ ᔨᕈᐳᐊᒻ ᐃᓚᓕᒫᖏᓐᓂᒃ ᐊᓂᖅᑎᕆᔪᓕᒫᑦ ᓄᖑᓚᐅᖏᓐᓂᖏᓐᓂ, ᐊᑕᓂᐅᑉ ᐅᖃᐅᓯᖏᑦ ᒪᓕᒡᓗᒋᑦ ᐅᖃᐅᓯᕆᓚᐅᖅᑕᖏᑦ ᐅᖃᖅᑎᒥᒍᑦ ᐊᕼᐂᔭᒃᑯᑦ ᓮᓗᓁᑎᒥᐅᑕᒃᑯᑦ. 
30ᔨᕈᐳᐊᒻ ᐊᔪᖅᑐᓕᓂᕐᖕᒥᓄᑦ ᐊᔪᖅᑐᓕᑎᑦᓯᓚᐅᖅᐳᖅ ᐄᓴᕅᓕᒥᐅᓂᒃ, ᓂᖓᒃᓮᓂᕐᖕᒥᓄᑦ ᓂᓐᖓᒃᑎᑦᓯᓚᐅᖅᐳᖅ ᐊᑕᓂᕐᖕᒥᒃ ᐄᓴᕅᓕᒥᐅᑦ ᒎᑎᖓᓐᓂᒃ.
31ᓁᑖᑉᓕ ᐱᓂᐊᕐᖕᓂᕆᓚᐅᖅᑕᖏᑕ ᐃᓚᖏᑦ, ᐱᓇᓱᐊᕐᖕᓂᕆᓚᐅᖅᑕᖏᓪᓗ, ᑎᑎᕋᖅᓯᒪᕗᑦ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖏᑕ ᐅᓂᒃᑳᖅᑕᐅᓂᖏᓐᓂ. 
32ᐋᓴ ᔫᑕᐅᑉ ᐊᖓᔪᖅᑳᖅᔪᐊᖓ ᐄᓴᕅᓕᒥᐅᓪᓗ ᐊᖓᔪᖅᑳᖅᔪᐊᖓ ᐹᓴ ᐃᒻᒥᖕᓄᑦ ᐅᓇᑕᖃᑦᑕᐅᑏᓐᓇᓚᐅᖅᐴᒃ ᐃᓅᓯᓕᒫᒥᖕᓂ.
33ᐋᓴ ᐊᕐᕌᒍᑦ ᐱᖓᔪᐊᓐᓂ ᐊᖓᔪᖅᑳᖅᔪᐊᖑᓕᖅᑎᓪᓗᒍ ᔫᑕᒥᐅᓄᑦ, ᐹᓴ ᐊᕼᐂᔭᐅᑉ ᐃᕐᖕᓂᖓ ᐊᖓᔪᖅᑳᖅᔪᐊᓐᖑᓚᐅᖅᐳᖅ ᐄᓴᕅᓕᒥᐅᓕᒫᓄᑦ ᑎᕐᔭᒥ, ᐊᖓᔪᖅᑳᖅᔪᐊᖑᓚᐅᖅᐳᖅᓗ ᐊᕐᕌᒍᓂᒃ 24-ᓂᒃ. 
34ᐊᔪᖅᑐᓕᓚᐅᖅᐳᖅᑕᐅᖅ ᐊᑕᓂᐅᑉ ᓵᖓᓂ, ᐊᑖᑕᒥᑐᑦ ᔨᕈᐳᐊᒻᑐᑦ ᐃᓅᓯᖃᓚᐅᖅᐳᖅ, ᐊᔪᖅᑐᓕᓂᕐᖕᒥᓄᓪᓗ ᐄᓴᕅᓕᒥᐅᑦ ᐊᔪᖅᑐᓕᑎᓚᐅᖅᐰᑦ.
