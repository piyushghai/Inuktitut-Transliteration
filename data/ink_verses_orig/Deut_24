1“ᐊᖑᓪᓕ ᓄᓕᐊᓂᒃᐸᑦ ᑲᑎᑎᑕᐅᖃᑎᒋᓗᒍᓗ, ᑭᖑᓂᖓᒍᓪᓕ ᐊᕐᖕᓇᖅ ᐂᑉᐸᕆᔪᒪᔪᓐᓃᕈᓂᐅᒃ ᖁᕕᐊᒋᔪᓐᓃᖅᓗᒍᓗ ᐊᖑᑦ ᖃᐅᔨᒍᓂ ᓈᒻᒪᖏᑦᑐᒥᒃ ᐱᓯᒪᓂᖓᓂᒃ, ᐊᕕᑦᓯᓪᓚᕆᒍᑎᓂᒃ ᑎᑎᕋᖅᑐᒃᓴᐅᕗᖅ ᐊᕐᖕᓇᒧᓪᓗ ᑐᓂᓗᒋᑦ, ᐃᒡᓗᒥᓂᓪᓗ ᐊᓂᑎᓪᓗᓂᐅᒃ, 
2ᐊᕐᖕᓇᖅᓕ ᐊᓯᐊᓂᒃ ᐊᖑᒻᒥᒃ ᐅᐃᓂᒃᑲᓐᓂᖅᐸᑦ, 
3ᐊᒻᒪ ᑖᑦᓱᒪ ᐊᖑᑎᐅᑉ ᓄᓕᐊᕆᔪᒪᔪᓐᓁᕐᖕᒥᒃᐸᒍ, ᐊᕕᑦᓯᓪᓚᕆᒍᑎᓂᒡᓗ ᑎᑎᕋᕐᖕᒥᓗᓂ, ᐊᕐᖕᓇᒧᓪᓗ ᑐᓂᖕᒥᓗᒋᑦ, ᐃᒡᓗᒥᓂᓪᓗ ᐊᓂᑎᓪᓗᓂᐅᒃ, ᐅᕝᕙᓗ ᑭᖑᓪᓕᕐᖕᒥᒃ ᐅᐃᑖᕆᓚᐅᖅᑕᖓ ᑐᖁᒃᐸᑦ. 
4ᓯᕗᓪᓕᕐᖕᒥᒃ ᐅᐃᒋᓚᐅᖅᑕᖓᑕ ᓄᓕᐊᖅᑖᕆᒃᑲᓐᓂᕆᐊᖃᓐᖏᓛ; ᑖᑦᓱᒪ ᐱᓇᓱᐊᕇᖅᓯᒪᖕᒪᒍ; ᑍᒫᒃ ᐊᑕᓂᕐᖕᒧᑦ ᓇᕐᕈᓇᕐᖕᒪᑦ, ᑕᒪᑐᒧᖓᓗ ᓄᓇ ᐸᓯᔭᒃᓴᕈᖅᑎᑕᒃᓴᕆᓐᖏᓚᓯ ᐊᑕᓂᐅᑉ ᒎᑎᑦᓯ ᑐᓂᔭᖓᓂᒃ ᐃᓕᑦᓯᓐᓄᑦ ᓄᓇᑖᕆᖁᓪᓗᒍ.”
5“ᐊᖑᓪᓕ ᓄᓕᐊᓂᕋᑖᖅᓯᒪᔪᖅ, ᐅᓇᑕᖅᑐᒃᓴᓄᑦ ᐃᓚᓕᐅᑎᔪᒃᓴᐅᓐᖏᓚᖅ ᐅᕝᕙᓗ ᐊᓯᖏᓐᓄᑦ ᐃᓄᖕᓄᑦ ᐱᔨᑦᓯᕐᖕᓂᐅᔪᓄᑦ; ᐱᓇᓱᐊᖅᑎᑕᐅᔪᒃᓴᐅᓐᖏᓚᖅ ᐊᕐᕌᒍᒥᒃ ᐊᑕᐅᓯᕐᖕᒥᒃ, ᐊᖏᕐᕋᖅᓯᒪᔪᓐᓇᖁᓪᓗᒍ ᓄᓕᐊᓂ ᖁᕕᐊᓱᖃᑎᒋᓗᒍ.
6ᐊᖑᒻᒥᒡᓕ ᑎᒍᓯᔪᖃᖅᑐᒃᓴᐅᓐᖏᓚᖅ ᓯᖃᓪᓕᓯᕕᐅᑉ ᐅᔭᕌᓗᖓᓂᒃ ᖄᖓᓃᑦᑐᒥᒡᓘᓐᓃᑦ ᓱᓕᑦᔪᑎᒋᓇᓱᐊᖅᓗᒍ; ᐃᓅᓯᐅᑉ ᐊᑦᔨᖓᓂᒃ ᓱᓕᑦᔪᑎᖃᕋᓱᐊᕋᔭᕐᖕᒪᑦ.
7ᓇᓪᓕᐊᑦ ᐄᓴᕅᓕᒥᐅᖑᖃᑎᒥᓂᒃ ᐃᔨᕋᖅᑐᖅᓗᓂ ᑎᒍᓯᒃᐸᑦ ᑖᓐᓇᓗ ᓯᐊᓛᖅᑖᕆᓗᓂᐅᒃ ᐅᕝᕙᓗ ᓯᐊᓛᖅᑕᕆᔭᐅᖁᓪᓗᒍ ᓂᐅᕐᕈᑎᒋᒃᐸᒍ ᑖᓐᓇ ᑍᒤᓕᐅᖅᑐᖅ ᑐᖁᑕᐅᔪᒃᓴᐅᕗᖅ; ᑕᕝᕙ ᑍᒤᓕᐅᖅᓗᓯ ᑕᒪᓐᓇ ᐊᔪᖅᑐᓕᓂᖅ ᓄᖅᑲᖅᑎᒃᑲᔭᖅᐸᓯ.
8ᐃᒃᐱᒍᓱᑦᓯᐊᖅᑐᒃᓴᐅᕗᓯ ᐋᓐᓂᐊᖅᑖᕋᔭᕈᑦᓯ ᐸᖅᑎᕐᖕᓂᕐᖕᒥᒃ, ᐊᑐᑦᓯᐊᕆᐊᖃᕋᔭᖅᐳᓯ ᓕᕔᑎᒃᑯᑦ ᑐᓂᕐᕈᓯᖅᑎᑦᓯᔩᑦ ᐱᖁᔨᑦᔪᑎᖏᓐᓂᒃ ᑕᒤᓐᓂᒃ ᐃᓕᑦᓯᓐᓄᑦ; ᐱᖁᔨᑦᔪᑎᒋᓯᒪᔭᓐᓂᒃ ᑖᒃᑯᓄᖓ, ᐃᓘᓐᓇᖏᓐᓂᒃ ᒪᓕᒃᑐᒃᓴᐅᕗᓯ. 
9ᐃᖅᑲᐅᒪᓯᐅᒃ ᐊᑕᓂᐅᑉ ᒎᑎᑦᓯ ᖃᓄᐃᓕᑎᑦᓯᓂᕆᓚᐅᖅᑕᖓ ᒥᕆᐊᒻᒥᒃ ᐊᖅᑯᑎᑦᓯᓐᓂ ᐃᑦᔨᑉᑎᒥᑦ ᐊᐅᓪᓚᓯᒪᓕᖅᑎᓪᓗᓯ.
10ᐃᓅᖃᑎᑦᓯᓐᓂᒡᓕ ᐊᑐᖅᑎᑦᓯᒍᑦᓯ ᓱᓇᑐᐃᓐᓇᕐᖕᒥᒃ, ᐃᒡᓗᖓᓄᑦ ᐃᑎᖅᑐᒃᓴᐅᓐᖏᓚᓯ ᐊᑭᓖᓕᖅᐸᑦ ᐅᑎᖅᑐᒃᓴᒥᒃ ᐱᔭᖅᑐᖅᓗᓯ ᓱᓕᑦᔪᑎᖓᓄᑦ; 
11ᐃᒡᓗᖓᑕᓕ ᓯᓛᑖᓂ ᐅᑕᖅᑭᔪᒃᓴᐅᕗᓯ ᓱᓇᑐᐃᓐᓇᕐᖕᒥᒃ ᐃᓱᒪᖅᓱᖅᓗᓂ ᑐᓂᓯᔪᒃᓴᐅᕗᖅ ᐃᓕᖕᓄᑦ. 
12ᐊᖑᓪᓕ ᐊᔪᖅᓴᖅᐸᑦ, ᐅᓐᓄᐊᓕᒫᖅ ᐱᓯᒪᔭᒃᓴᕆᓐᖏᓚᑦ ᐅᑎᖅᑎᑦᓯᓛᕐᖕᓂᕐᖕᒧᑦ ᓇᓗᓁᒃᑯᑕᖓᓂᒃ; 
13ᓯᕿᓂᖅᓕ ᓂᐱᒃᐸᑦ, ᑖᑦᓱᒧᖓ ᐅᑎᖅᑎᑕᒃᓴᕆᕙᑦ ᐅᑎᖅᑎᑦᓯᓛᕐᖕᓂᕐᖕᒧᑦ ᓇᓗᓁᒃᑯᑕᖓ ᐱᓯᒪᔪᓐᓇᖁᓪᓗᓂᐅᒃ ᓯᓂᖕᓂᕐᖕᒥᓂ ᑖᑦᓱᒪ ᑕᕝᕙ ᖁᔭᒋᒐᔭᖅᐹᑎᑦ ᓈᒻᒪᑦᓯᐊᖅᑐᒥᒡᓗ ᐱᒐᔭᖅᐳᑎᑦ ᐃᓕᖕᓄᑦ ᐊᑕᓂᐅᑉ ᒎᑎᑦᓯ ᓵᖓᓂ.
14ᑎᓕᓯᒪᔭᕐᖕᓂᒃ ᐱᔨᒥᒃ ᐊᔪᖅᓴᖅᑐᒥᒃ ᐃᑲᔪᖅᑕᐅᔭᕆᐊᖃᖅᑐᒥᒡᓗ ᓴᒡᓗᕿᑦᓯᓗᑎᑦ ᐱᔮᕆᔪᒃᓴᐅᓐᖏᓚᑎᑦ, ᐄᓴᕅᓕᒥᐅᖑᖃᑎᒋᒍᕕᐅᒃ ᐅᕝᕙᓗ ᓄᓇᖃᑎᑐᖃᕆᖏᒃᑲᓗᐊᕈᕕᐅᒃ ᐃᒡᓗᒐᓴᒡᔪᐊᑦᓯᓐᓂ ᓇᓪᓕᐊᓐᓂ ᓄᓇᖃᖃᑕᐅᒃᐸᑦ. 
15ᖃᐅᑕᒫᓪᓕ ᓯᕿᓂᖅ ᓂᐱᓚᐅᖅᑎᓐᓇᒍ ᐊᑭᓕᖃᑦᑕᖅᑕᒃᓴᕆᕙᓯ ᐅᓪᓗᒥ ᐱᓇᓱᐊᕐᖕᓂᖓᓄᑦ ᐊᑭᓕᐅᑎᐅᔪᓂᒃ ᐱᔭᕆᐊᖃᕐᖕᒪᒋᑦ, ᓯᕿᓂᖅ ᓂᐱᓚᐅᖏᓐᓂᖓᓂ; ᑮᓇᐅᔭᖅᑖᕆᐊᖃᕐᖕᒪᑦ ᐊᒃᓱᕈᖅᓗᓂᓗ ᐱᓇᓱᐊᕐᖕᒪᑦ ᓂᕆᐅᒃᓱᓂᓗ. ᐊᑭᓕᓐᖏᑐᐊᕈᕕᐅᒃ, ᐊᑕᓂᕐᖕᒧᑦ ᓂᓪᓕᐊᓕᕋᔭᕐᖕᒪᑦ ᐃᓕᑦᓯᓐᓂᒃ ᓂᓪᓕᐊᑦᔪᑎᖃᖅᓗᓂ, ᑍᒤᑉᐸᑦ ᐸᓯᔭᒃᓴᐅᓕᕋᔭᖅᐳᓯ ᐊᔪᖅᑐᓕᓗᓯᓗ ᑕᒪᑐᒧᖓ.
16ᐊᑖᑍᑦ ᑐᖁᑕᐅᔪᒃᓴᐅᓐᖏᓚᑦ ᕿᑐᕐᖓᖏᑕ ᐱᐅᖏᑦᑐᓕᓂᖏᓐᓄᑦ, ᕿᑐᕐᖎᓪᓗᑦᑕᐅᖅ ᑐᖁᑕᐅᔪᒃᓴᐅᖏᓐᓂᕗᑦ ᐊᑖᑕᖏᑕ ᐱᐅᖏᑦᑐᓕᓂᖏᓐᓄᑦ; ᐃᓄᒡᓕ ᑐᖁᑕᐅᔪᒃᓴᐅᕗᖅ ᓇᖕᒥᓂᖅ ᑭᓯᐊᓂ ᐱᐅᖏᑦᑐᓕᓯᒪᓂᕐᖕᒥᖕᓄᑦ.
17ᓄᓇᖅᑲᑎᑐᖃᕆᓐᖏᑕᕕᑦ ᐃᓕᐊᖅᔪᐃᓪᓗ ᐱᔪᓐᓇᕐᖕᓂᕆᔭᕆᐊᖃᖅᑕᖏᓐᓂᒃ ᓄᖅᑲᖅᑎᑦᓯᓇᓱᐊᖅᑐᒃᓴᐅᓐᖏᓚᑎᑦ; ᐅᐃᒡᒐᕐᖕᓃᓪᓗ ᐊᓐᓄᕌᖏᓐᓂᒃ ᐱᔪᒃᓴᐅᓐᖏᓚᑎᑦ ᐊᑐᖅᑕᖏᓐᓄᑦ ᐅᑎᖅᑎᑦᓯᔭᕆᐊᖃᕐᖕᓂᖓᓂᒃ ᓇᓗᓁᒃᑯᑕᐅᑎᓐᓇᓱᐊᖅᓗᒍ. 
18ᐃᖅᑲᐅᒪᔪᒃᓴᐅᕗᓯ ᐃᓖᔭᕆᔭᐅᓚᐅᕐᖕᒥᖓᑦᓯ ᐃᑦᔨᑉᑎᒥ ᐊᑕᓂᐅᓪᓕ ᒎᑎᑦᓯ ᑍᑲᓐᖓᑦ ᓴᐳᑎᓪᓗᓯ ᐊᓂᑎᓚᐅᖅᐹᓯ; ᑕᒪᓐᓇ ᐱᑦᔪᑎᒋᓪᓗᒍ ᑕᒪᑐᒥᖓ ᐱᖁᔭᒥᒃ ᑐᓂᓯᕕᒋᕙᑦᓯ.
19ᓂᐊᖂᔭᒃᓴᓂᒃ ᑲᑎᖅᓱᐃᓕᕈᑦᓯ, ᐃᓚᖏᓐᓂᒡᓗ ᕿᒤᒍᕕᑦ ᓇᑲᑎᓚᐅᖅᑕᕐᖕᓂᒃ, ᐂᓗᒋᑦ ᐅᑎᖅᕕᒋᔭᒃᓴᕆᓐᖏᓚᑎᑦ; ᑖᒃᑯᐊᓕ ᕿᒪᒃᑕᐅᓯᒪᔪᒃᓴᐅᕗᑦ ᓄᓇᖃᑎᑐᖃᕆᓐᖏᑕᑦᓯᓐᓄᑦ, ᐃᓕᐊᖅᔪᖕᓄᓪᓗ, ᐅᐃᒡᒐᕐᖕᓂᕐᖕᓄᓪᓗ ᐱᔭᒃᓴᐅᖁᓪᓗᒋᑦ, ᑕᕝᕙ ᐊᑕᓂᐅᑉ ᒎᑎᑦᓯ ᑍᒤᓕᐅᕈᑦᓯ ᓮᒻᒪᖅᑎᓐᓂᐊᖅᐹᓯ ᐱᓂᐊᕐᖕᓂᑦᓯᒍᑦ ᑕᒤᑎᒍᑦ. 
20ᓇᐹᖅᑑᑉ ᐅᖅᓱᒃᓴᓕᖕᓂᒃ ᐸᐅᕐᖓᓕᐅᑉ ᐊᕙᓚᖓᔪᖏᑦ ᐊᓇᐅᓕᖅᓗᒋᑦ ᑲᑕᒑᑎᒍᑦᓯᐅᒃ, ᑕᒪᐅᖓᑐᐃᓐᓈᕐᖕᓂᑯᑦ ᐅᑎᖅᕕᒋᓗᒋᑦ ᐂᔭᒃᓴᕆᓐᖏᓚᓯ; ᐱᔭᒃᓴᐅᖁᓪᓗᒋᑦ ᓄᓇᖃᑎᑐᖃᕆᓐᖏᑕᑦᓯᓐᓄᑦ, ᐃᓕᐊᖅᔪᖕᓄᓪᓗ, ᐅᐃᒡᒐᕐᖕᓂᕐᖕᓄᓪᓗ. 
21ᐸᐅᕐᖓᓂᒡᓗ ᕔᓂᒃᓴᓂᒃ ᑲᑎᖅᓱᐃᓕᕈᕕᑦ, ᐊᒥᐊᒃᑯᓯ ᐅᑎᖅᓗᓯ ᐂᔭᒃᓴᕆᓐᖏᓚᓯ; ᑖᒃᑯᐊ ᐸᐅᕐᖎᑦ ᕿᒪᒃᑕᐅᔪᒃᓴᐅᕗᑦ ᐱᔭᒃᓴᐅᖁᓪᓗᒋᑦ ᓄᓇᖃᑎᑐᖃᕆᓐᖏᑕᑦᓯᓐᓄᑦ, ᐃᓕᐊᖅᔪᖕᓄᓪᓗ, ᐅᐃᒡᒐᕐᖕᓂᕐᖕᓄᓪᓗ. 
22ᑍᒪᓐᖓᑦ ᐳᐃᒍᖅᑐᒃᓴᐅᓐᖏᓚᓯ ᓯᐊᓛᕆᔭᐅᓚᐅᕐᖕᒥᖓᑦᓯ ᐃᑦᔨᑉᑎᒥ; ᑕᒪᓐᓇ ᐱᑦᔪᑎᒋᓪᓗᒍ ᑕᒪᑐᒥᖓ ᐱᖁᔭᒥᒃ ᑐᓂᓯᕕᒋᕙᑦᓯ.”
