1ᔫᑕᐅᓪᓗ ᐱᑦᔭᒥᓂᐅᓪᓗ ᐃᓄᖏᑦᑕ ᐊᑭᕋᖏᑦ ᑐᓴᕋᒥᒃ ᑍᒃᑯᐊ ᐊᐅᓪᓚᕈᑦᔭᐅᓯᒪᔪᕕᓃᑦ ᐅᑎᕋᒥᒃ ᓴᓇᒋᐊᓪᓚᓕᕐᖕᓂᖏᓐᓂᒃ, ᐊᑕᓂᐅᑉ ᑐᒃᓯᐊᖅᕕᖓᓂᒃ ᐄᓴᕅᓕᒥᐅᑦ ᒎᑎᖓᑕ. 
2ᑕᑯᔭᖅᑐᓚᐅᖅᐳᑦ ᔨᕈᐸᐱᐅᓪᒥᒃ ᐃᓚᒌᓄᓪᓗ ᐊᖓᔪᖅᑲᐅᔪᓂᒃ, ᐅᖃᐅᑎᓪᓗᒋᓪᓗ, “ᐃᓚᓕᐅᑎᓚᐅᖅᑕ ᓴᓇᑎᓪᓗᓯ ᑐᒃᓯᐊᖅᕕᖕᒥᒃ, ᑐᒃᓯᐊᖅᕕᖃᖃᑦᑕᖅᐳᒍᑦ ᒎᑎᒧᑦ ᑖᑦᓱᒧᖓᑦᓮᓐᓇᖅ ᑐᒃᓯᐊᖅᕕᒋᕙᒃᑕᑦᓯᓐᓄᑦ, ᑐᓂᕐᕈᓯᖃᑦᑕᓚᐅᕆᕗᒍᓪᓗ ᑐᓂᕐᕈᓯᕈᑎᓂᒃ ᑖᑦᓱᒧᖓ ᑍᑦᓱᒪᓐᖓᒥᑦ ᐱᒋᐊᖅᓗᑕ ᐊᖓᔪᖅᑳᖅᔪᐊᑉ ᐃᓴᕼᐊᑕᓂᐅᑉ ᐊᓯᕆᐊᒥᐅᑕᐅᑉ ᑕᒪᐅᖓ ᐊᐅᓪᓚᖅᑎᓚᐅᖅᓯᒪᖕᒪᑎᒍᓂᑦ ᓄᓇᖃᓕᖅᓗᑕᓗ ᑕᒫᓂ.” 
3ᔨᕈᐸᐱᐅᓕ ᔩᓱᐊᓗ, ᐃᓚᒌᓄᓪᓗ ᐊᖓᔪᖅᑲᐅᔪᑦ ᐅᖃᐅᑦᔨᓚᐅᖅᐳᑦ ᑖᒃᑯᓂᖓ, “ᐃᑲᔪᖅᑕᐅᔪᒪᓐᖏᓚᒍᑦ ᐃᓕᑦᓯᓐᓄᑦ ᑐᒃᓯᐊᖅᕕᓕᐅᖅᑎᓪᓗᑕ ᐊᑕᓂᕐᖕᒧᑦ ᒎᑎᑦᑎᓐᓄᑦ. ᓇᖕᒥᓂᖅ ᓴᓇᓂᐊᖅᐸᕗᑦ, ᐊᖓᔪᖅᑳᖅᔪᐊᑉ ᓮᕋᓯᐅᑉ ᐴᕐᓯᐊᒥᐅᑕᐅᑉ ᑍᒫᒃ ᑎᓕᓚᐅᕐᖕᒪᑎᒍᑦ.” 
4ᑍᒃᑯᐊ ᐃᓄᐃᑦ ᓄᓇᖃᖅᑐᕕᓃᑦ ᓴᐱᖅᓵᕆᓇᓱᐊᓕᓚᐅᖅᐳᑦ ᓯᕘᕋᓵᕆᓪᓗᑎᒡᓗ ᔫᑎᓂᒃ ᓴᓇᑎᑦᓯᑦᑍᓕᒪᓪᓗᑎᒃ. 
5ᐊᑭᓖᒐᓱᐊᓚᐅᖅᐳᑦ ᐴᕐᓯᐊᑉ ᒐᕙᒪᒃᑯᖏᑕ ᑭᒡᒐᖅᑐᑎᖏᓐᓂᒃ ᐱᓇᓱᐊᖁᓪᓗᒋᑦ ᑖᒃᑯᓂᖓ ᐊᑭᕋᖅᑐᖅᓗᑎᒃ, ᑍᒤᓕᐅᖏᓐᓇᓚᐅᖅᐳᑦ ᓮᕋᓯᐅᑉ ᐊᖓᔪᖅᑳᖅᔪᐊᖑᓂᓕᒫᖓᓂ ᑍᕉᓯᐅᑉ ᐊᖓᔪᖅᑳᖅᔪᐊᖑᓂᖓᓄᑦ ᑎᑭᓪᓗᒍ.
6ᐊᖓᔪᖅᑳᖅᔪᐊᖅ ᔨᕆᒃᓯ ᐊᐅᓚᑦᓯᒋᐊᓕᕐᖕᓂᖓᓂᑦ, ᐊᑭᕋᖅᑐᖅᑐᐃᑦ ᐃᓄᖕᓂᒃ ᔫᑕᒥ ᔪᕉᓴᓚᒥᓗ ᓄᓇᖃᖅᑐᓂᒃ ᑎᑎᕋᖅᓯᒪᔪᓂᒃ ᐊᑭᕋᖅᑑᑎᓂᒃ ᓴᖅᑭᑎᑦᓯᓚᐅᖅᐳᑦ. 
7ᓱᓕᒋᐊᓪᓚᒃ ᐊᖓᔪᖅᑳᖅᔪᐊᖅ ᐋᕐᑕᔮᒃᓯ ᐊᐅᓚᑦᓯᑎᓪᓗᒍ ᐴᕐᓯᐊᒥᐅᑕᖅ, ᐱᓯᓛᒻ, ᒥᓱᕆᑕ, ᑕᐱᐅᓪᓗ, ᐊᓯᖏᓪᓗ ᐱᓇᓱᐊᖃᑎᖏᑦ ᑎᑎᕋᓚᐅᖅᐳᑦ ᐊᖓᔪᖅᑳᖅᔪᐊᒧᑦ ᐊᕐᑕᔮᒃᓯᒧᑦ; ᑎᑎᕅᓪᓗ ᑎᑎᕋᖅᓯᒪᓚᐅᖅᐳᑦ ᐊᕋᒤᒃᒥᐅᑎᑐᑦ ᐅᖃᐅᓯᐅᖏᓪᓗ ᔫᑎᒥᐅᑎᑑᓕᖅᑎᑕᐅᔭᕆᐊᖃᓚᐅᖅᐳᑦ ᐅᖃᓕᒫᖅᑕᐅᓕᕈᑎᒃ. 
8ᕆᕼᐆᒻ ᐅᓇᑕᖅᑐᒃᓴᓄᑦ ᐊᖓᔪᖅᑳᖅ, ᓯᒻᓮᓗ ᑎᑎᕋᖅᑎᐅᔪᖅ ᓄᓇᓕᖕᓄᑦ ᐊᕕᒃᑐᖅᓯᒪᔪᓄᑦ, ᑎᑎᕋᓚᐅᖅᐴᒃ ᐊᖓᔪᖅᑳᖅᔪᐊᒧᑦ ᐋᕐᑕᔮᒃᓯᒧᑦ ᔪᕉᓴᓚᐅᑉ ᓇᓛᓄᑦ ᐊᑭᕋᖅᑐᖅᓗᑎᒃ ᐃᒫᒃ: 
9“ᕆᕼᐆᒻᒥᑦ ᐅᓇᑕᖅᑐᒃᓴᓄᑦ ᐊᖓᔪᖅᑳᒥᑦ, ᓯᒻᓮᒥᓪᓗ ᑎᑎᕋᖅᑎᒥᑦ ᓄᓇᓕᖕᓄᑦ ᐊᕕᒃᑐᖅᓯᒪᔪᓄᑦ ᐱᓇᓱᐊᖃᑎᖏᓐᓂᓪᓗ, ᐃᖅᑲᖅᑐᐃᔨᓂᓪᓗ, ᑲᒪᔨᐅᔪᓂᓪᓗ ᐊᓯᖏᓐᓂᑦ ᐃᓄᖕᓂᑦ ᓄᓇᓕᑐᖃᕐᖕᓂᑦ ᐅᑯᓇᓐᖓᑦ ᐃᕆᑭᒥᑦ, ᐹᐱᓘᓂᐊᒥᑦ, ᓲᓴᒥᓪᓗ ᐃᓚᒤᑎᒃᑯᑦ ᓄᓇᖓᓂᑦ, 
10ᐃᓅᖃᑎᒌᑦ ᐊᓯᖏᑦ ᐃᓚᒋᓪᓗᒋᑦ ᑖᑦᓱᒪ ᐱᓯᑎᒻᒪᕆᐊᓘᑉ ᐋᓐᓴᓈᐸᐅᑉ ᐊᐅᓪᓚᐅᑎᔭᕕᓂᖏᑦ ᓄᓇᖏᓐᓂᑦ ᓄᓇᑖᖅᑎᓪᓗᒋᓪᓗ ᐃᒡᓗᖓᓴᖕᓂ ᓴᒥᐊᕆᐊᒥ ᐊᓯᖏᓐᓂᓗ ᐃᕗᕅᑎᐅᑉ ᓴᐅᒥᖔᖓᓂᒥᐅᑦ ᓄᓇᖓᓂ.” 
11ᐅᑯᐊ ᑕᕝᕙ ᑎᑎᕅᑦ ᐊᑦᔨᖏᑦ ᑖᑦᓱᒧᖓ ᑎᑎᕋᖅᑕᐅᓚᐅᖅᑐᑦ:
12ᐊᖓᔪᖅᑳᖅᔪᐊᖅ ᖃᐅᔨᒪᖁᕙᑦᑎᒋᑦ ᑍᒃᑯᐊ ᔫᑎᑦ ᑕᒪᐅᓐᖓᓚᐅᖅᑐᑦ ᓄᓇᓕᖁᑎᖕᓂᑦ
13ᐊᖓᔪᖅᑳᖅᔪᐊᖅ ᒫᓐᓇ ᖃᐅᔨᒪᓕᕆᑦ,
14ᒫᓐᓇᓕ, ᐊᖓᔪᖅᑳᖅᔪᐊᒧᑦ ᐃᑲᔪᖅᑐᖅᑕᐅᖃᑦᑕᕋᑦᑕ,
15ᑎᓕᓯᖁᓪᓗᑎᑦ ᕿᓂᕐᖕᓂᐊᖅᑐᓂᒃ ᓯᕗᓕᕕᓂᑦᓯ ᑎᑎᕋᖅᓯᒪᔭᖏᓐᓂᒃ ᐊᒡᓚᒃᓯᒪᔪᓂ.
16ᖃᐅᔨᒪᓕᖅᐳᒍᓪᓕ ᑍᒪ ᑖᒃᑯᐊ ᐃᒡᓗᒐᓮᑦ ᐋᖅᑭᒋᐊᖅᑕᐅᒃᐸᑕ ᐊᕙᓗᖅᔪᐊᖓᓗ
17ᐊᖓᔪᖅᑳᖅᔪᐊᑉ ᑭᐅᑦᔪᑎᒋᓚᐅᖅᑕᖏᑦ:
18ᑎᑎᖅᑲᓯ ᑐᔫᑎᒋᓚᐅᖅᑕᓯ ᑐᑭᓯᓇᖅᓯᑎᑕᐅᓚᐅᖅᑐᑦ ᐅᖃᓕᒫᖅᑕᐅᓪᓗᑎᒡᓗ ᐅᕙᓐᓄᑦ.
19ᑎᓕᓯᓚᐅᖅᐳᖓᓗ ᖃᐅᔨᓴᖅᑐᒃᓴᓂᒃ,
20ᐊᔪᖏᑦᑐᒻᒪᕆᐊᓗᐃᑦ ᔪᕉᓴᓚᒥ ᐊᖓᔪᖅᑳᖅᔪᐊᖑᖃᑦᑕᖅᓯᒪᖕᒪᑕ,
21ᑍᒤᒻᒪᑦ ᑎᓕᓯᔪᒃᓴᐅᕗᑎᑦ ᑍᒃᑯᐊ ᓴᓇᔪᑦ ᓄᖅᑲᖅᑎᑕᐅᖁᓪᓗᒋᑦ,
22ᒫᓐᓇᑦᓴᐅᑎᒋ ᐱᒋᐊᖅᑐᒃᓴᐅᕗᑎᑦ ᓄᖅᑬᓐᓇᖅᑍᓕᓗᑎᑦ.
23ᐊᖓᔪᖅᑳᖅᔪᐊᑉ ᐋᕐᑕᔮᒃᓯᐅᑉ ᑎᑎᕋᖏᑦ ᕆᕼᐆᒻᒧᑦ, ᓯᒻᓮᒧᓪᓗ, ᐱᓇᓱᐊᖃᑎᖏᑦᓄᓪᓗ, ᐱᔭᐅᑐᐊᕐᖕᒪᑕ ᐅᖃᓕᒫᖅᑕᐅᔭᕇᕐᖕᒪᑕᓗ, ᑐᐊᕕᖅᓗᑎᒃ ᔪᕉᓴᓚᒧᐊᓚᐅᖅᐳᑦ ᐊᒃᓱᕉᑎᓪᓗᒋᑦ ᐃᓱᒪᓯᐅᕐᖕᓇᒋᓪᓗ ᓄᖅᑲᖅᑎᓚᐅᖅᐰᑦ ᔫᑎᑦ ᓴᓇᔪᑦ ᐃᒡᓗᒐᓴᖕᓂᒃ.
24ᑕᕝᕙ ᑐᒃᓯᐊᖅᕕᐅᑉ ᔪᕉᓴᓚᒦᑦᑑᑉ ᓴᓇᔭᐅᓂᖓ ᓄᖅᑲᖅᑎᑕᐅᓚᐅᖅᐳᖅ, ᐱᒋᐊᖅᑕᐅᒃᑲᓐᓂᓚᐅᓐᖏᓚᖅᓗ ᐊᖓᔪᖅᑳᖅᔪᐊᑉ ᑍᕉᓯᐅᑉ ᐊᖓᔪᖅᑳᖑᓂᖓᑕ ᐊᕐᕌᒍᑉ ᐂᑉᐸᕆᓕᖅᑕᖓᓄᑦ ᑎᑭᓪᓗᒍ.
