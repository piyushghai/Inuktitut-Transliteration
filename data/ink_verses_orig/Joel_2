1ᑎᑦᑐᓚᐅᑏᑦ ᓂᓪᓕᖅᑎᓯᒋᑦ ᓮᐅᓂᒥ, ᐊᑕᓂᐅᑉ ᖃᖅᑲᖓᓂ ᐃᑦᔪᕐᖕᓁᑦᑐᒥ,
2ᐅᓪᓗᖅ ᑖᖅᓯᔪᒫᕐᖕᒪᑦ ᑲᑉᐱᐊᓇᖅᓗᓂᓗ, ᐅᓪᓗᖅ ᑖᖅᓯᔪᒫᕐᖕᒪᑦ ᓄᕗᔭᓗᓂᓗ.
3ᐃᑯᒪᒧᑦ ᓄᖑᑕᐅᕗᑦ ᓯᕗᓂᐊᓃᑦᑐᑦ ᑭᖑᓂᐊᓃᑦᑐᓪᓗ ᐃᑯᐊᓚᕗᑦ;
4ᕿᒻᒥᖅᔪᐊᑎᑐᑦ ᑕᑯᒃᓴᐅᕗᑦ, ᕿᒻᒥᖅᔪᐊᑎᑐᑦ ᐅᓇᑕᖅᑐᖅᓯᐅᑎᑐᑦ ᓱᑲᑦᑑᑎᒋᕗᑦ.
5ᐅᓇᑕᐅᑎᑐᑦ ᐊᒃᓴᓗᐊᓕᒃᑎᑐᑦ ᑍᒫᒃ ᓂᐱᖅᑯᖅᑐᑎᒋᕗᑦ,
6ᐃᓄᐃᑦ ᓯᕗᓂᐊᓃᑦᑐᑦ ᓴᔪᒃᐳᑦ ᑲᑉᐱᐊᓱᖕᓂᕐᖕᒧᑦ,
7ᐅᓪᓚᒃᐳᑦ ᐊᔪᖏᑦᑐᖅᔪᐊᑎᑐᑦ ᐅᓇᑕᖅᑎᑎᑐᑦ,
8ᐃᒻᒥᖕᓄᑦ ᐱᖑᔭᐅᑎᓐᖏᓚᑦ, ᐱᓱᒃᐳᑦ ᐃᒻᒥᖕᓂᒃ ᐊᑐᕆᐊᓕᑎᒃ ᐊᑐᖅᓗᒍ,
9ᑐᐊᕕᖅᓗᑎᒃ ᐃᒡᓗᒐᓴᖕᓄᐊᖅᐳᑦ, ᐊᕙᓗᖅᔪᐊᒃᑯᑦ ᐅᓪᓚᒃᐳᑦ;
10ᓄᓇᖅᔪᐊᖅᓗ ᓴᔪᒃᑎᑉᐹᑦ, ᕿᓔᓪᓗ ᓴᔪᒃᐳᑦ;
11ᐊᑕᓂᐅᑉ ᓂᐱᒥᓄᑦ ᐅᓇᑕᖅᑐᒃᓴᖁᑎᓂ ᐊᐅᓚᑉᐰᑦ,
12ᐊᑕᓂᖅ ᐅᖃᖅᐳᖅ, “ᒫᓐᓇ ᑍᒤᒻᒪᑦ, ᐃᓗᖏᖅᑐᖅᓗᓯ ᐅᕙᓐᓄᑦ ᐅᑎᓕᕆᑦᓯ,
13ᐆᒻᒪᑎᓯ ᐊᓕᒃᓯᒋᑦ, ᐊᓐᓄᕌᓯ ᐱᓇᒋᑦ;
14ᐃᒻᒪᖄᓕ ᐃᓱᒪᓂ ᐊᓯᑦᔨᕐᖕᓂᐊᖅᐹ ᓮᒻᒪᖅᑎᓪᓗᓯᓗ,
15ᑎᑦᑐᓚᐅᑎᓯ ᓂᓪᓕᖅᑎᓯᒋᑦ ᓮᐅᓂᒥ,
16ᐃᓄᐃᑦ ᑲᑎᖁᓯᒋᑦ, ᐃᑦᔪᕐᖕᓁᓕᑎᓪᓗᒋᓪᓗ;
17ᑐᓂᕐᕈᓯᖅᑎᑦᓯᔩᑦ ᐱᔨᑦᓯᖅᐸᒃᑐᑦ ᑭᒡᒐᖅᑐᖅᓗᑎᒃ ᐊᑕᓂᕐᖕᒥᒃ,
18ᑕᕝᕙ ᐊᑕᓂᐅᑉ ᓯᕐᖕᓈᕐᖕᓂᐊᖅᐹ ᓄᓇᖁᑎᓂ,
19ᐊᑕᓂᐅᓪᓗ ᐃᓄᖁᑎᓂ ᑭᐅᔪᒫᖅᐰᑦ ᐅᖃᐅᑎᓗᒋᓪᓗ,
20ᐅᓇᑕᖅᑐᒃᓮᑦ ᐅᓐᓄᐊᑉ ᓇᓛᓂᑦ ᐱᔪᑦ ᐅᖓᓯᒋᔭᑦᓯᓐᓄᑦ ᐊᐅᓪᓚᖅᑎᑦᓱᒫᖅᐸᒃᑲ,
21ᓄᓈ ᑲᑉᐱᐊᓱᖕᓂᐊᕐᖕᓇᒃ ᖁᕕᐊᓱᓕᕆᑦ ᓯᕆᓗᑎᓪᓗ,
22ᓯᕘᕋᓂᐊᕋᓯ ᐆᒪᔪᐃᑦ ᓄᔪᐊᖅᑐᑦ
23ᖁᕕᐊᓱᒋᑦᓯ, ᓮᐅᓂᐅᑉ ᕿᑐᕐᖓᖏᑦ,
24ᓂᐊᑰᔭᒃᓮᑦ ᐃᕖᔭᖅᑕᐅᕕᖏᑦ ᑕᑕᓐᓂᐊᖅᐳᑦ ᓂᐊᖂᔭᒃᓴᓂᒃ,
25ᐅᑎᖅᑎᑦᓯᕕᒋᓂᐊᖅᐸᑦᓯ ᐊᕐᕌᒍᓂᒃ ᐊᓯᐅᔨᓚᐅᖅᑕᑦᓯᓐᓂᒃ
26ᐊᒥᒐᖏᑦᑐᒥᒃ ᓂᕆᔪᒫᖅᐳᓯ ᐊᕿᐊᑦᑐᖅᓗᓯᓗ,
27ᖃᐅᔨᔪᒫᖅᐳᓯᓗ ᐄᓴᕅᓕᒥᐅᑦ ᐊᑯᓐᓂᖓᓃᓐᓇᒪ:
28“ᓇᓪᓕᐅᑎᔪᒫᖅᐳᖅ ᒪᑐᒪ ᑭᖑᕐᖓᒍᑦ ᐊᓂᕐᖕᓂᕋ ᑯᕕᔪᒫᕋᒃᑯ ᐃᓄᓕᒫᓄᑦ;
29ᑭᒡᒐᓐᓄᓪᓗ ᐊᖑᑎᓄᑦ ᐊᕐᖕᓇᓄᓪᓗ ᐊᓂᕐᖕᓂᕋ ᑯᕕᔪᒫᖅᐸᕋ,
30ᑲᒪᓇᖅᑐᓂᒃ ᓇᓗᓇᖅᑐᓂᒡᓗ ᑕᑯᒃᓴᐅᑎᑦᓯᔪᒫᖅᐳᖓ ᕿᓚᖕᒥ ᓄᓇᒥᓗ,
31ᓯᕿᓂᖅᓗ ᑖᖅᓯᔪᒫᖅᐳᖅ,
32ᒪᑐᒪ ᑭᖑᕐᖓᒍᑦ ᓇᓪᓕᐊᑦ ᐊᑕᓂᐅᑉ ᐊᑎᖓᓂ ᑐᒃᓯᐊᖅᑐᖅ ᐱᐅᓕᔭᐅᓛᖅᐳᖅ.
