1ᖃᑕᓐᖑᑎᒃᑲ ᐅᓄᖏᑦᑐᓯᒍᑦ ᐊᔪᕆᖅᑐᐃᔨᓐᖑᖅᑐᒃᓴᐅᕗᓯ, ᖃᐅᔨᒪᒐᑦᓯ ᐊᔪᕆᖅᑐᐃᔨᐅᔪᒍᑦ ᐃᖅᑲᖅᑐᖅᑕᐅᔪᒫᕋᑦᑕ ᐊᑦᑕᕆᔭᐅᖏᓐᓂᖅᓴᐅᓗᑕ. 
2ᑕᒪᑦᑕ ᑕᒻᒪᖅᐸᒃᑲᑦᑕ, ᓇᓪᓕᐊᓪᓗ ᐅᖃᐅᓯᕐᖕᒥᒍᑦ ᑕᒻᒪᓚᐅᖅᓯᒪᖏᑦᑐᖅ ᑖᓐᓇ ᓈᒻᒪᑦᓯᐊᖅᑐᒥᒃ ᐃᓅᓯᖃᖅᐳᖅ, ᑎᒥᑦᑕᐅᖅ ᐊᔪᖅᑐᓕᓂᕐᖕᒧᑦ ᐱᑎᑦᑍᓕᔪᓐᓇᖅᐹ. 
3ᕿᒧᒃᓯᐅᑏᑦ ᖃᓂᖏᑎᒍᑦ ᓴᕕᕋᔭᖕᒥᒃ ᐃᓕᓯᕕᒋᕙᒃᐸᕗᑦ ᐅᕙᑦᑎᓐᓂᒃ ᓈᓚᑦᓯᐊᕈᓐᓇᖁᓪᓗᒋᑦ, ᐊᒡᓛᑦ ᑎᒥᓕᒫᖓ ᐅᐸᒍᒪᔭᑦᑎᓐᓄᑦ ᐊᐅᓚᑎᑦᓱᓐᓇᖅᓯᕙᒃᐸᕗᑦ. 
4ᐅᒥᐊᖅᔪᐊᑦᑕᐅᖅ; ᐊᖏᔪᐊᓘᒐᓗᐊᑦ ᐊᓄᕆᖅᔪᐊᒧᓪᓗ ᐊᐅᓚᑕᐅᕙᒃᑐᑦ ᐃᖏᕐᕋᑎᑕᐅᓪᓗᑎᒃ, ᐊᖁᑕᐅᔪᓐᓇᖅᐳᑦ ᐊᖂᑎᖓᓄᑦ ᒥᑭᔪᒍᓗᖕᓄᑦ, ᐊᖁᑦᑑᑉ ᐅᐸᒍᒪᔭᖓᓄᑦ. 
5ᑍᒤᒃᑭᕗᑕᐅᖅ ᐅᖃᖅ ᒥᑭᔫᒐᓗᐊᖅ ᐊᖏᔪᐊᓗᖕᓂᒃ ᐊᐅᓚᑦᓯᔪᓐᓇᕆᕗᖅ.
6ᐅᖃᖅᑕᐅᖅ ᐃᑯᒪᑎᑐᑦ ᑍᒤᑉᐳᖅ. ᓯᓚᖅᔪᐊᖑᓪᓗᓂᓗ ᐱᐅᖏᑦᑐᒧᑦ, ᑎᒥᑦᑎᓐᓃᓐᓇᒥ ᑎᒥᓕᒫᕗᑦ ᐱᐅᖏᑦᑐᒥᒃ ᓯᐊᒻᒪᖅᑎᑦᓯᕕᒋᕚ, ᐃᓅᓯᓕᒫᕗᓪᓗ ᐃᑯᐊᓪᓚᒃᑎᑉᐹ, ᐃᑯᒪᒧᑦ ᓵᑖᓇᓯᒥᑦ ᐱᔪᒧᑦ. 
7ᓂᖅᔪᑏᑦ ᖃᓄᐃᑦᑐᑐᐃᓐᓁᑦ ᐃᓄᖕᒧᑦ ᐃᓕᓐᓂᐊᖅᑎᑕᐅᓗᑎᒃ ᐊᐅᓚᑕᐅᔪᓐᓇᖅᓯᔪᓐᓇᖅᐳᑦ, ᑎᖕᒥᐊᑦ, ᐹᕐᖑᖅᑐᓪᓗ, ᐃᒪᕐᖕᒥᐅᑍᓪᓗ. 
8ᐃᓅᓪᓕ ᐅᖃᖓ ᑭᓇᒧᓪᓘᓐᓃᑦ ᐊᐅᓚᑕᐅᔪᓐᓇᖅᓯᔪᓐᓇᓐᖏᓚᖅ; ᐱᐅᖏᑦᑐᖅᔪᐊᖑᕗᖅ ᐊᐅᓚᑕᐅᔪᓐᓇᕋᓂᓗ, ᑐᖁᓐᓇᖅᑐᒥᒃ ᓲᖑᔪᒥᒃ ᑕᑕᑉᐳᖅ. 
9ᐅᖃᕗᑦ ᐊᑐᖅᓗᒍ ᖁᔭᓕᕙᒃᐳᒍᑦ ᐊᑕᓂᕐᖕᒧᑦ ᐊᑖᑕᒧᓪᓗ, ᐅᖃᑦᑎᓐᓄᑦᑕᐅᖅ ᐃᓅᖃᑎᕗᑦ ᐅᖃᕐᖕᓂᖅᓗᒡᕕᒋᕙᒃᐸᕗᑦ, ᒎᑎᐅᑉ ᐊᑦᔨᖓᓄᑦ ᐱᓐᖑᖅᑎᑕᐅᓯᒪᔪᖅ. 
10ᖃᓂᕐᖕᒥᑦ ᑕᕝᕙᓐᖓᑦᓮᓐᓇᖅ ᐅᖃᐅᓰᑦ ᐊᓂᕗᑦ ᖁᔭᓕᓃᑦ ᐅᖃᕐᖕᓂᖅᓗᖕᓃᓪᓗ. ᖃᑕᓐᖑᑎᒃᑲ, ᑍᒤᑦᑐᒃᓴᐅᓐᖏᓚᖅ. 
11ᓄᓇᐅᑉ ᐃᓗᐊᓂᑦ ᑰᒃᑐᖅ ᐊᑕᐅᑦᓯᒃᑯᑦ ᐃᒪᑦᓯᐊᒥᒃ ᐃᒪᑦᓯᐊᖑᖏᑦᑐᒥᒡᓗ+ ᑯᕕᔪᓐᓇᖅᐹ? 
12ᖃᑕᓐᖑᑎᒃᑲ, ᓇᐹᖅᑐᖅ ᐸᐅᕐᖓᓕᒃ ᐱᒋᓕᖕᓂᒃ, ᐱᕈᖅᕕᐅᔪᓐᓇᖅᐹ ᐅᖅᓱᒃᓴᖅᑕᓕᖕᓂᒃ? ᕔᓂᒃᓴᓂᒡᓗ ᐱᕈᖅᕕᐅᕙᒃᑐᑦ ᐱᒋᓕᖕᓂᒃ ᐱᕈᖅᕕᐅᔪᓐᓇᖅᐹ? ᑍᒫᒃᑕᐅᖅ ᓄᓇᐅᑉ ᐃᓗᐊᓂᑦ ᑕᕆᐅᕐᖕᒥᒃ ᑯᕕᔪᖅ ᐃᒪᑦᓯᐊᕙᖕᒥᒃ ᑯᕕᖃᓯᐅᑦᔨᔪᓐᓇᓐᖏᓚᖅ.
13ᓇᓪᓕᓯ ᓯᓚᑐᓪᓗᓂᓗ ᖃᐅᔨᒪᕙ? ᑕᕝᕙ ᐱᓂᐊᕐᖕᓂᕐᖕᒥᒍᑦ ᓴᖅᑭᑎᑦᓯᔪᒃᓴᐅᕗᖅ ᐃᓅᓯᐊᕐᖕᓂᕐᖕᒥᒃ ᐱᐅᔪᕆᖏᓐᓂᕐᖕᒥᒃ ᓯᓚᑐᓂᕐᖕᒥᒡᓗ. 
14ᐃᓗᑦᓯᒍᓪᓕ ᐊᓐᓂᕈᑦᔨᓂᕐᖕᒥᒃ ᐱᔪᑑᔪᒪᓂᕐᖕᒥᒡᓗ ᐱᖃᕈᑦᓯ, ᓂᖅᑑᑎᓂᐊᕋᓯ ᓴᒡᓗᖁᓇᓯ ᓱᓕᔪᒧᑦ. 
15ᓯᓚᑐᓂᖅ ᑍᒤᑦᑐᖅ ᕿᓚᖕᒥᑦ ᐱᓐᖏᓚᖅ, ᓯᓚᖅᔪᐊᕐᖕᒥᓪᓕ ᐱᕗᖅ, ᐅᒃᐱᕐᖕᓂᕐᖕᒥᑦ ᐱᓐᖏᓚᖅ, ᓵᑖᓇᓯᒥᓪᓕ ᐱᕗᖅ. 
16ᐊᓐᓂᕈᑦᔨᓂᖅ ᐱᔪᑑᔪᒪᓂᖅᓗ, ᐋᖅᑭᒃᓯᒪᖏᓐᓂᕐᖕᒥᒃ ᐱᐅᖏᑦᑐᓕᓂᕐᖕᒥᒡᓗ ᓴᖅᑭᑎᑦᓯᖕᒪᑦ ᐱᓂᐊᕐᖕᓂᕐᖕᒥᒍᑦ. 
17ᓯᓚᑐᓂᖅᓕ ᕿᓚᖕᒥᑦ ᐱᔪᖅ ᓯᕗᓪᓕᐅᑦᔨᕗᖅ ᐃᒃᓯᒎᖅᑍᓕᓂᕐᖕᒥᒃ, ᐊᒻᒪ ᓮᒪᓂᕐᖕᒥᒃ, ᐅᐃᒪᔮᖏᓐᓂᕐᖕᒥᒃ, ᐱᖃᓐᓂᖅᓗᓂᓗ; ᐱᑦᔪᑎᒃᓴᑦᓯᐅᑦᓯᐊᖅᐳᖅ, ᓂᑲᒍᓱᒃᐳᖅ ᐱᐅᔪᓂᒡᓗ ᐱᕈᖅᑎᑦᓯᓪᓗᓂ, ᐃᓅᖃᑎᑐᖃᕆᓐᖏᑕᒥᓂᒃ ᐊᑦᔨᒌᒃᑎᑦᓯᕗᖅ ᑕᒃᑯᕐᖕᒨᕐᖕᓂᖃᕋᓂᓗ. 
18ᐃᓅᖃᑎᒌᑦᓯᐊᕈᑎᒃᓴᒥᒡᓗ ᑲᓐᖓᖅᓱᐃᕗᑦ ᓮᒪᓇᖅᑐᒥᒃ ᑖᒃᑯᐊ ᓮᒻᒪᓂᖃᖅᑐᑦ.
