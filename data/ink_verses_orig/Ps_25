1ᐃᓕᖕᓄᑦ ᐊᑕᓃᖅ, ᑕᕐᖕᓂᕋ ᖁᒻᒧᐊᒃᑎᑉᐸᕋ;
2ᒎᑏᒃ, ᐃᕝᕕᑦ ᑕᑎᒋᕙᒋᑦ, ᑲᓐᖑᓱᒃᑎᑕᐅᖁᓂᐊᕐᖕᓇᖓ,
3ᐃᓛᒃ, ᐃᓘᓐᓇᑎᒃ ᐃᓕᖕᓂᒃ ᓂᕆᐅᒃᑐᑦ ᑲᓐᖑᓱᒃᑎᑕᐅᓂᐊᓐᖏᓚᑦ;
4ᐊᑕᓃᖅ ᐱᓂᐊᕐᖕᓂᕐᖕᓂᒃ ᖃᐅᔨᑎᓚᐅᓐᖓ;
5ᓱᓕᑦᓯᐊᕐᖕᓂᒃᑯᑦ ᑕᓯᐅᓚᐅᓐᖓ, ᐃᓕᓐᓂᐊᖅᑎᓪᓗᖓᓗ,
6ᓈᒃᑭᒍᓱᖕᓂᖅᔪᐊᑎᑦ ᐃᖅᑲᐅᒪᒃᑭᑦ ᓇᒡᓕᒍᓱᖕᓃᓪᓗ ᓱᖁᓯᔪᐃᑦᑐᖅ,
7ᐃᓅᓱᒃᑑᓂᓐᓄᑦ ᐊᔪᖅᑐᓕᓂᕆᓚᐅᖅᑕᒃᑲ ᐃᖅᑲᐅᒪᓂᐊᕐᖕᓇᒋᑦ,
8ᐱᐅᔫᕗᖅ ᐃᓱᐊᖅᑑᑦᓮᓐᓇᖅᓗᓂᓗ ᐊᑕᓂᖅ;
9ᐱᐅᔪᕆᖏᑦᑐᑦ ᑕᓯᐅᖅᐰᑦ ᐊᑲᐅᔪᒧᑦ,
10ᐊᑕᓂᐅᑉ ᐊᖅᑯᓯᓂᓕᒫᖏᑦ ᓇᒡᓕᖕᓂᐅᕗᑦ ᓱᖁᓯᔪᐃᑦᑑᓪᓗᑎᒡᓗ,
11ᐊᑏᑦ ᐱᓪᓗᒍ, ᐊᑕᓃᖅ, ᐃᓱᒪᒋᔪᓐᓁᖅᕕᒋᓐᖓ ᑕᒻᒪᕐᖕᓂᓐᓂᒃ,
12ᑭᓇ ᑍᒪ ᐃᓄᒃ ᓯᕘᕋᕙ ᐊᑕᓂᕐᖕᒥᒃ?
13ᑖᑦᓱᒪ ᑕᕐᖕᓂᖓ ᐊᔪᖅᓴᕐᖕᓇᖏᑦᑐᒥ ᐃᓂᖃᕐᖕᓂᐊᖅᐳᖅ;
14ᐊᑕᓂᐅᑉ ᐃᔨᖅᓯᒪᔭᓂ ᖃᐅᔨᔭᐅᑎᑉᐰᑦ ᓯᕘᕋᒋᔨᒥᓄᑦ;
15ᐃᔩᖕᒪ ᐊᑕᓂᖅ ᑕᑯᓐᓈᑦᓮᓐᓇᖅᐹ;
16ᐅᕙᓐᓄᑦ ᓵᓚᐅᕆᑦ, ᓂᑲᒋᓗᖓᓗ;
17ᐆᒻᒪᑎᒪ ᐅᖁᒤᓪᓕᐅᕐᖕᓂᖏᑦ ᐅᓄᖅᑑᕗᑦ;
18ᐋᓐᓂᐊᕐᖕᓂᒃᑲ ᑕᑯᓐᓈᑭᑦ ᐅᖁᒤᓪᓕᐅᕐᖕᓂᒃᑲᓗ;
19ᐊᑭᕋᖅᑐᖅᑎᒃᑲ ᐃᓱᒪᒋᓚᐅᒃᑭᑦ; ᐅᓄᖅᑐᐊᓘᖕᒪᑕ,
20ᑕᕐᖕᓂᕋ ᑲᒪᒋᒍᒃ, ᓴᐳᑎᓗᖓᓗ;
21ᐸᓯᔭᒃᓴᐅᖏᓐᓂᕐᖕᒪ ᓱᖁᓯᔪᐃᓐᓂᕐᖕᒪᓗ ᓴᐳᑎᓕᖓ;
22ᐄᓴᕅᐅᓪ ᓴᐳᑎᓚᐅᕈᒃ, ᒎᑏ, ᐅᖁᒤᓪᓕᐅᕐᖕᓂᓕᒫᖓᓂᑦ.
