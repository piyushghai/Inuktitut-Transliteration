1ᐸᓛᒻᓗ ᐰᓚᒃᒧᑦ ᐅᖃᖅᐳᖅ, “ᓴᓐᓇᑎᓚᐅᓐᖓ ᑐᓂᕐᕈᓯᖅᕕᖕᓂᒃ 7-ᓂᒃ ᐅᕙᓂ, ᐊᑐᐃᓐᓇᕈᐃᓗᑎᓪᓗ 7-ᓂᒃ ᐃᒻᒧᒃᓯᐅᒐᕐᖕᓂᒃ ᐊᖑᓴᓪᓗᕐᖕᓂᒃ, 7-ᓂᒡᓗ ᓰᐱᑦ ᐊᖑᓴᓪᓗᖏᓐᓂᒃ.” 
2ᐰᓚᒃ ᑍᒤᓕᐅᓚᐅᖅᐳᖅ ᐸᓛᒻ ᐅᖃᐅᓯᕆᔭᖓᑐᑦ, ᐰᓚᒡᓗ ᐸᓛᒻᓗ ᑐᓂᕐᕈᓯᖅᓗᑎᒃ ᐃᒻᒧᒃᓯᐅᒐᕐᖕᒥᒃ ᓰᐱᒥᒡᓗ ᐊᖑᓴᓪᓗᕐᖕᒥᒃ ᑐᓂᕐᕈᓯᖅᕕᖕᓂ ᐊᑐᓂᑦ. 
3ᐸᓛᒻ ᐰᓚᒃᒧᑦ ᐅᖃᓕᖅᐳᖅ, “ᑐᓂᕐᕈᓯᖅᕕᒃᐱᑦ ᓴᓂᐊᓂ ᓇᖏᕆᑦ, ᐊᕗᓐᖓᕐᖕᓂᐊᕋᒪ; ᐃᒻᒪᖄ ᐊᑕᓂᖅ ᕾᓂᐊᖅᐳᖅ ᑲᑎᔭᖅᑐᖅᓗᖓ, ᖃᓄᑐᐃᓐᓇᖅ ᐅᕙᓐᓄᑦ ᐅᖃᖅᐸᑦ ᐅᖃᐅᑎᓂᐊᖅᐸᒋᑦ.” ᑍᒫᒃ ᐂᓕᖅᐳᖅ ᐳᖅᑐᔪᑉ ᐊᓯᐊᓄᑦ. 
4ᒎᑎᐅᑉ ᑕᕝᕙ ᑲᑎᕚ, ᐸᓛᒻ ᐅᖃᖅᓗᓂ, “ᐊᑐᐃᓐᓇᕈᖅᓯᓚᐅᖅᐳᖓ ᑐᓂᕐᕈᓯᖅᕕᖕᓂᒃ 7-ᓂᒃ, ᑖᒃᑯᓇᓂᓗ ᑐᓂᕐᕈᓯᖅᓗᖓ ᐃᒻᒧᒃᓯᐅᒐᕐᖕᓂᒃ ᐊᖑᓴᓪᓗᕐᖕᓂᒃ ᓰᐱᓂᒡᓗ ᐊᖑᓴᓪᓗᕐᖕᓂᒃ ᐊᑐᓂᑦ.”
5ᐊᑕᓂᐅᑉ ᐸᓛᒻ ᐅᖃᐅᓯᒃᓴᖃᖅᑎᑉᐹ ᐅᖃᐅᑎᓪᓗᒍᓗ, “ᐰᓚᒃᒧᑦ ᐅᑎᓕᕆᑦ, ᐃᒫᒡᓗ ᐅᖃᖅᓗᑎᑦ.” 
6ᑍᒫᒃ ᐅᑎᖅᕕᒋᕚ, ᓇᖏᖅᑐᖅ ᑐᓂᕐᕈᒥ ᐃᑯᐊᓚᓯᒪᔪᑦ ᓴᓂᐊᓂ, ᑖᓐᓇ ᐃᓚᖃᖅᓗᓂ ᒧᐊᐱᒥᐅᑦ ᐊᖓᔪᖅᑳᖁᑎᖏᓐᓂᒃ.
7ᒎᑎᒥᑦ ᐅᖃᐅᓯᒃᓴᓂᒃ ᐅᖃᐅᓯᕆᓕᖅᐰᑦ ᐅᖃᖅᓗᓂ:
8ᖃᓄᖅ ᒎᑎᐅᑉ ᐱᐅᖏᓐᓂᕋᓐᖏᑕᖓ ᐱᐅᖏᑦᑐᒧᑦ ᐱᔭᐅᖁᓗᒍ ᐅᖃᕈᓐᓇᖅᐳᖓ?
9ᐃᓐᓈᕈᐃᑦ ᖄᖏᓐᓂᑦ ᐅᔭᕋᓱᒃᔪᖕᓂᑦ ᑕᑯᕙᒃᑲ,
10ᔧᑰᑉ ᐳᔪᖅᓗᒃᑎᑐᑦ ᐅᓄᕐᖕᓂᖏᑦ ᑭᐊ ᓈᓴᕈᓐᓇᖅᐰᑦ,
11ᐰᓚᒃᓗ ᐸᓛᒻᒧᑦ ᐅᖃᓕᖅᐳᖅ, “ᖃᓄᐃᓕᐅᓕᖅᐱᖔ? ᐊᑭᕋᒃᑲ ᐱᐅᖏᑦᑐᒧᑦ ᐱᔭᐅᖁᓗᒋᑦ ᐅᖃᖁᔭᒋᑦ ᑕᑯᒋᑦ, ᐊᖏᔪᐊᓗᖕᒥᒃ ᓮᒻᒪᖅᑎᑉᐸᑎᑦ!”
12ᑖᓐᓇ ᐅᖃᓕᖅᐳᖅ, “ᐅᖃᕆᐊᖃᓐᖏᓚᖔ ᐊᑕᓂᐅᑉ ᐅᕙᓐᓄᑦ ᐅᖃᐅᓯᐅᖁᔭᖓᓂᒃ?”
13ᐰᓚᒃ ᑖᑦᓱᒧᖓ ᐅᖃᖅᐳᖅ, “ᐂᖃᑎᒋᓚᐅᓐᖓ ᐊᓯᐊᓄᑦ ᑖᕙᓐᖓᑦ ᑕᑯᓂᐊᕋᕕᒋᑦ, ᓯᓈᓃᑦᑐᑦ ᑭᓯᐊᓂ ᑕᑯᓂᐊᖅᐸᑎᑦ, ᑕᑯᔧᓐᓇᕆᓂᐊᓐᖏᓚᑎᑦ; ᐱᐅᖏᑦᑐᒧᑦ ᐱᔭᐅᖁᓗᒋᑦ ᐅᖃᐅᓯᕆᓂᐊᖅᐸᑎᑦ ᑍᑲᓐᖓᑦ ᐱᑦᔪᑎᒋᓗᖓ.” 
14ᓇᑎᕐᖕᓇᒧᑦ ᐂᖃᑎᒋᕚ ᐊᑎᓕᖕᒧᑦ ᓲᕕᒻᒥᒃ, ᖃᖅᑲᐅᑉ ᐱᔅᒐᐅᑉ ᖄᖓᓂ, ᑐᓂᕐᕈᓯᖅᕕᓕᐅᖅᓗᓂᓗ 7-ᓂᒃ, ᑐᓂᕐᕈᓯᖅᐳᖅ ᐃᒻᒧᒃᓯᐅᒐᕐᖕᓂᒃ ᐊᖑᓴᓪᓗᕐᖕᓂᒃ ᓰᐱᓂᒡᓗ ᐊᖑᓴᓪᓗᕐᖕᓂᒃ ᐊᑐᓂᑦ ᑐᓂᕐᕈᓯᖅᕕᖕᓂ.
15ᐰᓚᒃᒧᓪᓗ ᐅᖃᖅᐳᖅ, “ᑐᓂᕐᕈᑎᕕᑦ ᓴᓂᐊᓂ ᓇᖏᓚᐅᕆᑦ ᐊᕗᖓ ᐂᓂᐊᕋᒪ ᐊᑕᓂᖅ ᑲᑎᔭᖅᑐᖅᓗᒍ.”
16ᐊᑕᓂᐅᑉ ᐸᓛᒻ ᑲᑎᕚ ᐅᖃᐅᓯᒃᓴᒥᒡᓗ ᑐᓂᓯᕕᒋᓪᓗᒍ, ᐅᖃᖅᓗᓂᓗ, “ᐰᓚᒃᒧᑦ ᐅᑎᓕᕆᑦ, ᐃᒫᒡᓗ ᐅᖃᖅᓗᑎᑦ.” 
17ᑕᕝᕙ ᐅᑎᖅᕕᒋᕚ ᑕᕝᕙᓃᓚᐅᖅᐳᖅ, ᑐᓂᕐᕈᑎᒥ ᓴᓂᐊᓂ ᓇᖏᖅᑐᖅ, ᒧᐊᐱᒥᐅᑦ ᐊᖓᔪᖅᑳᖁᑎᖏᑦ ᐃᓚᒋᓪᓗᒋᑦ. ᐰᓚᑭᐅᑉ ᐊᐱᕆᕚ, “ᖃᓄᖅ ᐊᑕᓂᖅ ᐅᖃᖅᐸ?”
18ᐸᓛᒻ ᒎᑎᐅᑉ ᐅᖃᐅᓯᕆᖁᔭᖓᓂᒃ ᐅᖃᓕᖅᐳᖅ, ᐅᖃᖅᓗᓂ:
19ᒎᑎ ᐃᓄᒃᑎᑐᑦ ᐱᐅᓯᖃᖏᒻᒪᑦ, ᓴᒡᓗᔪᓐᓇᕋᓂ,
20ᑕᑯᒋᑦ, ᑐᓂᓯᕕᐅᔪᖓ ᐱᖁᔨᓂᕐᖕᒥᒃ ᓮᒻᒪᖅᑎᑦᓯᖁᓪᓗᖓ;
21ᔧᑰᑉ ᐱᐅᖏᑦᑐᓕᓂᖏᑦ ᑲᒪᒋᓐᖏᓔᑦ,
22ᒎᑎᐅᑉ ᐊᐅᓪᓚᖅᑎᓚᐅᖅᐰᑦ ᐃᑦᔨᑉᑎᒥᑦ;
23ᔧᑯ ᐊᖓᒃᑯᒧᑦ ᐊᑭᕋᖅᑐᖅᑕᐅᔪᓐᓇᓐᖏᓚᖅ,
24ᑕᑯᒋᑦ, ᐃᓄᐃᑦ ᒪᑭᑉᐳᑦ ᓲᖅᓗ ᐊᕐᖕᓇᓪᓗᖅᑎᑐᑦ ᓛᔭᑐᑦ,
25ᐰᓚᒡᓗ ᐅᖃᖅᐳᖅ ᐸᓛᒻᒧᑦ, “ᐱᐅᖏᑦᑐᒧᑦ ᐱᔭᐅᖁᔨᓂᖃᓐᖏᓚᖅ, ᓮᒻᒪᖅᑎᑕᐅᓂᖃᕋᓂᓘᓐᓃᑦ!”
26ᐸᓛᒻᓕ ᐰᓚᒃ ᑭᐅᕚ, “ᐅᖃᐅᑎᓚᐅᓐᖏᓚᒌᑦ, ‘ᐊᑕᓂᐅᑉ ᐅᖃᐅᓯᕆᖁᔭᓕᒫᖏᓐᓂᒃ, ᐅᖃᕆᐊᖃᕐᖕᓂᓐᓂᒃ?’”
27ᐰᓚᒃᓗ ᐸᓛᒻᒧᑦ ᐅᖃᓕᖅᐳᖅ, “ᐊᑏ ᕾᓚᐅᕆᑦ, ᐊᓯᐊᓄᑦ ᐂᖃᑎᒋᔪᒪᒐᒃᑭᑦ; ᐃᒻᒪᖄ ᒎᑎᐅᑉ ᓈᒻᒪᒋᓂᐊᖅᐹ ᑍᑲᓐᖓᑦ ᐱᐅᖏᑦᑐᒧᑦ ᑎᑭᑕᐅᖁᓗᒋᑦ ᐅᖃᐅᓯᐅᖁᓗᒋᑦ.” 
28ᑍᒫᒃ ᐰᓚᒃ ᐸᓛᒻ ᐂᑎᑉᐹ ᖃᖅᑲᐅᑉ ᐱᐅᕆᐅᑉ ᖄᖓᓄᑦ, ᓄᓇᒧᑦ ᐊᕗᖔᓗᒃ ᓱᓇᖃᔪᐃᑦᑑᑉ ᐅᖓᑖᓄᑦ ᑕᑯᒃᓴᐅᔪᒧᑦ. 
29ᐸᓛᒻ ᐰᓚᒃᒧᑦ ᐅᖃᖅᐳᖅ, “ᓴᓇᑦᔪᑎᓚᐅᓐᖓ ᑐᓂᕐᕈᓯᖅᕕᖕᓂᒃ 7-ᓂᒃ, ᐊᑐᐃᓐᓇᕈᐃᓗᑎᓪᓗ ᐃᒻᒧᒃᓯᐅᒐᕐᖕᓂᒃ ᐊᖑᓴᓪᓗᕐᖕᓂᒃ 7-ᓂᒃ 7-ᓂᒡᓗ ᓰᐱᓂᒃ ᐊᖑᓴᓪᓗᕐᖕᓂᒃ.” 
30ᐰᓚᒃᓗ ᑍᒤᓕᐅᓚᐅᖅᐳᖅ ᐸᓛᒻ ᐅᖃᐅᓯᕆᔭᖓ ᒪᓕᒡᓗᒍ, ᑐᓂᕐᕈᓯᖅᓗᓂᓗ 7-ᓂᒃ ᐃᒻᒧᒃᓯᐅᒐᕐᖕᓂᒃ ᐊᖑᓴᓪᓗᕐᖕᓂᒃ ᓰᐱᓂᒡᓗ ᐊᖑᓴᓪᓗᕐᖕᓂᒃ ᑐᓂᕐᕈᓯᖅᕕᖕᓂ ᑖᒃᑯᓇᓂ ᐊᑐᓂᑦ.
