1ᐅᓐᓄᒃᑎᓪᓗᒍ ᐂᖏᓖᒃ ᒪᕐᕉᒃ ᓱᑑᒪᒧᑦ ᑎᑭᑉᐴᒃ, ᓘᑎᓗ ᓱᑑᒪᐅᑉ ᐃᑎᖅᑕᖅᕕᖓᓂ ᐃᒃᓯᕙᓚᐅᖅᐳᖅ. ᓘᑎᐅᓪᓗ ᑕᑯᒐᒥᒋᒃ, ᓂᑯᕕᓪᓗᓂ ᐸᕐᕆᐊᖅᐹᒃ. ᐅᑯᓪᓗᓂᓗ ᑮᓇᓂ ᐊᒃᑐᖅᓗᒍ ᓄᓇᒧᑦ. 
2ᐅᖃᖅᐳᖅ, “ᐊᖓᔪᖅᑳᒃᑲᒃ ᐅᖃᐅᑎᕙᑦᓯᒃ ᑕᒪᐅᖓ ᓄᖅᑲᖁᓪᓗᓯᒃ, ᐱᔨᑦᓯᓗ ᐃᒡᓗᖓᓄᐊᖁᓪᓗᓯᒃ ᓯᓂᒃᑕᖅᓗᓯᒡᓗ, ᐃᑎᒐᓯᒡᓗ ᐅᐊᓴᖅᓗᒋᑦ. ᐅᓪᓛᕈᖅᓗᓯᒃ ᒪᑭᒃᑯᑦᓯᒃ ᐅᐸᒃᑕᑦᓯᖕᓄᑦ ᐊᐅᓪᓚᕐᖕᓂᐊᕋᑦᓯᒃ.”
3ᑖᑦᓱᒪᓕ ᐊᔪᐃᓐᓈᕆᒐᒥᒋᒃ, ᑭᖑᓂᖓᒍᑦ ᐃᒡᓗᒥᓄᐊᖃᑎᒋᓕᖅᐹᒃ; ᓂᕆᔭᒃᓴᑦᑎᐊᕙᖕᓂᒡᓗ ᓂᕿᓕᐅᕈᑎᓪᓗᒋᒃ, ᓂᐊᖂᔭᓂᒡᓗ ᐳᕙᓪᓚᖅᓴᐅᑎᖃᖏᑦᑐᓂᒃ, ᓂᕆᓪᓗᑎᒡᓗ.
4ᑖᒃᑯᐊᒡᓕ ᓯᓂᒐᓱᓕᓚᐅᖅᑎᓐᓇᒋᒃ ᓱᓕ, ᐃᒡᓗᒐᓴᖕᒥᐅᑦ ᐊᖑᑎᑦ, ᓱᑑᒪᒥᐅᑦ ᐃᓅᓱᒃᑐᑦ ᐃᓄᑐᕾᓪᓗ, ᓘᑎᐅᑉ ᐃᒡᓗᖓ ᐃᓗᕚᑦ ᓯᓚᑖᓂᑦ. 
5ᓘᑎᓗ ᐅᖃᐅᑎᕚᑦ ᐅᖃᖅᓗᑎᒃ, “ᓇᐅᒡᓕ ᐊᖑᑎᑦ ᐅᓐᓄᒃ ᐃᒡᓗᖕᓄᐊᖅᑲᐅᔪᑦ? ᑖᒃᑯᐊ ᐅᕙᑦᑎᓐᓄᑦ ᐊᓂᑎᓚᐅᒃᑭᑦ! ᓄᓕᐊᕈᒪᒐᑦᑎᒍ.”
6ᓘᑎᓗ ᐃᒡᓗᒥᑦ ᐊᓂᓪᓗᓂ ᐃᓄᖕᓄᑦ, ᐃᒡᓘᑉ ᐹᖓ ᒪᑐᕚ ᓯᓚᑖᓂᑦ. 
7ᐅᖃᖅᓗᓂᓗ, “ᐃᓚᓐᓇᕆᔭᒃᑲ, ᕿᓄᕕᒋᕙᑦᓯ ᑍᒫᒃ ᐱᐅᖏᑦᑐᐊᓗᖕᒥᒃ ᐱᓇᓱᐊᕐᖕᓂᐊᕋᓯ! 
8ᑕᑯᒋᑦ, ᒪᕐᕉᖕᓂᒃ ᐸᓂᖃᖅᑐᖓ ᓱᓕ ᐊᖑᒻᒧᑦ ᐊᒃᑐᖅᑕᐅᓚᐅᖅᓯᒪᖏᑦᑑᖕᓂᒃ; ᑖᒃᑯᐊᒃ ᐃᓕᑦᓯᓐᓄᑦ ᐊᓂᑎᓚᐅᖅᓛᒃᑲᒃ, ᐃᓱᒪᖅᓲᑎᒋᓂᐊᕋᑦᓯᐅᒃ; ᐅᑯᐊᒡᓕ ᐊᖑᑏᒃ ᐱᓕᕆᐊᕆᓇᓱᐊᕐᖕᓂᐊᕋᓯᐅᒃ; ᐃᒡᓗᓐᓂ ᑖᒃᑯᐊ ᑐᔪᕐᖕᒥᐊᕆᒐᒃᑭᒃ.”
9ᑖᒃᑯᐊᓕ ᐅᖃᖅᐳᑦ, “ᐊᒡᕕᐊᕋᓱᓐᖏᓚᐅᕆᑦ, ᐅᓇ ᑕᒫᓂ ᓄᓇᖃᖅᑐᑐᖃᐅᖏᑦᑐᖅ, ᐅᕙᑦᑎᓐᓂᒃ ᐅᖃᐅᑦᔨᓇᓱᒃᑐᖅ! ᐱᐅᖏᓐᓂᖅᓴᒥᒃ ᐱᓇᓱᐊᖅᕕᒋᓂᐊᖅᐸᑦᑎᒋᑦ ᑖᒃᑯᓄᖓ ᐱᓇᓱᐊᕈᒪᔭᑦᑎᓐᓂᑦ.” ᓘᑎᓗ ᐊᔭᒃᐹᑦ ᐹᖓ ᓱᕋᒍᒪᓪᓗᒍ. 
10ᐊᖑᑏᒡᓕ ᑖᒃᑯᐊᒃ ᐃᒡᓗᒦᑦᑑᒃ ᓘᑎ ᑎᒍᓪᓗᒍ ᐃᑎᖅᑎᑉᐹᒃ, ᐹᖓᓗ ᒪᑐᓪᓗᒍ. 
11ᐊᖑᑎᓪᓗ ᑕᐅᑐᒍᓐᓃᖅᑎᑉᐰᑦ, ᐹᖓᑕ ᓯᓚᑖᓃᑦᑐᑦ, ᐃᓅᓱᒃᑐᑦ ᐃᓄᑐᕾᓪᓗ, ᐃᒡᓘᑉ ᒪᑐᐊᓂᒃ ᓇᓂᓯᓇᓱᒡᓗᑎᒃ ᓴᐱᓕᖁᓪᓗᒋᑦ.
12ᐊᖑᑏᒡᓗ ᑖᒃᑯᐊᒃ ᓘᑎᒧᑦ ᐅᖃᖅᐴᒃ, “ᑕᕝᕙᓂ ᐊᓯᖕᓂᒃ ᐃᓚᖃᖅᐲᑦ? ᓂᖓᐅᖃᕈᕕᑦ, ᐃᕐᖕᓂᖃᕈᕕᑦ, ᐸᓂᖃᕈᕕᓪᓘᓐᓃᑦ, ᐊᓯᖏᓐᓂᒡᓘᓐᓃᑦ ᐃᓚᖃᕈᕕᑦ ᐃᒡᓗᒐᓴᖕᓂ, ᑖᒃᑯᐊ ᑕᕝᕙᓐᖓᑦ ᐊᐅᓪᓚᖅᑎᓕᒃᑭᑦ; 
13ᑖᒃᑯᐊ ᓄᓇᓖᑦ ᐊᓯᕈᕐᖕᓂᐊᓕᕋᑦᑎᒍ, ᓂᐱᖃᕈᑕᐅᒻᒪᕆᓕᕐᖕᒪᑕ ᐊᔪᖅᑐᓕᓂᕋᖅᑕᐅᓪᓗᑎᒃ ᐱᐅᖏᑦᑐᖅᔪᐊᓂᒃ ᐊᑕᓂᐅᑉ ᓵᖓᓂ, ᐊᑕᓂᐅᓪᓗ ᑎᓕᕚᑎᒍᒃ ᐊᓯᕈᐃᖁᓪᓗᑕ ᑖᒃᑯᓂᖓ.”
14ᑕᕝᕙ ᓘᑎ ᐊᓂᕗᖅ ᓂᖓᐅᒃᓴᓂ ᐅᖃᐅᑎᔭᖅᑐᖅᓗᒋᑦ, ᐸᓂᖏᑕ ᐅᐃᒃᓴᖏᑦ, ᐅᖃᐅᑎᓪᓗᒋᒡᓗ, “ᑐᐊᕕᖅᓗᓯᒃ ᑕᕝᕙᓐᖓᑦ ᐊᐅᓪᓚᓕᕆᑦᓯᒃ; ᐊᑕᓂᐅᑉ ᑖᒃᑯᐊ ᐃᒡᓗᒐᓮᑦ ᐊᓯᕈᕐᖕᓂᐊᓕᕐᖕᒪᒋᑦ.” ᓂᖓᐅᒃᓴᖏᓐᓄᓪᓕ ᓘᑎ ᐅᖃᖑᐊᑐᐃᓐᓇᖅᑑᔮᖅᐳᖅ.
15ᐅᓪᓛᖅ ᖃᐅᓕᖅᑎᓪᓗᒍ, ᐂᖏᓖᒃ ᓘᑎᒥᒃ ᑐᐊᕕᖅᓱᐃᓕᖅᐴᒃ, ᐅᖃᖅᓗᑎᒃ, “ᐸᕐᖕᓇᓕᕆᑦ! ᓄᓕᐊᑦ ᓇᒡᓴᖅᓗᒍ ᐸᓃᒃᑭᒡᓗ ᑕᕝᕙᓃᑦᑑᒃ, ᐊᐅᓪᓚᓕᕆᑦᓯ, ᐱᖃᓯᐅᑦᔭᐅᖁᓇᓯ ᐃᒡᓗᒐᓮᑦ ᐊᓯᕈᖅᑕᐅᓕᖅᐸᑕ.” 
16ᓘᑎᓕ ᓄᖅᑲᖓᓕᕐᖕᒪᑦ; ᐊᖑᑏᑦ ᐊᒡᒐᖏᑎᒍᑦ ᑎᒍᓪᓗᒋᑦ ᓄᓕᐊᖓᓗ ᐸᓂᖏᒡᓗ ᑕᓯᐅᖅᑕᐅᓕᖅᐳᑦ, ᐊᑕᓂᕐᖕᒧᑦ ᓂᑲᒋᔭᐅᖕᒪᑕ, ᑖᒃᑯᐊᓗ ᐊᐅᓪᓚᕈᑎᕚᑦ ᐃᒡᓗᒐᓮᑦ ᓯᓚᑖᓄᑦ. 
17ᐊᐅᓪᓚᕈᑎᒐᒥᒋᓪᓗ, ᐂᖏᓖᒃ ᐅᖃᖅᐳᒃ, “ᕿᒫᒋᑦᓯ ᐃᓅᓂᐊᕋᑦᓯ; ᐅᑎᒧᑦ ᕿᕕᐊᕐᖕᓂᐊᕋᓯ ᓇᖅᓴᒥᓗ ᑕᒫᓂ ᓄᖅᑲᕐᖕᓂᐊᕋᓯ, ᖃᖅᑲᓄᓪᓕ ᕿᒫᒋᑦᓯ, ᑐᖁᖃᑕᐅᖁᓇᓯ.”
18ᓘᑎᐅᓪᓕ ᐅᖃᐅᑎᕚᒃ, “ᑍᒤᓕᐅᖅᑎᑦᓯᖏᓪᓗᓯᒃ, ᐊᑕᓃᒃᑳᒃ; 
19ᑕᑯᒋᑦ ᐱᔩᑦ ᖁᕕᐊᒋᔭᐅᖕᒪᑦ ᓵᖕᓂ, ᐊᖏᔪᒥᒃ ᐱᑦᓯᐊᖅᕕᒋᒐᕕᖓ ᐃᓅᓕᐊᕆᓪᓗᖓ; ᖃᖅᑲᓄᓪᓕ ᕿᒫᓇᓱᐊᕈᒪᓐᖏᓚᖓ, ᐊᓯᕈᖅᑕᐅᓇᖅᑐᒧᑦ ᑎᑭᖁᓇᖓ, ᑐᖁᓗᖓᓗ. 
20ᑕᑯᒋᑦ, ᐃᒃᑯᐊ ᓄᓇᓖᑦ ᒥᑭᔪᑦ ᐊᕙᓃᑦᑐᑦ ᖃᓂᒻᒪᑕ ᕿᒫᕕᒋᔪᓐᓇᖅᑕᒃᑲ, ᒥᑭᔫᓪᓗᑎᒡᓗ, ᑍᑲᓂ ᐊᓐᓇᒃᑲᔭᖅᐳᖓ!”
21ᑖᑦᓱᒪ ᑭᐅᕚ, “ᑕᑯᒋᑦ ᑍᒫᒃ ᐱᔪᓐᓇᖅᑎᒃᑭᕙᒋᑦ, ᑖᒃᑯᐊ ᐃᒡᓗᒐᓮᑦ ᐅᖃᐅᓯᕆᔭᑎᑦ ᐊᓯᕈᕐᖕᓂᐊᓐᖏᓚᒃᑲ. 
22ᐊᑏ, ᑐᐊᕕᖅᓗᓯ, ᑍᑯᖓ ᕿᒫᓕᕆᑦᓯ; ᖃᓄᐃᓕᐅᕈᓐᓇᖏᓐᓇᒪ ᑍᑯᖓ ᑎᑭᓚᐅᖏᓐᓂᑦᓯᓐᓂ.”
23ᓯᕿᓂᖅᓗ ᖁᑦᑎᒃᓯᓚᐅᖅᐳᖅ ᓘᑎᒃᑯᑦ ᓄᓇᓕᖕᓄᑦ ᔪᐊᕆᒧᑦ ᑎᑭᑎᓪᓗᒋᑦ, 
24ᑕᕝᕙᓕ ᐊᑕᓂᖅ ᑲᑕᒐᖅᑎᑦᓯᓕᖅᐳᖅ ᐃᒃᑭᕆᒃᑐᓂᒃ ᐃᑯᒪᒥᒡᓗ ᐃᒡᓗᒐᓴᖕᓄᑦ ᓱᑑᒪᒧᑦ ᒍᒨᕋᒧᓪᓗ ᐊᑕᓂᕐᖕᒥᑦ ᕿᓚᖕᒥᑦ ᐱᔪᓂᒃ. 
25ᑖᒃᑯᐊᓗ ᐃᒡᓗᒐᓮᑦ ᐊᓯᕈᖅᐰᑦ, ᓇᖅᓴᓕᒫᖅᓗ, ᐃᓄᖏᓪᓗ ᑕᒪᕐᖕᒥᒃ ᐃᒡᓗᒐᓴᖕᓃᑦᑐᑦ, ᐱᕈᖅᑐᓕᒫᓪᓗ ᓄᓇᒥ. 
26ᓘᑎᐅᓪᓕ ᓄᓕᐊᖓ ᐅᑎᒧᑦ ᑕᑯᓴᕋᒥ, ᑕᕆᐅᓐᖑᖅᓗᓂ ᓇᐸᔫᓕᖅᐳᖅ.
27ᐅᓪᓛᒻᒪᕆᒃᑯᓪᓕ ᖃᐅᑎᓪᓗᒍ ᐂᕝᕙᕋᕼᐋᒻ ᐅᐸᒃᓯᒪᓚᐅᖅᑕᒥᓄᐊᖅᐳᖅ ᐊᑕᓂᐅᑉ ᓇᔪᓚᐅᖅᑕᖓᓄᑦ. 
28ᐳᖅᑐᔪᒥᑦ ᐊᒻᒧᑦ ᑕᑯᓐᓇᕋᒥᒋᑦ ᓱᑑᒪ ᒍᒨᕋᓗ ᓄᓇᓕᒫᖅᓗ ᓇᖅᓴᖅ, ᑕᑯᕚ ᐳᔪᖅ ᖁᒻᒧᐊᒃᑐᖅ ᓲᖅᓗ ᐃᑯᐊᓚᑦᓯᕕᐊᓗᖕᒥᑦ ᐳᔫᖅᑐᖅ. 
29ᐃᒤᓚᐅᖅᐳᖅ, ᒎᑎᐅᑉ ᐃᒡᓗᒐᓮᑦ ᐊᓯᕈᕋᒥᒋᑦ ᓇᖅᓴᒦᑦᑐᑦ, ᒎᑎᐅᑉ ᐂᕝᕙᕋᕼᐋᒻ ᐃᖅᑲᐅᒪᓚᐅᖅᐹ, ᓘᑎ ᐊᐅᓪᓚᖅᑎᓪᓗᒍ ᓄᖑᑕᐅᔪᑦ ᐊᑯᕐᖓᓐᓂᑦ, ᓄᖑᓐᓂᐊᓕᕋᒥᒋᑦ ᐃᓗᒐᓮᑦ ᓘᑎᐅᑉ ᓄᓇᖃᖅᕕᒋᔭᖏᑦ.
30ᓘᑎᓕ ᔪᐊᕆᒥᑦ ᐊᐅᓪᓚᕋᒥ, ᓄᓇᖃᓚᐅᖅᐳᖅ ᖃᖅᑲᓂ ᐸᓃᖕᓂ ᒪᕐᕉᒃ ᐃᓚᒋᓪᓗᒋᒃ, ᑲᑉᐱᐊᓱᓚᐅᕋᒥ ᔪᐊᕆᒥ ᓄᓇᖃᕆᐊᒃᓴᖅ; ᕾᕈᓱᖕᒥᐅᑕᓕᖅᓗᑎᒃ ᐸᓃᖕᓂ ᒪᕐᕉᒃ ᐃᓚᒋᓪᓗᒋᒃ. 
31ᐸᓂᖓᓕ ᐊᖓᔪᒃᓕᖅ ᓄᑲᕐᖕᒥᓄᑦ ᐅᖃᖅᐳᖅ, “ᐊᑖᑕᕗᒃ ᐃᓄᑐᖃᐅᓕᕐᖕᒪᑦ, ᐊᖑᑎᑕᖃᕋᓂᓗ ᓄᓇᒥ ᐅᕙᑦᑎᓐᓂᒃ ᓄᓕᐊᕈᓐᓇᖅᑐᒥᒃ ᓄᓇᖅᔪᐊᕐᖕᒥᐅᑦ ᐱᐅᓯᖏᑦ ᒪᓕᒡᓗᒋᑦ. 
32ᕾᒋᑦ, ᐊᑖᑕᕗᒃ ᐃᒥᖅᑎᓚᐅᖅᓚᕗᒃ ᕔᓂᒥᒃ, ᐃᓐᓇᖓᖃᑎᒋᓂᐊᕋᑦᑎᒃᑯᒃ, ᕿᑐᕐᖓᖅᑖᕐᖕᓂᐊᕋᓐᓄᒃ ᐊᑖᑕᑦᑎᓐᓄᑦ ᑭᖑᕚᓕᐅᖅᑐᒃᓴᒥᒃ.” 
33ᑕᕝᕙ ᑍᑦᓱᒪᓂ ᐅᓐᓄᒥ ᕔᓂᒥᒃ ᐃᒥᖅᑎᑉᐹᒃ; ᐸᓂᖓᑕᓗ ᐊᖓᔪᒃᓕᐅᑉ ᓄᓕᐊᕐᖕᓂᒃᑯᑦ ᐊᑖᑕᓂ ᐱᖃᑎᒋᕚ; ᐊᑖᑕᖓᓕ ᖃᐅᔨᓚᐅᓐᖏᓚᖅ ᖃᖓ ᐃᓐᓇᕐᖕᓂᕐᖕᒪᖔᑦ ᖃᖓᓗ ᒪᑭᓐᓂᕐᖕᒪᖔᑦ.
34ᖃᐅᑎᓪᓗᒍᓕ, ᐊᖓᔪᒃᓕᐅᑉ ᓄᑲᓂ ᐅᖃᐅᑎᕚ, “ᑕᑯᒋᑦ, ᐅᓐᓄᒃ ᐃᓐᓇᖓᖃᑎᒋᓚᐅᖅᐸᕋ; ᐅᓐᓄᒃ ᓱᓕ ᕔᓂᒥᒃ ᐃᒥᖅᑎᒃᑲᓐᓂᓚᐅᕐᖕᓂᐊᖅᐸᕗᒃ, ᐅᐸᒡᓗᒍ ᐱᖃᑎᒋᓂᐊᕋᕕᐅᒃ; ᑭᖑᕚᒃᓴᖃᕐᖕᓂᐊᕋᑦᑕ ᐊᑖᑕᑦᑎᒍᑦ.” 
35ᑍᒤᒻᒪᑦ ᐊᑖᑕᑎᒃ ᕔᓂᒥᒃ ᐃᒥᖅᑎᒃᑭᕚᒃ, ᓄᑲᖅᓕᐅᑉ ᐅᐸᒃᓗᒍ, ᐃᓐᓇᖓᖃᑎᒋᕚ; ᐊᑖᑕᖓᓗ ᖃᐅᔨᓚᐅᓐᖏᓚᖅ ᖃᖓ ᐃᓐᓇᕐᖕᓂᕐᖕᒪᖔᑦ ᖃᖓᓗ ᒪᑭᓐᓂᕐᖕᒪᖔᑦ. 
36ᑕᕝᕙ ᓘᑎᐅᑉ ᐸᓂᖏᒃ ᑕᒪᕐᖕᒥᒃ ᐊᑐᓂᑦ ᓄᑕᕋᒃᓴᖃᓕᓚᐅᖅᐴᒃ ᐊᑖᑕᒥᖕᓂᑦ. 
37ᐸᓂᖓᓗ ᐊᖓᔪᒃᓕᖅ ᐃᕐᖕᓂᖅᑖᖅᐳᖅ, ᑖᓐᓇᓗ ᐊᑦᓯᖅᐹ ᒧᐊᐱᒥᒃ.+ ᑖᓐᓇᓗ ᓯᕗᓕᕆᔭᐅᕗᖅ ᐅᓪᓗᒥᒧᑦ ᑎᑭᓪᓗᒍ ᒧᐊᐱᒥᐅᓂᑦ. 
38ᐸᓂᖓᑦᑕᐅᖅ ᓄᑲᖅᓕ ᐃᕐᖕᓂᖅᑖᓚᐅᕆᕗᖅ, ᑖᓐᓇᓗ ᐊᑦᓯᖅᐹ ᐱᓐ-ᐋᒥᒥᒃ.+ ᑖᓐᓇᓗ ᓯᕗᓕᕆᔭᐅᕗᖅ ᐅᓪᓗᒥᒧᑦ ᑎᑭᓪᓗᒍ ᐊᒧᓁᑎᓂᑦ.
