1ᐊᑕᓂᐅᑉ ᐅᖃᐅᓯᖓᑕ ᑎᑭᑉᐹᖓ ᐅᖃᖅᓗᓂ: 
2“ᐃᓅᑉ ᐃᕐᖕᓂᖓ, ᓇᓚᐅᑦᓵᒐᒃᓴᓕᐅᕆᑦ, ᐊᑦᔨᐅᔪᒥᒡᓗ ᐅᖃᐅᑎᓗᒋᑦ ᐄᓴᕅᓕᐅᑉ ᑭᖑᕚᖏᑦ. 
3ᐅᖃᖅᓗᑎᑦ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᓇᒃᑐᕋᓕᒃᔪᐊᖅᑕᖃᓚᐅᖅᐳᖅ ᐃᓴᕈᖅᑯᖅᑐᓪᓗᓂ ᓱᓗᒑᖏᓪᓗ ᑕᑭᓪᓗᑎᒃ, ᒥᖅᑯᖓᓗ ᐊᑦᔨᒌᖏᑦᑐᓂᒃ ᑕᖅᓴᖃᐅᖅᓗᓂ, ᖃᖓᑕᓪᓗᓂ ᓕᐸᓇᓂᒧᐊᖅᐳᖅ ᓇᐹᖅᑑᑉ ᓰᑕᕆᐅᑉ ᓄᕗᐊᓂᒃ ᑎᒍᓯᓪᓗᓂ; 
4ᐱᕈᓕᕋᑖᖅᑐᒥᒃ ᓇᑲᑦᓯᕗᖅ ᐊᐅᓪᓚᕈᑎᓪᓗᒍᓗ ᓄᓇᒧᑦ ᑕᐅᖅᓰᕕᐅᕙᒃᑐᒧᑦ, ᐃᒡᓗᒐᓴᒡᔪᐊᓄᓪᓗ ᓂᐅᕕᖅᑎᓕᖕᓄᐊᕈᑎᕚ. 
5ᓄᓇᑦᓯᓐᓂᑦ ᐱᕈᖅᓯᐊᒃᓴᒥᒃ ᐱᓪᓗᓂ ᐱᕈᖅᓰᕕᖕᒧᑦ ᐃᑦᔪᖃᑦᓯᐊᖅᑐᒧᑦ ᐃᓕᕚ; ᐃᒪᖃᑦᓯᐊᖅᑐᒧᑦ. ᐅᖅᐱᒐᖅᑎᑐᑦ ᐋᖅᑭᒡᓗᒍ, 
6ᐱᕈᕋᒥᓗ ᐸᐅᕐᖓᓕᒃᓴᐅᓪᓗᓂ ᕔᓂᒃᓴᓐᖑᖅᐳᖅ ᐳᒃᑭᑦᑑᓪᓗᓂ ᓯᐊᒻᒪᖓᓕᖅᐳᖅ ᓇᒧᑐᐃᓐᓇᖅ, ᐊᕙᓚᖓᔪᖏᓪᓗ ᓇᒃᑐᕋᓕᐅᑉ ᒥᒃᓵᓄᑦ ᐱᕈᓕᖅᐳᑦ, ᐊᒫᖏᓪᓕ ᐱᕈᖅᕕᖕᒥᓃᖏᓐᓇᖅᓗᑎᒃ. ᕔᓂᖃᖅᕕᒃᓴᑐᑦ ᐱᕈᓕᖅᐳᖅ, ᐊᕙᓚᖓᔪᖃᓕᖅᓗᓂ ᐅᓄᖅᑐᓂᒃ ᐅᖃᐅᔭᖃᑦᓯᐊᓕᖅᓗᓂᓗ.
7ᐊᒻᒪ ᓇᒃᑐᕋᓕᒡᔪᐊᖅᑕᖃᓚᐅᕆᕗᖅ ᐊᓯᐊᓂᒃ ᐃᓴᕈᖅᑯᖅᑐᔫᓪᓗᓂ ᒥᖅᑯᖓᓗ ᑐᕐᕈᑦᓯᐊᖅᓗᓂ; ᑕᕝᕙ ᕔᓂᓕᒃᓴᐅᑉ ᐊᒫᖏᑦ ᐱᕈᖅᐸᓪᓕᐊᒐᒥᒃ ᓴᖑᓪᓗᑎᒃ ᓇᒃᑐᕋᓕᖕᒧᐊᓕᖅᐳᑦ, ᑖᑦᓱᒧᖓ ᐃᒻᒥᖅᓱᖅᑕᐅᔪᓐᓇᕐᖕᒪᖔᕐᖕᒥᒃ. ᐱᕈᖅᕕᒋᔭᑐᐊᒥᓂᐅᖏᑦᑐᖅ 
8ᑖᑦᓱᒪᓕ ᕔᓂᓕᒃᓴᖅ ᐃᑦᔪᖃᑦᓯᐊᖅᑐᒧᐊᖅᐹ ᐃᒪᖃᑦᓯᐊᖅᑐᒧᑦ, ᐊᕙᓚᖓᔪᖅᑖᑦᓯᐊᖁᓪᓗᒍ, ᐸᐅᕐᖓᖅᑖᑦᓯᐊᖅᓗᓂᓗ, ᑕᑯᒥᓇᖅᓗᓂᓗ ᐱᕈᓕᖅᐳᖅ.
9ᐅᖃᕆᑦ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᑖᓐᓇ ᕔᓂᒃᓴᖅ ᐱᕈᖅᐸᓪᓕᐊᖏᓐᓇᕐᖕᓂᐊᖅᐹ? ᑖᑦᓱᒪ ᓄᓱᒃᑲᔭᓐᖏᓚᐅᒃ ᐊᒫᖏᑎᒍᑦ? ᐊᕙᓚᖓᔪᖏᑦ ᓇᑲᑎᖅᓗᓂᒋᑦ, ᐱᕈᓕᓵᖅᑐᑦ ᑕᒪᕐᖕᒥᒃ ᑐᖁᓕᒐᔭᓐᖏᓛᑦ? ᓴᓐᖏᔪᐊᓘᖏᑦᑑᒐᓗᐊᑦ ᖃᑦᓰᓐᓇᐅᒐᓗᐊᓪᓗ ᐊᒫᖏᑎᒍᑦ ᓄᓱᒃᓯᔪᓐᓇᖅᐳᑦ. 
10ᑕᑯᒋᑦ, ᐱᕈᖅᕕᖓᑕ ᐊᓯᐊᓄᑦ ᐱᕈᖅᓯᐊᕆᔭᐅᓕᕈᓂ, ᐱᕈᖅᐸᓪᓕᐊᖏᓐᓇᕋᔭᖅᐹ? ᓯᕿᓂᐅᑉ ᓄᐃᕕᐊᓂᑦ ᐊᓄᕌᖅᕕᐅᓕᕈᓂ ᑐᖁᓕᒐᔭᓐᖏᓛᖅ? ᐱᕈᖅᕕᒋᔭᖓᑕ ᑐᓐᖓᕕᖏᑎᒍᑦ ᑐᖁᓕᒐᔭᓐᖏᓛᖅ?”
11ᑕᕝᕙ ᐊᑕᓂᐅᑉ ᐅᖃᐅᓯᖓᑕ ᑎᑭᑉᐹᖓ ᐅᖃᖅᓗᓂ: 
12“ᐊᑭᕋᖅᑐᖅᑎᐅᔪᑦ ᑭᖑᕚᖑᖃᑎᒌᑦ ᑐᑭᓯᖕᒪᖔᑕ ᑕᒪᒃᑯᐊ ᑐᑭᖏᓐᓂᒃ ᐊᐱᕆᓚᐅᒃᑭᑦ, ᐅᖃᐅᑎᒃᑭᑦ ᑕᑯᒋᑦ, ᐹᐱᓘᓂᐅᑉ ᐊᖓᔪᖅᑳᖅᔪᐊᖓᑦ ᔪᕉᓴᓚᒧᐊᓚᐅᖅᐳᖅ, ᔪᕉᓴᓚᐅᓪᓗ ᐊᖓᔪᖅᑳᖅᔪᐊᖓᓐᓂᒃ ᐊᖓᔪᖅᑳᖁᑎᖏᓐᓂᒡᓗ ᑎᒍᓯᓪᓗᓂ ᐹᐱᓘᓂᒧᑦ ᐅᑎᐅᑎᓚᐅᖅᐰᑦ. 
13ᐊᖓᔪᖅᑳᖅᔪᐊᓪᓗ ᕿᑐᕐᖓᖏᑕ ᐃᓚᖓᓐᓄᑦ ᐊᖏᖃᑎᒌᒍᑎᓕᐅᓚᐅᖅᐳᖅ ᐅᖃᕕᖕᓂᒃᑯᑦ. ᐊᖓᔪᖅᑳᐅᓂᖏᓪᓗ ᓄᓇᒥ ᐊᐅᓪᓚᕈᑎᓚᐅᕆᕔᑦ, 
14ᑖᒃᑯᐊ ᐊᖓᔪᖅᑲᐅᕕᖏᑦ ᐱᔪᓐᓇᖅᓯᕙᓪᓕᐊᖁᓇᒋᑦ ᐃᒻᒥᖕᓂᒡᓗ ᒪᑭᑦᑐᓐᓇᖅᓯᖁᓇᒋᑦ, ᐊᖏᖃᑎᒌᒍᑎᓕᐊᖓ ᒪᓕᒃᑕᐅᖏᓐᓇᖁᓪᓗᒍ ᑖᒃᑯᓄᖓ. 
15ᑖᓐᓇᓕ ᐊᖓᔪᖅᑳᖅᔪᐊᖅ ᑖᑦᓱᒥᖓ ᐊᑭᕋᖅᑐᓕᕋᒥ ᐃᑦᔨᑉᑎᒥᐅᓄᑦ ᑎᓕᓯᓚᐅᖅᐳᖅ ᐅᖃᖅᑎᒋᓂᐊᖅᑕᒥᓂᒃ, ᑐᓂᓯᕕᐅᔪᒪᓪᓗᓂ ᕿᒻᒥᖅᔪᐊᓂᒃ ᐅᓇᑕᖅᑎᒐᓴᒡᔪᐊᓂᒡᓗ. ᓵᓚᖃᕈᓐᓇᖅᐹ? ᑍᒤᓕᐅᖅᑐᖅ ᐊᓐᓇᒍᓐᓇᖅᐹ? ᐊᖏᖃᑎᒌᒍᑎᓕᐊᕆᓚᐅᖅᑕᒥᓂᒃ ᓯᖁᑦᑎᕆᓯᒪᔪᖅ ᐊᓐᓇᒍᓐᓇᖅᐹ?
16ᐅᕙᖓ ᐆᒪᓪᓗᖓ ᒎᑎᐅᒐᒪ, ᐊᑕᓂᖅ ᒎᑎ ᐅᖃᖅᐳᖅ, ᑖᓐᓇ ᐊᖏᖃᑎᒌᒍᑎᓕᐊᒥᓂᒃ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᓯᖁᒥᑦᓯᓚᐅᕐᖕᒪᑦ ᐊᖓᔪᖅᑳᖅᔪᐊᖑᑎᑦᓯᔨᒥᓂᒃ, ᑖᓐᓇ ᐹᐱᓘᓂᒥ ᑐᖁᔪᒫᖅᐳᖅ. 
17ᐃᑦᔨᑉᑎᒥᐅᑦ ᐅᓇᑕᖅᑎᖁᑎᖅᔪᐊᖏᑦ ᐊᔪᖏᑦᑐᖅᔪᐊᖑᒐᓗᐊᑦ ᐃᑲᔪᕈᓐᓇᕐᖕᓂᐊᓐᖏᓚᑦ ᐅᓇᑕᕐᖕᓂᒃᑯᑦ, ᐹᐱᓘᓂᒥᐅᑦ ᓄᓇᒥᒃ ᐃᑎᖅᓴᓕᐅᕆᓯᒪᖕᒪᑕ ᐊᕙᓗᖅᔪᐊᑉ ᓯᓚᑖᓂ ᐳᖅᑐᓯᑎᑦᓯᓯᒪᓪᓗᑎᒡᓗ ᐃᓄᖕᓂᒃ ᐅᓄᖅᑐᓂᒃ ᑐᖁᑦᓯᔪᒪᓪᓗᑎᒃ. 
18ᐅᖃᕕᒍᑎᒥᓂᒃ ᓇᕐᕈᓂᕐᖕᒧᑦ ᐊᖏᖃᑎᒌᒍᑎᒋᓯᒪᔭᒥᓂᒃ ᓯᖁᒥᑦᓯᓚᐅᕐᖕᒪᑦ, ᐃᒻᒥᓂᒃ ᐂᑦᑑᑎᒋᓚᐅᖅᓗᓂ ᑕᒪᒃᑯᓂᖓ ᐱᓇᓱᐊᓚᐅᕋᒥ, ᐊᓐᓇᖕᓂᐊᓐᖏᓚᖅ.
19ᑍᒤᒻᒪᑦ ᐊᑕᓂᖅ ᒎᑎ ᐅᖃᖅᐳᖅ: ᐅᕙᖓ ᐆᒪᓪᓗᖓ ᒎᑎᐅᒐᒪ, ᐅᖃᕕᒍᑎᒋᓯᒪᔭᓐᓂᒃ ᓇᕐᕈᓕᓚᐅᕐᖕᒪᑦ, ᐊᖏᖃᑎᒌᒍᑎᒋᓯᒪᔭᑦᑎᓐᓂᒡᓗ ᓯᖁᒥᑦᑎᓯᒪᓪᓗᓂ, ᐱᓂᐊᕐᖕᓂᖓ ᒪᓕᒡᓗᒍ ᐊᑭᔪᒫᖅᐸᕋ. 
20ᓄᓗᐊᓐᓄᑦ ᐃᓯᕕᑦᓯᕕᒋᓗᒍ ᓄᓗᐊᖅᑎᑦᓱᒫᖅᐸᕋ, ᐹᐱᓘᓂᒧᐊᕈᑎᔪᒫᖅᐸᕋᓗ ᑍᑲᓂ ᐃᖅᑲᖅᑐᕈᒫᖅᐸᕋ ᐊᖏᖃᑎᒌᒍᑎᒥᓂᒃ ᐅᕙᓐᓄᑦ ᓯᖁᒥᑦᑎᓯᒪᓂᖓᓄᑦ. 
21ᐅᓇᑕᖅᑎᖁᑎᖏᑕ ᐊᔪᖏᓐᓂᖅᐹᖏᑦ ᑐᖁᕋᖅᑕᐅᔪᒫᖅᐳᑦ, ᐊᒥᐊᒃᑯᖏᓪᓗ ᓇᒧᑐᐃᓐᓈᕈᒫᖅᐳᑦ; ᑕᕝᕙ ᖃᐅᔨᓕᕈᒫᖅᐳᓯ ᐅᕙᖓ ᐊᑕᓂᖅ ᑍᒫᒃ ᐅᖃᖅᓯᒪᒐᒪ.”
22ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ:
23ᐄᓴᕅᓕᒥᐅᑦ ᖃᖅᑲᖏᑕ ᐳᖅᑐᓂᖅᐹᖓᓐᓂ ᓇᑉᐸᖅᓯᔪᒪᕗᖓ,
24ᐱᕈᖅᑐᓕᒫᑦ ᓇᐹᖅᑐᑦ ᓇᑎᕐᖕᓇᒦᑦᑐᑦ ᖃᐅᔨᓕᖁᓪᓗᒋᑦ
