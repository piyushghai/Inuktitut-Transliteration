1ᐊᑕᓂᖅ ᒨᓯᓯᒧᑦ ᐅᖃᖅᐳᖅ, ᐃᒤᓕᓪᓗᓂ, 
2“ᐄᓴᕅᓕᐅᑉ ᕿᑐᕐᖓᖏᑦ ᐅᖃᐅᑎᒃᑭᑦ, ᐊᖑᑦ ᐊᕐᖕᓇᖅᓘᓐᓃᑦ ᑐᓂᕐᕈᓯᖅᐸᑦ ᐊᖏᒻᒪᕆᒍᒪᓗᓂ ᓈᓴᕅᑎᐅᓂᕐᖕᒧᑦ, ᐃᒻᒥᓂᒃ ᓴᓂᖅᕙᒃᑎᑦᓱᒪᓗᓂ ᐊᑕᓂᕐᖕᒧᑦ, 
3ᐃᒻᒥᓂᒃ ᐊᕕᑎᑦᓴᕆᐊᖃᓕᖅᐳᖅ, ᕔᓂᑐᕈᓐᓃᖅᓗᓂ, ᑍᒤᑦᑐᒥᒡᓘᓐᓃᑦ ᐊᑦᔨᖓᓂᒃ ᐃᒥᖅᐸᒍᓐᓃᖅᓗᓂ ᕕᓂᒐᕐᖕᒥᒡᓘᓐᓃᑦ ᕔᓂᒥᑦ ᓴᓇᓯᒪᔪᒥᒃ, ᕕᓂᒐᕐᖕᒥᒡᓘᓐᓃᑦ ᑍᒤᑦᑑᑉ ᐊᑦᔨᖓᓂᑦ ᓴᓇᓯᒪᔪᒥᒃ; ᐸᐅᕐᖎᑦ ᐃᑦᑎᖓᓂᒡᓘᓐᓃᑦ ᐃᒥᕆᐊᖃᓐᖏᓚᖅ, ᐸᐅᕐᖓᓂᒡᓗ ᒍᕅᑉᓯᓂᒃ ᐸᐅᕐᖓᐅᔭᓂᒡᓘᓐᓃᑦ ᓂᕆᔭᕆᐊᖃᓐᖏᓚᖅ. 
4ᑍᒫᒃ ᐃᒻᒥᓂᒃ ᓴᓂᖅᕙᒃᑎᓯᒪᓂᓕᒫᒥᓂ ᐸᐅᕐᖕᒊᑦ ᒍᕅᑉᓯᓂᒃ ᐊᑎᓖᑦ ᐱᕈᖅᕕᖏᓐᓂᑦ ᐱᓯᒪᔪᓂᒃ ᓂᕆᔭᕆᐊᖃᓐᖏᓚᖅ, ᐸᐅᕐᖕᒊᑦ ᒍᕅᑉᓰᑦ ᕔᓂᒃᓮᑦ ᐱᕈᖅᓯᐊᒃᓴᑯᓗᐊᓂᑦ ᐸᐅᕐᖓᖓᑕ ᐊᒥᖓᓄᑦ ᑎᑭᓪᓗᒍ.
5ᑍᒪᓐᖓᑦ ᐊᖏᕈᑎᒥᒍᑦ ᐅᓪᓗᓂ ᑍᒃᑯᓇᓂ ᐃᒻᒥᓂᒃ ᓴᓂᖅᕙᒃᑎᓯᒪᓂᕐᖕᒥᓂ ᓄᔭᖏᑦ ᑭᐱᔭᐅᔭᕆᐊᖃᓐᖏᓚᑦ, ᑭᓯᐊᓂ ᑍᒃᑯᐊ ᐅᓪᓗᐃᑦ ᐃᓱᓕᑉᐸᑕ ᐃᒻᒥᓂᒃ ᓴᓂᖅᕙᒍᑎᒋᓯᒪᔭᖏᑦ ᐊᑕᓂᕐᖕᒧᑦ, ᑖᒃᑯᓇᓂ ᐃᑦᔪᕐᖕᓁᑦᑑᓂᐊᖅᐳᖅ. ᑖᑦᓱᒪ ᑕᕝᕙ ᓄᔭᓂ ᐱᕈᑎᑦᓴᕆᐊᖃᖅᐰᑦ. 
6ᐅᓪᓗᐃᑦ ᓴᓂᖅᕙᒃᓯᒪᔭᓂ ᐊᑕᓂᕐᖕᒧᑦ ᐊᑐᖅᑎᓪᓗᒋᑦ, ᑖᓐᓇ ᑎᒥᐅᑉ ᑐᖁᖓᔫᑉ ᓴᓂᐊᓄᐊᕆᐊᖃᓐᖏᓚᖅ. 
7ᑖᓐᓇ ᐃᒻᒥᓂᒃ ᓴᓗᒤᓕᑎᑦᓴᕆᐊᖃᓐᖏᓚᖅ ᓇᖕᒥᓂᖅ ᐊᑖᑕᖓ ᐊᓈᓇᖓᓘᓐᓃᑦ ᖃᑕᓐᖑᑎᖓᓘᓐᓃᑦ ᐊᖑᑦ ᐊᕐᖕᓇᖅᓘᓐᓃᑦ ᓇᓪᓕᐊᑦ ᑐᖁᒐᓗᐊᖅᐸᑦ, ᑖᑦᓱᒪ ᐃᒻᒥᓂᒃ ᒎᑎᒥᑦ ᓴᓂᖅᕙᒃᑎᓯᒪᓂᖓ ᓂᐊᖁᖓᓃᒻᒪᑦ. 
8ᐅᓪᓗᓂ ᑍᒃᑯᓇᓂ ᐃᒻᒥᓂᒃ ᓴᓂᖅᕙᒃᑎᓯᒪᓂᕐᖕᒥᓂ ᑖᓐᓇ ᐃᑦᔪᕐᖕᓁᑦᑑᖕᒪᑦ ᐊᑕᓂᕐᖕᒧᑦ.
9ᑐᖁᑳᓪᓚᒃᑐᖃᖅᐸᑦ ᓴᓂᐊᓃᑦᑐᒥᒃ, ᑕᕝᕙ ᑖᑦᓱᒪ ᓂᐊᖁᐊ ᐃᑦᔪᕐᖕᓁᑦᓱᓃᖅᐳᖅ, ᑭᖑᓂᖓᒍᓪᓗ ᓂᐊᖁᓂ ᓴᓕᔭᕆᐊᖃᓕᖅᐹ ᓴᓗᒻᒪᖅᓴᖅᑕᐅᕕᒃᓴᖓ ᓇᓪᓕᐅᑎᒃᐸᑦ; ᐅᓪᓗᐃᓪᓗ 7-ᖓᓂ ᑕᕝᕙ ᓂᐊᖁᓂ ᓴᓕᔭᕆᐊᖃᖅᐹ. 
10ᐅᓪᓗᐃᓪᓕ 8-ᖓᓂ ᑎᖕᒥᐊᖕᓂᒃ ᒪᕐᕉᖕᓂᒃ ᑑᕕᓂᒃ ᐊᑎᖃᖅᑐᓂᒃ ᐅᕝᕙᓘᓐᓃᑦ ᑎᖕᒥᐊᖕᓂᒃ ᒪᕐᕉᖕᓂᒃ ᐱᑦᔨᓐᓯᓂᒃ ᐊᑎᖃᖅᑐᓂᒃ ᑐᓂᕐᕈᓯᖅᑎᑦᓯᔨᒧᑦ ᑐᓂᓯᔪᒃᓴᐅᕗᖅ, ᑐᐱᖅᔪᐊᑉ ᑲᑎᒪᕕᐅᑉ ᐅᒃᑯᐊᖓᓂ; 
11ᑕᕝᕙ ᑐᓂᕐᕈᓯᖅᑎᑦᓯᔨ ᐊᑕᐅᓯᕐᖕᒥᒃ ᑐᓂᕐᕈᓯᕆᐊᖃᖅᐳᖅ ᐊᔪᕐᖕᓂᖅ ᐱᑦᔪᑎᒋᓪᓗᒍ, ᐂᑉᐸᖓᓗ ᐆᑕᒃᓴᒧᑦ ᑐᓂᕐᕈᑎᒋᓗᒍ, ᑖᑦᓱᒪ ᐃᓱᒪᒋᔪᓐᓁᖅᕕᐅᓂᖓᓄᑦ ᑐᓂᕐᕈᑎᒋᓗᒋᑦ, ᑎᒥ ᑐᖁᖓᔪᖅ ᐱᓪᓗᒍ ᐊᔪᖅᑐᓕᓚᐅᕐᖕᒪᑦ; ᐅᓪᓗᒥᓗ ᑍᑦᓱᒪᓂ ᓂᐊᖁᓂ ᐃᑦᔪᕐᖕᓁᓕᑎᑦᓴᕆᐊᖃᖅᐹ. 
12ᑖᒃᑯᐊᓗ ᐅᓪᓗᐃᑦ ᓴᓂᖅᕙᒃᓯᒪᔭᓂ ᑐᓂᔭᕆᐊᖃᖅᐰᑦ ᐊᑕᓂᕐᖕᒧᑦ, ᑐᓂᕐᕈᓯᕆᐊᖅᑐᖅᓗᓂᓗ ᓰᐱᐅᑉ ᓄᕐᕋᖓᓂᒃ ᐊᖑᒻᒥᒃ ᐊᕐᕌᒍᓕᖕᒥᒃ ᐊᑕᐅᓯᕐᖕᒥᒃ ᐸᓯᔭᒃᓴᐅᓂᕐᖕᒧᑦ ᐊᑭᓕᐅᑎᒃᓴᒥᒃ; ᐅᓪᓗᐃᓪᓕ ᓯᕘᓪᓖᑦ ᐊᑐᕈᓐᓃᕐᖕᓂᐊᖅᐳᑦ, ᐃᒻᒥᓂᒃ ᓴᓂᖅᕙᒃᓯᒪᓂᖓᑕ ᐃᑦᔪᕐᖕᓇᖅᓯᑎᑕᐅᓚᐅᕐᖕᓂᖓᓄᑦ.
13ᐃᒫᒃ ᑕᕝᕙ ᓈᓴᕅᑎ ᐱᖁᔭᖃᖅᐳᖅ: ᐅᓪᓗᐃᑦ ᓴᓂᖅᕙᓯᒪᓂᖏᑦ ᐃᓱᓕᑉᐸᑕ, ᑖᓐᓇ ᓈᓴᕅᑎ ᑐᐱᖅᔪᐊᑉ ᑲᑎᒪᕕᐅᑉ ᐃᑎᖅᑕᖅᕕᖓᓄᑦ ᐱᑎᑕᐅᔭᕆᐊᖃᖅᐳᖅ. 
14ᑖᓐᓈ ᐊᑕᓂᕐᖕᒧᑦ ᑐᓂᕐᕈᓯᖅᑐᒃᓴᐅᕗᖅ: ᓰᐱᐅᑉ ᓄᕐᕋᖓᓂᒃ ᐊᖑᒻᒥᒃ ᐊᑕᐅᓯᕐᖕᒥᒃ ᐊᕐᕌᒍᖃᖅᑐᒥᒃ, ᓴᓗᒤᓐᓂᖃᖏᑦᑐᒥᒃ, ᐆᑕᒃᓴᒧᑦ ᑐᓂᕐᕈᑎᒋᓗᒍ, ᓰᐱᐅᓪᓗ ᓄᕐᕋᖓᓂᒃ ᐊᕐᖕᓇᒥᒃ ᐊᑕᐅᓯᕐᖕᒥᒃ ᐊᕐᕌᒍᖃᖅᑐᒥᒃ, ᓴᓗᒤᓐᓂᖃᖏᑦᑐᒥᒃ, ᐊᔪᕐᖕᓂᖅ ᐱᓪᓗᒍ ᑐᓂᕐᕈᓯᖅᓗᓂ, ᓰᐱᒥᒡᓗ ᐊᖑᓴᓪᓗᕐᖕᒥᒃ ᓴᓗᒤᓐᓂᖃᖏᑦᑐᒥᒃ ᐃᓅᖃᑎᒌᑦᓯᐊᕐᖕᓂᖅ ᐱᓪᓗᒍ ᑐᓂᕐᕈᓯᖅᓗᓂ. 
15ᐃᕕᐅᔭᕐᖕᒧᓪᓗ ᐴᖅᓯᒪᔪᓂᒃ ᓂᐊᖂᔭᓂᒃ ᐳᕙᓪᓚᖅᓴᐅᑎᖃᖏᑦᑐᓂᒃ, ᐊᒻᒪᓗ ᓂᐊᖂᔭᒃᓴᖅ ᒥᑭᔪᑎᐅᓂᖅᐹᖅ ᐅᖅᓱᒧᑦ ᐊᑯᓯᒪᓗᓂ ᓵᑦᑐᒥᒃ ᐳᕙᓪᓚᖅᓴᐅᑎᖃᖏᑦᑐᒥᒃ ᓴᓇᓯᒪᔪᖅ, ᐅᖅᓱᒧᓪᓗ ᒥᖑᐊᖅᓯᒪᓗᓂ, ᐃᓚᖃᖅᓗᓂᓗ ᓂᐊᖂᔭᒃᓴᓂᒃ ᑐᓂᕐᕈᑎᒃᓴᓂᒃ ᐃᒥᕐᖕᓂᒡᓗ ᑐᓂᕐᕈᑎᒃᓴᓂᒃ ᐃᓚᖃᖅᓗᒋᑦ.
16ᑕᕝᕙ ᑐᓂᕐᕈᓯᖅᑎᑦᓯᔨᐅᑉ ᑖᒃᑯᐊᓕᒫᑦ ᐊᑕᓂᐅᑉ ᓵᖓᓄᑦ ᐱᑎᑕᒃᓴᕆᕔᑦ, ᑐᓂᕐᕈᓯᖅᓗᓂᓗ ᑐᓂᕐᕈᓯᕆᐊᖅᑐᑑᑉ ᐊᔪᕐᖕᓂᖏᑦ ᐱᓪᓗᒋᑦ, ᑐᓂᕐᕈᓯᕐᖕᒥᓗᓂᓗ ᐆᑕᒃᓮᑦ ᐱᑦᔪᑎᒋᓗᒋᑦ. 
17ᓰᐱᓗ ᐊᖑᓴᓪᓗᖅ ᑐᓂᕐᕈᑎᒋᔭᒃᓴᕆᕚ ᐊᑕᓂᕐᖕᒧᑦ ᐃᓅᖃᑎᒌᑦᓯᐊᕐᖕᓂᖅ ᐱᑦᔪᑎᒋᓪᓗᒍ, ᐃᓚᖃᖅᓗᓂ ᓂᐊᖂᔭᓂᒃ ᑐᓂᕐᕈᑎᒃᓴᓂᒃ ᐃᒥᕐᖕᓂᒡᓗ ᑐᓂᕐᕈᑎᒃᓴᓂᒃ, ᑐᓂᕈᓯᖅᑎᑦᓯᔨ ᑐᓂᕐᕈᓯᖅᑎᑦᓯᔪᒃᓴᐅᕗᖅ ᑐᓂᕐᕈᓯᕆᐊᖅᑐᑐᖅ ᐱᑦᔪᑎᒋᓪᓗᒍ. 
18ᑕᕝᕙ ᓈᓴᕅᑎᐅᑉ ᓂᐊᖁᓂ ᐃᑦᔪᕐᖕᓁᓕᑎᑕᐅᔪᖅ ᓴᓕᔭᒃᓴᕆᕚ ᑐᐱᖅᔪᐊᑉ ᑲᑎᒪᕕᐅᑉ ᐃᑎᖅᑕᖅᕕᖓᓂ, ᓂᐊᖁᖓᓂᑦ ᓄᔧᑦ ᓴᓕᓂᑯᐃᑦ ᐃᓕᔭᒃᓴᕆᕔᑦ ᐃᑯᒪᒧᑦ ᐃᓅᖃᑎᒌᑦᓯᐊᕐᖕᓂᕐᖕᒧᑦ ᑐᓂᕐᕈᑎᐅᑉ ᐊᑖᓂ ᐃᑯᐊᓚᔪᒧᑦ.
19ᑐᓂᕐᕈᓯᖅᑎᑦᓯᔨᐅᑉ ᑕᕝᕙ ᓰᐱᐅᑉ ᐊᖑᓴᓪᓘᑉ ᑭᐊᓯᖓ ᐃᒥᕐᖕᒧᑦ ᐆᓯᒪᔪᖅ, ᓂᐊᖂᔭᒥᒃ ᐳᕙᓪᓚᖅᓴᐅᑎᖃᖏᑦᑐᒥᒃ ᐆᓯᒪᔪᒥᒃ ᐊᑕᐅᓯᕐᖕᒥᒃ ᐃᓚᓗᒍ, ᐊᑕᐅᓯᕐᖕᒥᒡᓗ ᓴᓇᓯᒪᔪᒥᒃ ᓂᐊᖂᔭᒥᒃ ᓵᑦᑐᒥᒃ ᐳᕙᓪᓚᖅᓴᐅᑎᖃᖏᑦᑐᒥᒃ ᐃᓚᒃᑲᓐᓂᖅᓗᒍ, ᑖᒃᑯᐊ ᐃᓕᔭᒃᓴᕆᕔᑦ ᓈᓴᕅᑎᐅᑉ ᐊᒡᒐᖏᓐᓄᑦ, ᑖᓐᓇ ᓂᐊᖁᓂ ᐃᑦᔪᕐᖕᓁᓕᑎᑕᐅᓂᕐᖕᒧᑦ ᓴᓕᔭᕇᖅᐸᒍ. 
20ᑐᓂᕐᕈᓯᖅᑎᑦᓯᔨᐅᑉ ᑖᒃᑯᐊ ᐃᓵᒃᑕᕐᖕᓂᕐᖕᒧᑦ ᑐᓂᕐᕈᑎᒋᔭᒃᓴᕆᕔᑦ ᐊᑕᓂᐅᑉ ᓵᖓᓂ, ᐃᓚᖃᖅᓗᑎᒃ ᓰᐱᐅᑉ ᓴᑭᐊᖏᓐᓂᒃ ᐃᓵᒃᑕᕐᖕᓂᕐᖕᒧᑦ ᑐᓂᕐᕈᑕᐅᓗᑎᒃ ᓰᐱᐅᓪᓗ ᐊᖑᓴᓪᓘᑉ ᒥᒥᖓ ᑭᕕᖃᑦᑕᖅᓗᒍ ᑐᓂᕐᕈᑕᐅᓗᓂ, ᑖᒃᑯᐊ ᑕᕝᕙ ᐃᑦᔪᕐᖕᓁᓕᔪᑦ ᑐᓂᕐᕈᓯᖅᑎᑦᓯᔨᐅᑉ ᓂᕿᒃᓴᖏᑦ, ᐱᔭᕇᖅᐸᑦ ᑕᕝᕙ ᓈᓴᕅᑎ ᕔᓂᒥᒃ ᐃᒥᕈᓐᓇᖅᓯᓂᐊᖅᐳᖅ.
21ᑍᒫᒃ ᑕᕝᕙ ᓈᓴᕅᑎᐅᓂᐊᖅᑐᖅ ᐱᖁᔭᖃᖅᐳᖅ ᐃᒻᒥᓂᒃ ᓴᓂᖅᕙᒃᓯᒪᓂᐊᕈᓂ ᐊᖏᕈᑎᖃᕐᖕᓂᐊᕈᓂᓗ ᐊᑕᓂᕐᖕᒧᑦ, ᑭᓱᒥᒡᓘᓐᓃᑦ ᓇᖕᒥᓂᖅ ᐊᔪᓐᖏᑕᒥᓂᒃ ᐱᔭᕆᐊᖃᖅᐳᖅ; ᐊᖏᕈᑎᒋᔭᓂ ᒪᓕᒡᓗᒍ, ᑕᒪᓐᓇ ᐃᒻᒥᓂᒃ ᓴᓂᖅᕙᒃᑎᓯᒪᓂᓂ ᐱᖁᔭᖏᑦ ᒪᓕᒡᓗᒋᑦ.”
22ᐊᑕᓂᐅᓪᓗ ᒨᓯᓯ ᐅᖃᖅᕕᒋᕚ, ᐅᖃᖅᓗᓂ: 
23“ᐂᕈᓂ ᐃᕐᖕᓂᖏᓪᓗ ᐅᖃᐅᑎᒃᑭᑦ, ᐃᒫᒃ, ‘ᐄᓴᕅᓕᐅᑉ ᕿᑐᕐᖓᖏᑦ ᓮᒻᒪᖅᑎᓕᕈᑦᓯᐅᒃ, ᐃᒫᒃ ᐅᖃᖃᑦᑕᕆᑦᓯ:
24“ᐊᑕᓂᐅᑉ ᓮᒻᒪᖅᑎᓪᓕᓯ ᓴᐳᑎᓕᓯᓗ;
25ᐊᑕᓂᐅᑉ ᑮᓇᕐᖕᒥᓄᑦ ᖃᐅᒪᒃᓴᖅᓕᓯ ᐱᑦᓯᐊᖅᕕᒋᓕᓯᓗ;
26ᐊᑕᓂᐅᑉ ᑮᓇᕐᖕᒥᓄᑦ ᓵᕝᕕᒋᓕᓯ ᓮᒪᓂᕐᖕᒥᓂᒡᓗ ᑐᓂᓯᕕᒋᓕᓯ.”
27ᑍᒫᒃ ᑕᕝᕙ ᐊᑎᕋ ᐄᓴᕅᓕᒥᐅᓄᑦ ᐃᓕᓯᒪᓂᐊᖅᐹᑦ, ᐅᕙᖓᓗ ᓮᒻᒪᖅᑎᓐᓂᐊᖅᐸᒃᑲ.’”
