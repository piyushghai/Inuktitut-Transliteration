1ᒨᓯᓯ ᑕᕝᕙ ᑲᑎᖁᔨᕗᖅ ᐄᓴᕅᓕᒥᐅᑦ ᐃᓄᓕᒫᖏᓐᓂᒃ ᐅᖃᐅᑎᓪᓗᒋᓪᓗ, “ᐃᒫᒃ ᑕᕝᕙ ᐊᑕᓂᖅ ᐃᓕᑦᓯᓐᓂᒃ ᐱᖁᔨᓯᒪᕗᖅ, 
2ᐅᓪᓗᓂᒃ 6-ᓂᒃ ᐱᓇᓱᐊᒐᒃᓴᑦᓯᓐᓂᒃ ᐱᓇᓱᐊᖅᑐᒃᓴᐅᕗᓯ, ᐅᓪᓗᓪᓕ 7-ᖓᓐᓂ ᑕᕾᖅᓯᖅᑐᒃᓴᐅᕗᓯ ᐅᓪᓗᖅᓗ ᑖᓐᓇ ᐃᑦᔪᕐᖕᓁᑎᓪᓗᒍ ᐊᑕᓂᐅᑉ ᐅᓪᓗᕆᖕᒪᒍ; ᓇᓪᓕᐊᑦ ᑕᕝᕙᓂ ᐅᓪᓗᒥ ᐱᓇᓱᐊᖅᑐᖅ ᑖᓐᓇ ᑐᖁᑕᐅᔪᒃᓴᐅᕗᖅ; 
3ᐃᑯᒪᒥᒡᓘᓐᓃᑦ ᐃᑭᑦᓯᔪᒃᓴᐅᓐᖏᓚᓯ ᓴᐸᑎᐅᑉ ᐅᓪᓗᖓᓂ ᓇᓂᓕᒫᖅ ᐊᖏᕐᕋᑦᓯᓐᓂ.”
4ᒨᓯᓯ ᐄᓴᕅᓕᒥᐅᓕᒫᓄᑦ ᐅᖃᖅᐳᖅ, “ᐃᒫᒃ ᑕᕝᕙ ᐊᑕᓂᖅ ᐱᖁᔨᓯᒪᕗᖅ: 
5ᐊᑕᓂᕐᖕᒧᑦ ᑐᓂᕐᕈᓯᖅᑐᒃᓴᐅᕗᓯ, ᑭᓇᒃᑯᓕᒫᑦ ᑐᓂᓯᔪᒪᔪᑦ ᑐᓂᕐᕈᓯᖅᑐᒃᓴᐅᕗᑦ; ᒪᑯᐊ ᑕᕝᕙ ᑐᓂᔭᐅᔪᓐᓇᖅᐳᑦ ᒎᓗᐃᑦ, ᓯᐅᓪᕕᕇᑦ, ᐅᕝᕙᓗ ᑲᓐᓄᔧᑦ, 
6ᐅᕕᓂᕈᒃᓴᔧᓪᓗ ᓵᑦᑐᑦ; ᑐᖑᔪᖅᑐᐃᑦ ᐊᐅᐸᓪᓚᕆᒃᑐᓪᓗ+ ᐊᐅᐸᖅᑐᓪᓗ ᓄᕕᖅᓵᒃᓮᑦ; ᐊᓐᓄᕌᓕᐊᕆᓯᒪᔪᓪᓗ ᒎᓯᐅᑉ ᒥᖅᑯᖏᓐᓂᑦ. 
7ᓰᐱᐅᓪᓗ ᐊᖑᓴᓪᓗᖏᑕ ᐊᒥᖏᓐᓂᒃ ᕿᑐᒻᒪᒃᓴᖅᓯᒪᔪᓂᒃ ᐊᐅᐸᖅᑐᓂᒃ, ᐊᒥᕐᖕᓂᒡᓗ ᕿᑐᒻᒪᒃᓴᖅᓯᒪᔪᓂᒃ, ᕿᔪᖕᓂᒡᓗ ᑎᓴᒃᑕᓂᒃ+ ᐊᑬᑦᓯᐊᓂᒃ ᐊᑎᓕᖕᓂᒃ, 
8ᓇᓂᕈᐊᓪᓗ ᐅᖅᓱᒃᓴᖏᓐᓂᒃ, ᓇᐹᖅᑑᓪᓗ ᐅᖅᓱᖓᑕ ᒥᖑᐊᖅᓯᒍᑎᐅᑉ ᑎᐱᑦᓯᐊᕆᒃᓴᐅᑎᖓᓂᒃ, ᑎᐱᑦᓯᐊᕆᒃᑐᓂᒡᓗ ᐃᓯᖅᓗᐊᕐᖕᓂᑎᑦᓯᒍᑎᒃᓴᓂᒃ, 
9ᐅᔭᕋᖕᓂᒡᓗ ᐊᑭᑐᔪᒃᓴᔭᓂᒃ ᐊᑎᖃᖅᑐᓂᒃ ᑳᕐᓂᓕᐊᓂᒃ, ᐊᓯᖏᓐᓂᒡᓗ ᐅᔭᕋᖕᓂᒃ ᐱᐅᓴᐅᑎᒋᔭᐅᔪᒃᓴᓂᒃ, ᑐᓂᕐᕈᓯᖅᑎᑦᓯᔩᑦ ᓴᒡᕕᖕᒥᐅᑕᖏᓐᓂ ᐃᐹᑎᒥᒃ ᐊᑎᓕᖕᒥᒃ.”
10“ᑕᒪᕐᖕᒥᑦᓯᐊᖅ ᓴᓇᔪᓐᓇᑦᓯᐊᖅᑐᑦ ᐃᓕᑦᓯᓐᓃᑦᑐᑦ ᓴᓇᔪᒃᓴᐅᕗᑦ ᑐᐱᐅᑉ ᐃᓗᐊᓃᑦᑐᒃᓴᓕᒫᓂᒃ ᐊᑕᓂᐅᑉ ᓴᓇᔭᐅᖁᓯᒪᔭᖏᓐᓂᒃ: 
11ᑐᐱᖅ ᓯᓚᑉᐱᐊᖓᓗ, ᓂᒃᓯᖏᓪᓗ ᓯᓇᖅᔪᒃᓯᐅᑎᖏᓪᓗ, ᐃᑳᖓᔪᖏᓪᓗ, ᓇᐸᔪᖏᓪᓗ, ᓇᐸᔪᖏᑕᓗ ᑐᓐᖓᕕᒃᓴᖏᑦ; 
12ᐊᖏᖃᑎᒌᖕᓂᐅᓪᓗ ᐃᒃᓯᖅᕕᖁᑎᒃᓴᖓ, ᓇᐸᔪᒃᓴᖏᓪᓗ, ᒪᑐᒃᓴᖓᓗ, ᐊᕙᑖᒍᓪᓗ ᑖᓗᑕᒃᓴᖏᑦ; 
13ᓵᓗ, ᓂᐅᒃᓴᖏᓪᓗ, ᓱᓇᑐᐃᓐᓇᒃᓴᓕᒫᖏᓪᓗ; ᓂᐊᑰᔭᓪᓗ ᑐᓂᔭᐅᔪᒃᓴᑦ ᒎᑎᒧᑦ; 
14ᓇᓂᕈᐊᓪᓗ ᑐᓐᖓᕕᒃᓴᖏᑦ ᖃᐅᒻᒪᖅᑯᑎᒃᓮᓪᓗ, ᓱᓇᑐᐃᓐᓇᒃᓴᓕᒫᖏᓪᓗ; ᓇᓂᕈᐊᒃᓮᓪᓗ, ᓇᓂᕈᐊᓪᓗ ᐅᖅᓱᒃᓴᖏᑦ; 
15ᑐᓂᕐᕈᓯᖅᕕᒃᓮᑦ ᐃᓯᖅᓗᐊᕐᖕᓂᑎᑦᓯᕕᒃᓮᓪᓗ ᓂᐅᒃᓴᖏᓪᓗ; ᓇᐹᖅᑑᓪᓗ ᐅᖅᓱᖏᑦ ᒥᖑᐊᖅᓯᒍᑎᒃᓮᑦ; ᑎᐱᑦᓯᐊᕆᒃᑐᓪᓗ ᐃᓯᖅᓗᐊᕐᖕᓂᑎᑦᓯᒍᑎᒃᓮᑦ; ᐃᑎᖅᑕᖅᕕᖓᑕᓗ ᑖᓗᑕᒃᓴᖓ, ᑐᐱᐅᓪᓗ ᒪᑐᒃᓴᖓ; 
16ᑐᓂᕐᕈᓯᖅᕕᖕᒥᒃ ᑐᓂᕐᕈᑎᒃᓴᓄᑦ ᐃᑯᐊᓚᑎᑕᒃᓴᓄᑦ, ᐃᑯᐊᓚᑦᓯᕕᒃᓴᖏᓐᓂᒡᓗ ᐃᑳᖓᔪᓂᒃ ᑲᓐᓄᔭᓂᒃ, ᐊᓯᖏᓪᓗ ᓱᓇᑐᐃᓐᓇᒃᓴᓕᒫᖏᑦ, ᐴᒍᑕᖅᓗ ᐅᐊᓴᖅᕕᒃᓴᖅ ᐊᓪᓕᕋᒃᓴᖓᓗ; 
17ᑐᐱᐅᓪᓗ ᓯᓚᓪᓕᐅᔭᖓᑕ ᐊᕙᓗᒃᓴᖏᑦ, ᓇᐸᔪᒃᓴᖏᑦ ᑐᓐᖓᕕᒃᓴᖏᓪᓗ; ᑐᐱᐅᓪᓗ ᓯᓚᓪᓕᐅᔭᖓᑕ ᐃᑎᖅᑕᖅᕕᖓᑕ ᑖᓗᑕᒃᓴᖏᑦ; 
18ᑐᐱᐅᓪᓗ ᓄᖃᖅᑑᑎᖏᑕ ᐸᐅᒍᐊᒃᓴᖏᑦ ᓄᖃᖅᑑᑎᒃᓴᖏᓪᓗ; ᑐᐱᐅᓪᓗ ᓯᓚᓪᓕᐅᔭᖓᑕ ᓄᖃᖅᑑᑎᖏᑕ ᐸᐅᒍᐊᒃᓴᖏᑦ ᓄᖃᖅᑑᑎᒃᓴᖏᓪᓗ; 
19ᑐᓂᕐᕈᓯᖅᑎᑦᓯᔩᓪᓗ ᐊᓐᓄᕌᒃᓴᖏᑦ ᐃᑦᔪᕐᖕᓁᑦᑑᔪᑦ ᐊᑐᖃᑦᑕᕆᐊᓕᖏᑦ ᐱᓇᓱᐊᕐᖕᓂᐊᓕᕅᒍᑎᒃ ᐃᑦᔪᕐᖕᓁᑦᑐᕕᖕᒥ, ᐂᕈᓂᐅᓪᓗ ᐊᓐᓄᕌᒃᓴᖏᑦ ᐃᕐᖕᓂᖏᑕᓗ ᐊᓐᓄᕌᒃᓴᖏᑦ ᐃᑦᔪᕐᖕᓁᑦᑐᑦ ᑐᓂᕐᕈᓯᖅᑎᑦᓯᔨᓯᐅᑎᒃᓮᑦ.”
20ᑕᕝᕙ ᐄᓴᕅᓕᒥᐅᑦ ᐃᓄᓕᒫᖏᑦ ᒨᓯᓯᒥᑦ ᕿᒪᕉᑎᕗᑦ. 
21ᕾᓚᐅᖅᐳᓪᓗ, ᐆᒻᒪᑎᒥᒍᑦ ᐊᐅᓚᑦᔭᒃᑕᐅᔪᓕᒫᑦ, ᐊᓂᕐᖕᓂᖓᓄᓪᓗ ᐃᒃᐱᒋᑎᑕᐅᔪᑦ, ᑐᓂᕐᕈᓯᕈᒪᓪᓗᑎᒃ ᐊᑕᓂᕐᖕᒧᑦ ᑐᐱᓕᐅᖅᑐᓄᑦ ᑲᑎᒪᕕᒃᓴᒥᒃ ᐊᑐᖅᑕᐅᔪᒃᓴᓂᒃ, ᑐᓂᓯᓚᐅᖅᐳᑦ ᑭᓐᖒᒪᒋᔭᐅᔪᓕᒫᓂᒃ ᑐᒃᓯᐊᕐᖕᓂᕐᖕᒧᑦ ᐊᑐᖅᑕᐅᔪᒃᓴᓕᒫᓂᒃ ᑐᓂᕐᕈᓯᖅᑎᑦᓯᔨᓄᓪᓗ ᐊᓐᓄᕌᒃᓴᓂᒃ ᐃᑦᔪᕐᖕᓁᑦᑐᓂᒃ. 
22ᑍᒤᒻᒪᑦ ᐊᖑᑎᑦ ᐊᕐᖕᓁᓪᓗ ᕾᓚᐅᖅᐳᑦ; ᐆᒻᒪᑎᒥᒍᑦ ᑲᑦᓱᖎᓕᔪᓕᒫᑦ ᑐᓂᕐᕈᓯᓚᐅᖅᐳᑦ ᐱᐅᓴᖅᓯᒪᔪᓂᒃ ᑲᒃᑯᑎᓂᒃ,+ ᓯᐅᑎᒥᐅᑕᕐᖕᓂᒃ, ᓇᒡᒍᐊᕐᖕᒥᖕᓂᒃ,+ ᐅᔭᒥᖕᓂᒃ ᖃᓄᐃᑦᑐᑐᐃᓐᓇᓂᒡᓗ ᐱᐅᓴᐅᑎᓂᒃ ᒎᓗᓂᒃ; ᑕᒪᒃᑯᐊᓗ ᒎᓗᐃᑦ ᑐᓂᕐᕈᑕᐅᓚᐅᖅᐳᑦ ᐊᑕᓂᕐᖕᒧᑦ. 
23ᖃᓪᓗᓈᖅᑕᑦᓯᐊᖁᑎᓕᓕᒫᓪᓗ; ᑐᖑᔪᖅᑕᓂᒃ, ᐊᐅᐸᓪᓚᕆᒃᑐᓂᒃ, ᓄᕕᖅᓵᒃᓴᓂᒡᓗ ᐊᐅᐸᖅᑐᓂᒃ; ᐊᓐᓄᕌᓕᐊᕆᓯᒪᔪᓂᒡᓗ ᒎᑦᓯᐅᑉ ᒥᖅᑯᕕᓂᖏᓐᓂᑦ, ᓰᐱᐅᓪᓗ ᐊᖑᓴᓪᓗᖏᑕ ᐊᒥᖏᓐᓂᒃ ᕿᑐᒻᒪᒃᓴᖅᓯᒪᔪᓂᒃ ᐊᐅᐸᖅᑐᓂᒃ, ᐊᒥᕐᖕᓂᒡᓗ ᕿᑐᒻᒪᒃᓴᑦᓯᐊᖅᓯᒪᔪᓂᒃ, ᑕᒪᒃᑯᐊ ᑐᓂᔭᐅᓚᐅᖅᐳᑦ. 
24ᑐᓂᔭᐅᔪᓐᓇᖅᑐᓕᒫᓂᒡᓗ ᓯᐅᓪᕕᕆᓂᒃ ᑲᓐᓄᔭᓂᒡᓘᓐᓃᑦ ᑐᓂᓯᓚᐅᖅᐳᑦ ᐊᑕᓂᕐᖕᒧᑦ, ᕿᔪᖕᓂᒡᓗ ᑎᓴᒃᑕᓂᒃ ᐱᖁᑎᓖᑦ ᐊᑬᑦᓯᐊᓂᒃ ᐊᑎᓕᖕᓂᒃ ᖃᓄᑐᐃᓐᓇᖅ ᐊᑐᖅᑕᐅᔪᓐᓇᕋᔭᖅᑐᓂᒃ ᐱᓇᓱᐊᕈᑕᐅᔪᓐᓇᕋᔭᖅᑐᓂᒡᓗ ᑕᒤᓐᓂᒃ ᑐᓂᓯᓚᐅᖅᐳᑦ. 
25ᐊᕐᖕᓁᓪᓗ ᑕᒪᕐᖕᒥᒃ ᐱᓇᓱᐊᕈᓐᓇᑦᓯᐊᖅᑐᑦ ᖃᓪᓗᓈᖅᑕᑦᓯᐊᕙᖕᓂᒃ ᐃᕙᓗᒃᓴᔭᓂᒃ ᑐᓂᕐᕈᓯᖅᐳᑦ ᐃᕙᓗᒃᓴᓂᒡᓗ ᑐᖑᔪᖅᑐᓂᒃ, ᐊᐅᐸᓪᓚᕆᒃᑐᓂᒡᓗ, ᐊᐅᐸᖅᑐᓂᒡᓗ ᓄᕕᖅᓵᒃᓴᓂᒃ, ᑕᒪᒃᑯᓂᖓ ᓴᓇᓯᒪᔭᒥᖕᓂᒃ. 
26ᐊᕐᖕᓁᓪᓗ ᑕᒪᕐᖕᒥᒃ ᓄᕕᖅᓵᒃᓴᓕᐅᕈᓐᓇᖅᑐᑦ ᐆᒻᒪᑎᒥᒍᑦ ᐃᒃᐱᒋᑎᑕᐅᔪᑦ ᒎᑦᓯᐅᑉ ᒥᖅᑯᖏᓐᓂᒃ ᓄᕕᖅᓵᒃᓴᓕᐅᓚᐅᖅᐳᑦ. 
27ᐊᖓᔪᖅᑳᖑᔪᓪᓕ ᑐᓂᓯᕗᑦ ᐅᔭᕋᖕᓂᒃ ᐱᐅᔫᑎᐊᓗᖕᓂᒃ ᐅᓂᒃᓯᓂᒃ ᐊᑎᓕᖕᓂᒃ ᐊᓯᖏᓐᓂᒡᓗ ᐅᔭᕋᖕᓂᒃ ᐊᑐᖅᑐᒃᓴᓂᒃ 
28ᑎᐱᑦᓯᐊᕆᒃᓴᐅᑎᓂᒡᓗ ᓇᓂᕈᐊᓪᓗ ᐅᖅᓱᒃᓴᖏᓐᓂᒃ, ᓇᐹᖅᑑᓪᓗ ᐅᖅᓱᖏᑦ ᒥᖑᐊᖅᓯᒍᑎᒃᓮᑦ, ᑎᐱᑦᓯᐊᕆᒃᓴᐅᑎᓪᓗ ᐃᓯᖅᓗᐊᕐᖕᓂᖅᑎᑕᒃᓮᑦ. 
29ᐄᓴᕅᓕᒥᐅᓪᓗ ᐃᓄᖏᑦ ᑕᒪᕐᖕᒥᒃ ᐆᒻᒪᑎᒥᒍᑦ ᐃᒃᐱᒋᑎᑕᐅᔪᓕᒫᑦ ᑐᓂᕐᕈᓯᕆᐊᖅᑐᓚᐅᖅᐳᑦ ᓴᓇᔭᒃᓴᐅᒐᔭᖅᑐᓂᒃ ᐊᑕᓂᐅᑉ ᒨᓯᓯᒧᑦ ᓴᓇᔭᐅᖁᓚᐅᖅᑕᖏᑦ ᒪᓕᒡᓗᒋᑦ.
30ᑕᕝᕙ ᒨᓯᓯ ᐅᖃᖅᐳᖅ ᐄᓴᕅᓕᒥᐅᓄᑦ, “ᐊᑕᓂᖅ ᓂᕈᐊᖅᓯᒪᕗᖅ ᐱᔭᓕᐅᓪᒥᒃ, ᐅᕆᐅᑉ ᐃᕐᖕᓂᖓᓂᒃ ᕼᐊᕆᐅᑉ ᐃᕐᖑᑕᖓᓂᒃ, ᔫᑕᐅᑉ ᑭᖑᕚᖏᓐᓂᑦ ᐱᓯᒪᔪᒥᒃ. 
31ᒎᑎᐅᑉ ᐃᓗᒻᒥᖅᑎᓯᒪᖕᒪᒍ ᐱᔪᓐᓇᕐᖕᓂᕐᖕᒥᒃ ᓴᓇᒃᑲᐅᓂᕐᖕᒥᒡᓗ, ᐱᓇᓱᐊᕈᓐᓇᕐᖕᓂᕐᖕᒥᒡᓗ, ᖃᐅᔨᒪᓂᕐᖕᒥᒡᓗ ᖃᓄᑐᐃᓐᓇᖅ ᐃᓱᒪᒐᓱᒍᓐᓇᕐᖕᓂᕐᖕᒥᒃ ᖃᓄᐃᓕᐅᕆᐊᒃᓴᒥᒃ, 
32ᐋᖅᑭᑦᓯᐊᖅᓯᒪᔪᐊᓗᖕᓂᒡᓗ ᐃᓱᒪᒃᓴᖅᓯᐅᕈᓐᓇᕐᖕᓂᕐᖕᒥᒃ, ᒎᓗᓂᒃ ᓯᐅᓪᕕᕆᓂᒡᓗ ᑲᓐᓄᔭᓂᒡᓗ ᐱᓇᓱᐊᕈᓐᓇᕐᖕᓂᕐᖕᒥᒃ; 
33ᐅᔭᕋᖕᓂᒡᓗ ᑕᑯᒥᓇᖅᓴᐅᑎᓕᐅᕈᓐᓇᕐᖕᓂᕐᖕᒥᒃ; ᕿᔪᖕᓂᒡᓗ ᓴᓇᓐᖑᐊᕈᓐᓇᕐᖕᓂᕐᖕᒥᒃ; ᐊᓯᓕᒫᖏᓐᓂᒡᓗ ᖃᓄᐃᑦᑐᑐᐃᓐᓇᕐᖕᓂᒃ ᓴᓇᔭᒃᓴᓂᒃ ᐋᖅᑭᑦᓯᐊᖅᓯᔪᓐᓇᕐᖕᓂᕐᖕᓂᒃ. 
34ᑖᓐᓇᓗ ᐊᑕᓂᐅᑉ ᐃᓱᒪᑖᖅᑎᓯᒪᕚ ᐊᓯᒥᓂᒃ ᐃᓕᓮᒍᓐᓇᕐᖕᓂᕐᖕᒥᒃ ᐃᑲᔪᖅᑎᖃᖅᓗᓂ ᐅᕼᐅᓕᐊᑉᒥᒃ ᐊᕼᐃᓴᒪᑭᐅᑉ ᐃᕐᖕᓂᖓᓂᒃ, ᑖᓐ ᑭᖑᕚᖏᓐᓂᑦ ᐱᓯᒪᔪᒥᒃ. 
35ᑖᒃᑯᐊᓗ ᐃᓗᒻᒥᖅᑎᓯᒪᕔᑦ ᓱᓇᑐᐃᓐᓇᓕᒫᓂᒃ ᓴᓇᔪᓐᓇᕐᖕᓂᕐᖕᓂᒃ ᓴᓇᓐᖑᐊᕈᓐᓇᕐᖕᓂᕐᖕᓂᒡᓗ, ᐃᒤᓕᖓᓂᒃᓴᖏᓐᓂᒡᓗ ᐋᖅᑭᒃᓱᐃᔪᓐᓇᕐᖕᓂᕐᖕᓂᒃ, ᖃᓪᓗᓈᖅᑕᑦᓯᐊᓂᒡᓗ ᓄᕕᓴᕈᓐᓇᕐᖕᓂᕐᖕᓂᒃ; ᑐᖑᔪᖅᑐᓂᒃ, ᐊᐅᐸᓪᓚᕆᒃᑐᓂᒃ, ᓄᕕᖅᓵᒃᓴᓂᒡᓗ ᐊᐅᐸᖅᑐᓂᒃ; ᐊᓯᖏᓐᓂᒡᓗ ᖃᓪᓗᓈᖅᑕᓂᒃ. ᑖᒃᑯᐊᓗ ᓴᓇᔪᓐᓇᖅᐳᑦ ᖃᓄᐃᑦᑐᑐᐃᓐᓇᑦᓯᐊᓂᒃ ᐋᖅᑭᑦᓯᐊᖅᓯᒪᔪᐊᓗᖕᓂᒃ ᐃᒤᓕᖓᓂᒃᓴᖏᓐᓂᒃ ᐋᖅᑭᒃᓱᐃᔪᓐᓇᖅᓗᑎᒃ.”
