1ᑍᒤᒻᒪᑦ, ᖃᑕᓐᖑᑎᕗᑦ ᐃᑦᔪᕐᖕᓁᑦᑐᓯ, ᒎᑎᒧᑦ ᕾᖁᔭᐅᖃᑕᐅᓯᒪᔪᓯ, ᔩᓱᓯ ᐃᓱᒪᒋᓚᐅᖅᓯᐅᒃ, ᐋᐴᓯᑕᓕᐅᔪᖅ ᑐᓂᕐᕈᓯᖅᑎᑦᓯᔨᓄᓪᓗ ᐊᖓᔪᖅᑳᖑᓪᓗᓂ ᐅᒃᐱᕐᖕᓂᑦᑎᓐᓄᑦ. 
2ᓱᖁᓯᔪᐃᑦᑑᓚᐅᖅᐳᖅ ᑎᓕᔨᒋᓯᒪᔭᒥᓄᑦ, ᒨᓯᓯᑦᑕᐅᖅ ᓱᖁᓯᔪᐃᑦᑑᓚᐅᕐᖕᒪᑦ ᐱᓇᓱᐊᖅᑕᒥᓂᒃ ᒎᑎᐅᑉ ᐃᒡᓗᖓᓂ. 
3ᐃᒡᓗᓕᐅᖅᑐᖅ ᐅᐱᒋᔭᐅᓂᖅᓴᐅᓲᖑᕗᖅ ᐃᒡᓗᓕᐊᕆᔭᒥᓂᑦ ᑍᒫᒃᑕᐅᖅ ᔩᓱᓯ ᓂᖅᑐᖅᑕᐅᓂᖅᓴᐅᓚᐅᖅᐳᖅ ᒨᓯᓯᒥᑦ. 
4ᐃᒡᓗᓕᒫᑦ ᓴᓇᔨᖃᓲᖑᕗᑦ ᐃᓄᖕᒥᒃ, ᓱᓇᓕᒫᓂᒡᓕ ᓴᓇᓯᒪᔪᖅ ᑕᕝᕙ ᒎᑎ. 
5ᒨᓯᓯ ᓱᖁᓯᔪᐃᑦᑑᓚᐅᖅᐳᖅ ᒎᑎᐅᑉ ᐃᒡᓗᖓᓂ ᐱᔨᐅᓪᓗᓂ, ᓇᓗᓁᖅᓯᓪᓗᓂ ᑭᖑᕐᖓᒍᑦ ᐅᖃᐅᓯᕆᔭᐅᔪᒫᖅᑐᓂᒃ, 
6᙭ᔅᑑᓯᓕ ᓱᖁᓯᔪᐃᑦᑑᕗᖅ ᐃᕐᖕᓂᐅᓪᓗᓂ ᐊᖓᔪᖅᑲᐅᔪᖅ ᒎᑎᐅᑉ ᐃᒡᓗᖓᓄᑦ. ᐅᕙᒍᑦ ᑖᑦᓱᒪ ᐃᒡᓗᒋᕚᑎᒍᑦ ᓴᐱᖏᑦᔪᑎᒃᓴᖅ ᓂᕆᐅᖕᓂᖅᓗ ᓂᖅᑐᕐᖕᓇᐅᑎᒋᔭᕗᑦ ᐱᓯᒤᓐᓇᕐᖕᓂᐊᕈᑦᑎᒍᑦ ᐃᓱᐊᓄᑦ.
7ᑍᒤᒻᒪᑦ, ᐊᓂᕐᖕᓂᖅ ᐃᑦᔪᕐᖕᓁᑦᑐᖅ ᐅᖃᖅᓯᒪᕗᖅ,
8ᓯᑎᔫᒐᓱᐊᖅᑍᓕᒋᑦᓯ ᐊᑭᕋᖅᑐᓚᐅᖅᑐᑎᑐᑦ,
9ᑕᕝᕙᓂ ᓯᕗᓕᕕᓂᑦᓯ ᐆᒃᑐᓚᐅᕐᖕᒪᖓ ᖃᐅᔨᓴᖅᓗᖓᓗ
10ᑍᒤᒻᒪᑦ ᐃᓅᖃᑎᒌᑦ ᑖᒃᑯᐊ ᓂᓐᖓᐅᑎᓚᐅᖅᐸᒃᑲ,
11ᑍᒤᒻᒪᑦ ᓂᓐᖓᒡᓗᖓ ᐅᖃᕕᓚᐅᖅᐳᖓ,
12ᑲᒪᑦᓯᐊᕆᑦᓯ ᖃᑕᓐᖑᑎᒃᑲ, ᓇᓪᓕᓯ ᐃᓱᒪᖃᖅᑍᓕᓕ ᐱᐅᖏᑦᑐᒥᒃ, ᐅᒃᐱᖏᑦᑐᒥᒡᓗ ᒎᑎ ᑐᖁᓱᐃᑦᑐᖅ ᓈᓚᒍᓐᓃᖅᓗᒍ ᐱᔪᒥᒃ. 
13ᖃᐅᑕᒫᓪᓕ ᐃᓕᑦᓯᓐᓄᑦ ᐃᑲᔪᖅᑎᒌᓕᕆᑦᓯ, ᐅᓇ ᐅᖃᐅᓯᐅᓂᖓᓂ, “ᐅᓪᓗᒥ,” ᓇᓪᓕᑦᓯᓐᓂᒃ ᓯᑎᑎᑕᐅᔪᖃᖁᓇᒍ ᐊᔪᕐᖕᓂᐅᑉ ᑕᒻᒪᖅᑎᑦᓯᓂᖓᓄᑦ. 
14᙭ᔅᑑᓯ ᐱᓇᓱᐊᖃᑎᒋᒐᑦᑎᒍᑦ, ᐱᒋᐊᓕᖅᓗᑕ ᑕᑎᖃᕐᖕᓂᕆᓚᐅᖅᑕᕗᑦ ᑲᔪᓯᑎᓐᓂᐊᑐᐊᕈᑦᑎᒍᑦ ᐃᓱᐊᓄᑦ.
15ᑕᕝᕙ ᐃᒫᒃ ᐅᖃᖅᓯᒪᕗᖅ,
16ᑭᓇᒃᑰᓚᐅᖅᐸᑦ? ᑍᒃᑯᐊ ᑐᓴᓚᐅᖅᑐᑦ ᐊᑭᕋᖅᑐᓚᐅᖅᑐᓪᓗ? ᑖᒃᑯᐊᖑᓐᖏᓛᑦ? ᒨᓯᓯᐅᑉ ᐃᑦᔨᑉᑎᓂᒥᑦ ᐊᐅᓪᓚᕈᑎᓚᐅᖅᑕᓕᒫᖏᑦ? 
17ᑭᓇᒃᑯᓐᓄᓪᓕ? ᒎᑎ ᓂᓐᖓᐅᒪᓚᐅᖅᐸ ᐅᑭᐅᓂᒃ 40-ᓂᒃ? ᑖᒃᑯᓄᖓᐅᓐᖏᓛᖅ? ᐊᔪᖅᑐᓕᓚᐅᖅᑐᓄᑦ, ᑐᖁᑎᑕᐅᓚᐅᖅᑐᓄᑦ ᓱᓇᖃᔪᐃᑦᑐᒥ? 
18ᑭᓇᒃᑯᓐᓄᓪᓗ? ᐅᖃᕕᓚᐅᖅᐸ ᑕᕾᖅᓯᖅᕕᐅᖁᔭᒥᓄᑦ ᐃᑎᖅᑐᖃᑦᔮᖏᓐᓂᕅᓪᓗᓂ, ᑖᒃᑯᓄᖓᐅᓐᖏᓛᖅ? ᓈᓚᓚᐅᖏᑦᑐᓄᑦ? 
19ᑕᕝᕙ ᑕᑯᕗᒍᑦ ᓄᓇᒃᓴᒥᓄᑦ ᐃᑎᕈᓐᓁᓕᓚᐅᕐᖕᒪᑕ ᐅᒃᐱᖏᓐᓂᕐᖕᒧᑦ.
