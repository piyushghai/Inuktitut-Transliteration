1ᑍᕕᑎᓗ ᐅᖃᖅᐳᖅ, “ᓴᐅᓕᐅᑉ ᐃᓚᖏᓐᓂᒃ ᐊᒥᐊᒃᑯᑕᖃᓐᖏᓛᖅ? ᐱᑕᖃᑐᐊᖅᐸᑦ ᐱᑦᓯᐊᖅᕕᖃᕈᒪᒐᒪ ᔫᓇᑕᓂ ᐱᓪᓗᒍ.”
2ᓴᐅᓕᐅᑉ ᐃᓚᖏᓐᓄᑦ ᐱᔨᑲᑖᒃᑕᖃᓚᐅᖅᐳᖅ ᐊᑎᓕᖕᒥᒃ ᔨᐸᒥᒃ, ᑖᓐᓇᓗ ᕾᖁᔭᐅᕗᖅ ᑍᕕᑎᒧᐊᖁᓪᓗᒍ; ᐊᖓᔪᖅᑳᖅᔪᐊᓪᓗ ᐊᐱᕆᕚ, “ᔨᐸᐅᕖᑦ?”
3ᐊᖓᔪᖅᑳᖅᔪᐊᓪᓗ ᐅᖃᐅᑎᕚ, “ᓴᐅᓕᐅᑉ ᐃᓚᖏᓐᓃᒃ ᐊᒥᐊᒃᑯᑕᖃᓐᖏᓛᖅ? ᐱᑦᓯᐊᖅᕕᒋᔪᒪᓪᓗᒋᑦ ᒎᑎᒧᑦ ᐊᖏᓚᐅᖅᓯᒪᒐᒪ.”
4ᑕᕝᕙ ᐊᖓᔪᖅᑳᖅᔪᐊᑉ ᐅᖃᐅᑎᕚ, “ᓇᓃᑉᐸᓖ?” ᔨᐸ ᑭᐅᕗᖅ, “ᒪᑬᕆᐅᑉ ᐊᖏᕐᕋᖓᓃᑉᐳᖅ ᐊᒥᐅᓕᐅᑉ ᐃᕐᖕᓂᖓᓂ, ᓘᑎ-ᐸᒥᐅᑕᒥ.” 
5ᑕᕝᕙ ᐊᖓᔪᖅᑳᖅᔪᐊᑉ ᑍᕕᑎᐅᑉ ᕾᖁᔭᐅᒃᑲᖅᐹ, ᒪᑬᕆᐅᑉ ᐊᖏᕐᕋᖓᓂᑦ ᐊᒥᐅᓕᐅᑉ ᐃᕐᖕᓂᖓᑕ, ᓘᑎ-ᐸᒥᐅᑕᒥᑦ.
6ᒥᐱᐳᓴᑎᓕ ᔫᓇᑕᓂᐅᑉ ᐃᕐᖕᓂᖓ, ᓴᐅᓕᐅᑉ ᐃᕐᖑᑕᖓ, ᕾᒐᒥ ᐹᒻᒪᒃᐳᖅ ᑍᕕᑎᐅᑉ ᓵᖓᓄᑦ ᐃᒃᐱᒍᓱᑦᓯᐊᕐᖕᓂᕐᖕᒧᑦ. ᑍᕕᑎᓗ ᐅᖃᖅᐳᖅ, “ᒥᐱᐳᓴᑏ!” ᑖᓐᓇ ᑭᐅᕗᖅ, “ᐱᔨᒋᕙᕐᖕᒪ ᐊᖓᔪᖅᑳᒃ.”
7ᑍᕕᑎᐅᓪᓗ ᐅᖃᐅᑎᕚ, “ᑲᑉᐱᐊᓱᖏᓪᓗᑎᑦ; ᐱᑦᓯᐊᖅᕕᒋᓂᐊᖅᐸᒋᑦ ᐊᑖᑍᑦ ᔫᓇᑕᓂ ᐱᓪᓗᒍ, ᑐᓂᓯᕕᒋᓂᐊᖅᐸᒋᑦ ᐅᑎᖅᑎᑦᓯᕕᒋᓗᑎᑦ ᐊᑖᑕᑦᓯᐊᕕᑦ ᓴᐅᓕᐅᑉ ᓄᓇᖁᑎᒋᓚᐅᖅᑕᓕᒫᖓᓂᒃ; ᑍᒪᓐᖓᓕᒫᖅᓗ ᓂᕆᖃᑦᑕᕐᖕᓂᐊᖅᐳᑎᑦ ᓂᕆᕕᓐᓂ.”
8ᒥᐱᐳᓯᑎᓕ ᐅᑯᒋᐊᓪᓚᒃᐳᖅ ᐅᖃᖅᓗᓂᓗ, “ᐱᐅᓂᖅᓴᐅᓐᖏᓚᖓ ᕿᒻᒥᒥᑦ ᑐᖁᖓᔪᒥᑦ ᐊᖓᔪᖅᑳᒃ! ᓱᖕᒪᑦ ᐱᑦᓯᐊᕆᐊᖃᖅᐱᖓ?”
9ᑕᕝᕙ ᐊᖓᔪᖅᑳᖅᔪᐊᑉ ᔨᐸ ᕾᖁᕚ, ᓴᐅᓕᐅᑉ ᐱᔨᖓ, ᐅᖃᐅᑎᓪᓗᒍᓗ, “ᒥᐱᐳᓯᑎ ᐊᖓᔪᖅᑳᕕᑦ ᐃᕐᖑᑕᖓ, ᑐᓂᕙᕋ ᓴᐅᓕᐅᑉ ᐃᓚᖏᑕᓗ ᐱᒋᓚᐅᖅᑕᓕᒫᖏᓐᓂᒃ. 
10ᐃᕝᕕᑦ, ᐃᕐᖕᓂᑎᓪᓗ, ᐱᔨᕕᓪᓗ ᓄᓇᖓᓂᒃ ᐆᒪᔪᖃᐅᑎᖓᓂᒃ ᑲᒪᔪᒃᓴᐅᕗᓯ ᐊᖓᔪᖅᑳᑦᓯ ᐃᓚᖏᓐᓂᒃ ᐱᕈᖅᑐᓂᒡᓗ ᓄᐊᑦᓯᕙᒡᓗᓯ, ᓂᕿᒃᓴᖃᕈᓐᓇᖁᓪᓗᒋᑦ; ᒥᐱᐳᓴᑎᓕ ᐊᖓᔪᖅᑳᕕᑦ ᐃᕐᖕᓂᖓ ᓂᕆᕕᓐᓂ ᓂᕆᖃᑕᐅᖏᓐᓇᖅᑐᒃᓴᐅᕗᖅ.” ᔨᐸᓕ 15-ᓂᒃ ᐃᕐᖕᓂᖃᓚᐅᖅᐳᖅ 20-ᓂᒡᓗ ᐱᔨᖃᖅᓗᓂ.
11ᑕᕝᕙ ᔨᐸ ᐅᖃᖅᐳᖅ, “ᐱᔭᐅᖁᔭᓕᒫᕐᖕᓂᒃ ᐊᑕᓃᖅ ᐊᖓᔪᖅᑳᖅᔪᐊᖅ ᐱᓇᓱᐊᕐᖕᓂᐊᖅᐳᖓ.”
12ᒥᐱᐳᓴᑎᓗ ᐃᕐᖕᓂᖃᓚᐅᖅᐳᖅ ᓄᑲᑉᐱᐊᒥᒃ ᐊᑎᓕᖕᒥᒃ ᒤᑲᒥᒃ. ᔨᐸᐅᓪᓗ ᐃᒡᓗᒥᐅᖃᑎᓕᒫᖏᑦ ᐱᔨᑖᕆᔭᐅᓚᐅᖅᐳᑦ ᒥᐱᐳᓴᑎᒧᑦ. 
13ᑍᒤᒻᒪᑦ ᒥᐱᐳᓴᑎ ᓄᓇᖃᓕᓚᐅᖅᐳᖅ ᔪᕉᓴᓚᒥ; ᓂᕆᖃᑕᐅᕙᒡᓗᓂᓗ ᐊᖓᔪᖅᑳᖅᔪᐊᑉ ᓂᕆᕕᖓᓂ, ᓯᕝᕖᑦᑑᓚᐅᖅᐳᖅᓕ ᐃᑎᒐᖏᒃ ᐃᒡᓗᒃᑐᑦ ᓯᖁᒥᓯᒪᖕᒪᑎᒃ.
