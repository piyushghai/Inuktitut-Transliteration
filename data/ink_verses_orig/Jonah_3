1ᐊᑕᓂᐅᓪᓗ ᔫᓇ ᐅᖃᐅᑎᒃᑲᓐᓂᖅᐹ ᑭᖑᓪᓕᕐᖕᒥᒃ, ᐅᖃᖅᓗᓂ: 
2“ᒪᑭᓪᓗᑎᑦ ᓂᓂᕕᒧᑦ ᐂᓕᕆᑦ, ᐃᒡᓗᒐᓴᒡᔪᐊᓄᑦ ᐊᖏᔪᐊᓗᖕᓄᑦ, ᓂᐱᖅᑯᖅᑐᓗᑎᓪᓗ ᐊᔪᕆᖅᑐᒃᑭᑦ ᐅᖃᐅᓯᕆᔭᓐᓂᒃ ᐃᓕᖕᓄᑦ.” 
3ᑕᕝᕙ ᔫᓇ ᓂᑯᕕᑉᐳᖅ ᐊᐅᓪᓚᖅᐳᖅᓗ ᓂᓂᕕᒧᑦ ᐊᑕᓂᐅᑉ ᐅᖃᐅᓯᖓ ᒪᓕᒡᓗᒍ; ᓂᓂᕕᓗ ᐃᒡᓗᒐᓴᒡᔪᐊᖑᕗᖅ ᐊᖏᔪᐊᓘᓪᓗᓂ ᑬᕙᓪᓚᒐᒃᓴᐅᒐᔭᖅᓗᓂ ᐅᓪᓗᓂᒃ ᐱᖓᓱᓂᒃ. 
4ᔫᓇᓗ ᐃᑎᓕᖅᐳᖅ ᐃᒡᓗᒐᓴᒡᔪᐊᓄᑦ, ᐅᓪᓗᓕᒫᖅᓕ ᐃᖏᕐᕋᓚᐅᖅᓗᓂ, ᓂᐱᖅᑯᖅᑐᓪᓗᓂ ᐅᖃᓕᖅᐳᖅ, “ᐅᓪᓗᑦ 40-ᑦ ᓈᒃᐸᑕ ᓂᓂᕕ ᐊᓯᕈᖅᑕᐅᓂᐊᓕᖅᐳᖅ!”
5ᓂᓂᕕᒥᐅᑦ ᑕᕝᕙ ᒎᑎᐅᑉ ᐅᖃᐅᓯᕆᔭᖏᑦ ᐅᒃᐱᕆᕚᑦ. ᐃᓱᒪᑖᖅᐳᓪᓗ ᓂᕆᑦᑍᓕᕕᒃᓴᖃᖁᔨᓪᓗᑎᒃ ᐃᓄᓕᒫᓄᑦ, ᐊᑎᓯᕗᓪᓗ ᐃᒃᐱᐊᖅᔪᒐᔭᖕᒥᒃ ᐳᑐᖅᓛᒥᒃ, ᐱᒻᒪᕆᐅᓂᖅᐹᓂᑦ ᐱᒻᒪᕆᐅᖏᓐᓂᖅᐹᓄᑦ ᑎᑭᓪᓗᑎᒃ, ᖃᕿᐊᓕᕐᖕᓂᕐᖕᒥᖕᓂᒃ ᓇᓗᓁᖅᓯᔪᒪᓪᓗᑎᒃ.
6ᓂᓂᕕᒥᐅᓪᓕ ᐊᖓᔪᖅᑳᖅᔪᐊᖓᑕ ᑕᒪᓐᓇ ᑐᓴᕋᒥᐅᒃ, ᐃᒃᓯᕙᐅᑕᖅᔪᐊᒥᓂᑦ ᓂᑯᕕᓪᓗᓂ, ᐊᓐᓄᕌᓂ ᐊᖓᔪᖅᑳᖅᔪᐊᓯᐅᑏᑦ ᐱᖅᓗᒋᑦ ᐃᒃᐱᐊᖅᔪᒐᔭᖕᒥᒃ ᐳᑐᖅᓛᒥᒃ ᐊᑎᓯᕗᖅ, ᐃᖏᓪᓗᓂᓗ ᐊᖅᔭᓕᓃᑦ ᖄᖏᓐᓄᑦ. 
7ᐱᖁᔨᑦᔪᑎᓕᐅᖅᐳᖅᓗ ᒪᓕᒃᑕᐅᔭᕆᐊᖃᖅᑐᓂᒃ ᓂᓂᕕᒥᐅᑦ ᐃᓄᖏᓪᓄᑦ ᐃᒤᓕᔪᓂᒃ: “ᐃᓄᐃᓪᓘᓐᓃᑦ ᓂᖅᔪᑎᓪᓘᓐᓃᑦ ᐃᒻᒧᒃᓯᐅᒊᓪᓘᓐᓃᑦ ᓰᐱᓪᓘᓐᓃᑦ ᓂᕆᔪᒃᓴᐅᓐᖏᓚᑦ ᓱᓇᒥᒡᓘᓐᓃᑦ, ᐃᒥᖅᑐᒃᓴᐅᓇᑎᒡᓗ. 
8ᐃᓄᓕᒫᓪᓕ ᓂᖅᔪᑏᓪᓗ ᐃᒃᐱᐊᖅᔪᒐᔭᖕᒥᒃ ᐳᑐᖅᓛᒥᒃ ᐊᑐᖅᑐᒃᓴᐅᕗᑦ. ᐃᓗᖏᖅᑐᖅᓗᑎᒃ ᑐᒃᓯᐊᖅᑐᒃᓴᐅᕗᑦ ᒎᑎᒧᑦ ᖃᕿᐊᓕᖅᓗᑎᒡᓗ ᐊᖅᑯᑎᒋᔭᒥᖕᓂᑦ ᐃᓱᐊᖏᑦᑐᓂᑦ ᐊᒡᒐᖕᒥᓗ ᐊᑲᐅᖏᑦᑐᓕᓂᖏᓐᓂᑦ. 
9ᑭᓇ ᖃᐅᔨᒪᕚ? ᒎᑎ ᓴᖑᓂᐊᖏᒻᒪᖔᑦ ᖃᕿᐊᓕᖅᓗᓂ ᓄᖅᑲᖅᑎᑦᓯᓗᓂᓗ ᓂᓐᖓᖕᓂᖅᔪᐊᒥᓂᒃ ᐊᓯᕈᖅᑕᐅᖁᓇᑕ!”
10ᒎᑎᓗ ᓂᓂᕕᒥᐅᑦ ᑍᒤᓕᐅᕐᖕᓂᖏᓐᓂᒃ ᑕᑯᕗᖅ, ᓴᖑᓂᖏᓐᓂᒃ ᐊᖅᑯᑎᒋᔭᒥᖕᓂᑦ ᐃᓗᐊᖏᑦᑐᓂᑦ; ᒎᑎᐅᓪᓗ ᐃᓱᒪᒋᔭᓂ ᐊᓯᑦᔨᖅᐹ ᐊᓯᕈᖅᑕᐅᓂᖅ ᑍᓐᓇ ᐅᖃᐅᑎᒋᓚᐅᖅᑕᓂ ᐱᓂᐊᕈᑎᒋᓂᐊᕐᖕᓂᕋᓚᐅᖅᑕᓂᓗ ᑖᒃᑯᓄᖓ.
