1ᐃᑎᖅᑕᖅᕕᓕᕆᔩᑦ ᐱᕕᒃᓴᓕᐅᖅᑕᐅᓂᖏᑦ: ᑰᕋᕼᐂᑎᒥᐅᑦ, ᒥᓯᓕᒤᐊ ᑯᕆᐅᑉ ᐃᕐᖕᓂᖓ, ᐊᓴᐸᐅᑉ ᑭᖑᕚᖏᓐᓂᑦ ᐱᔪᖅ. 
2ᒥᓯᓕᒤᐊᐅᑉ ᐃᕐᖕᓂᖏᑦ ᐅᑯᐊᖑᕗᑦ: ᔭᑲᕅᐊ ᐊᖓᔪᒃᓯᖅᐹᖅ, ᑐᖓᓕᐊ ᔨᑎᐊ-ᐃᐅᓪ, ᐱᖓᔪᐊᑦ ᔨᐸᑍᐊ, ᓯᑕᒪᖓᑦ ᔭᑎᓁ-ᐃᐅᓪ, 
3ᑕᓪᓕᒪᖓᑦ ᐃᓛᒻ, ᐱᖓᓲᔪᖅᑐᖓᑦ ᔨᕼᐅᕼᐊᓇᓐ, 7-ᖓᑦ ᐃᓔ-ᐃ-ᕼᐅ-ᐃᓁ. 
4ᐅᐱᑦ-ᐄᑕᒻ ᐃᕐᖕᓂᖃᓚᐅᕆᕗᖅ ᐅᑯᓂᖓ: ᓯᒤᐊ ᐊᖓᔪᒃᓯᖅᐹᖅ, ᑐᖓᓕᐊ ᔨᕼᐅᔭᐸᑦ, ᐱᖓᔪᐊᑦ ᔪᐊ, ᓯᑕᒪᖓᑦ ᓴᑲᕆ, ᑕᓪᓕᒪᖓᑦ ᓇᑖᓂᐅᓪ, 
5ᐱᖓᓲᔪᖅᑐᖓᑦ ᐊᒥᐅᓪ, 7-ᖓᑦ ᐃᓴᑳᕆ, ᓯᑕᒪᐅᔪᖅᑐᖓᑦ ᐱ-ᐅᓕᑍ; ᒎᑎᐅᑉ ᓮᒻᒪᖅᑎᓚᐅᖅᑕᖓ. 
6ᓯᒤᐊᐅᑉ ᐃᕐᖕᓂᖏᑦ ᐊᐅᓚᑦᓯᔨᐅᓚᐅᖅᐳᑦ ᐊᑖᑕᖏᑕ ᐃᓚᖏᓐᓄᑦ, ᑖᒃᑯᐊ ᐊᖑᑏᑦ ᐊᔪᖏᑦᑐᖅᔪᐊᖑᓚᐅᕐᖕᒪᑕ. 
7ᓯᒤᐊᐅᑉ ᐃᕐᖕᓂᖏᑦ ᐅᑯᐊᖑᕗᑦ: ᐅᑎᓁ, ᕆᕙ-ᐃᐅᓪ, ᐅᐱᑎ, ᐃᐅᓪᔭᐸᑦᓗ, ᑖᒃᑯᐊ ᖃᑕᓐᖑᑎᖏᒃ ᐱᔪᓐᓇᑦᓯᐊᓚᐅᖅᐴᒃ, ᐃᓕᕼᐅ ᓯᒪᑬᐊᓗ. 
8ᑖᒃᑯᐊᓕᒫᑦ ᐅᐱᑦ-ᐄᑕᒥᐅᑉ ᐃᕐᖕᓂᕆᕔᑦ ᐃᕐᖕᓂᖏᑦ ᖃᑕᓐᖑᑎᖏᓪᓗ, ᓴᓐᖏᔫᓪᓗᑎᒃ ᐱᓇᓱᐊᕈᓐᓇᑦᓯᐊᓚᐅᖅᐳᑦ; 62-ᖑᓪᓗᑎᒃ ᐅᐱᑦ-ᐃᑐᒥᒥᑦ ᐱᓯᒪᔪᑦ. 
9ᒥᓯᓕᒤᐊ ᐃᕐᖕᓂᖃᕆᕗᖅ ᖃᑕᓐᖑᑎᖃᖅᓗᓂᓗ, ᐱᔪᓐᓇᑦᓯᐊᖅᑐᓂᒃ 18-ᓂᒃ. 
10ᕼᐅᓴᓗ, ᒥᕋᕆᐅᑉ ᑭᖑᕚᖏᓐᓂᑦ ᐱᓯᒪᔪᖅ, ᐅᑯᓂᖓ ᐃᕐᖕᓂᖃᖅᐳᖅ: ᓯᒻᕆ ᐊᖓᔪᖅᑳᖑᔪᖅ (ᑖᓐᓇ ᐊᑖᑕᖓᑕ ᐊᖓᔪᖅᑳᓐᖑᖅᑎᓚᐅᖅᐹ ᐊᖓᔪᒃᓯᖅᐹᖑᖏᒃᑲᓗᐊᖅᑎᓪᓗᒍ), 
11ᑐᖓᓕᐊ ᕼᐃᓪᑬᐊ, ᐱᖓᔪᐊᑦ ᑎᐸᓔᐊ, ᓯᑕᒪᖓᑦ ᔭᑲᕅᐊ; ᐃᕐᖕᓂᓕᒫᖏᑦ ᖃᑕᓐᖑᑎᖏᓪᓗ ᕼᐅᓴᐅᑉ 13-ᖑᓚᐅᖅᐳᑦ.
12ᑖᒃᑯᐊ ᑕᕝᕙ ᐱᕕᒃᓴᖅᑖᖅᑎᑕᐅᓪᓗᑎᒃ ᐊᕕᒃᑐᖅᑕᐅᓚᐅᖅᑐᑦ ᐃᑎᖅᑕᖅᕕᓕᕆᔨᐅᖁᓪᓗᒋᑦ, ᐊᖓᔪᖅᑳᒥᖕᓄᑦ ᐊᐅᓚᑕᐅᓪᓗᑎᒃ, ᑕᒪᑐᒥᖓ ᐱᔭᒃᓴᖃᖅᓗᑎᒃ, ᖃᑕᓐᖑᑎᒥᒃᑎᑐᑦ, ᐱᔨᑦᓯᖅᑎᐅᓪᓗᑎᒃ ᐊᑕᓂᐅᑉ ᐃᒡᓗᖓᓂ; 
13ᑖᒃᑯᐊᓗ ᓇᓚᐅᑦᑖᕈᑎᒃᑯᑦ ᓇᓗᓁᖅᑕᐅᖃᑦᑕᓚᐅᖅᐳᑦ ᓯᕗᓕᖏᑕ ᐃᓚᒋᔭᖏᑦ ᒪᓕᒡᓗᒋᑦ, ᓄᑲᖅᓰᑦ ᐊᖓᔪᒃᓰᓪᓗ ᐊᑦᔨᒌᒃᑎᑕᐅᓪᓗᑎᒃ, ᐃᑎᖅᑕᖅᕕᖕᓂᒃ ᐊᑐᓂᑦ ᑲᒪᒋᔭᖃᐅᖅᓗᑎᒃ. 
14ᐃᑎᖅᑕᖅᕕᖕᒧᑦ ᓯᕿᓂᐅᑉ ᓄᐃᕕᐊᓃᑦᑐᒧᑦ ᓇᓚᐅᑦᑖᕈᑦ ᑎᒃᑯᐊᖅᓯᕗᖅ ᓯᓕᒤᐊᒧᑦ. ᐃᕐᖕᓂᖓᓗ ᔭᑲᕅᐊ ᓇᓚᐅᑕᐅᒋᕗᖅ, ᑖᓐᓇ ᓯᓚᑐᔪᒥᒃ ᐃᓱᒪᑖᖅᑎᑦᓯᓲᖅ, ᑖᑦᓱᒪᓗ ᓇᓚᐅᑦᑖᕈᑎᖓ ᓇᓚᐅᑕᐅᕗᖅ ᐃᑎᖅᑕᖅᕕᖕᒧᑦ ᐅᓐᓄᐊᓪᓗᐊᑉ ᓇᓛᓃᑦᑐᒧᑦ. 
15ᐅᐱᑦ-ᐄᑕᒥᒧᑦ ᓇᓚᐅᑦᓯᕗᖅ ᐃᑎᖅᑕᖅᕕᒃ ᐅᓪᓗᓪᓗᐊᑉ ᓇᓛᓃᑦᑐᖅ, ᐃᕐᖕᓂᖏᓪᓗ ᓇᓚᐅᑕᐅᒋᕗᑦ ᓯᖅᓗᐊᓕᕆᔨᐅᓂᐊᖅᓗᑎᒃ. 
16ᓱᐱᒻ ᕼᐅᓴᓗ ᓇᓚᐅᑦᓵᕈᑎᒃᑯᑦ ᑎᒃᑯᐊᖅᑕᐅᕘᒃ ᐃᑎᖅᑕᖅᕕᖕᒧᑦ ᓯᕿᓂᐅᑉ ᓂᐱᕕᐊᓃᑦᑐᒧᑦ, ᐃᑎᖅᑕᖅᕕᖕᒧᑦ ᓴᓕᑭᑎᒧᑦ ᐊᖅᑯᑎᒦᑦᑐᒧᑦ ᖁᒻᒧᐊᖓᔪᒧᑦ. ᖃᐅᔨᓴᖅᑐᑦ ᐃᓇᖏᖅᑎᒌᖃᑦᑕᖅᑐᒃᓴᐅᓪᓗᑎᒃ. 
17ᓕᕔᑏᑦ ᓯᕿᓂᐅᑉ ᓄᐃᕕᐊᓃᑦᑐᑦ ᐱᖓᓲᔪᖅᑑᖃᑦᑕᖅᐳᑦ ᖃᐅᑕᒫᑦ, ᐅᓐᓄᐊᓪᓗᐊᓪᓗ ᓇᓛᓃᑦᑐᑦ ᓯᑕᒪᐅᖃᑦᑕᖅᐳᑦ ᖃᐅᑕᒫᑦ, ᐅᓪᓗᓪᓗᐊᓪᓗ ᓇᓛᓃᑦᑐᑦ ᓯᑕᒪᐅᖃᑦᑕᖅᐳᑦ ᖃᐅᑕᒫᑦ, ᓯᖅᓗᐊᖓᓂᓗ ᒪᕐᕉᑦᑕᖅᓗᑎᒃ ᑲᒪᖃᑦᑕᕆᕗᑦ. 
18ᐱᕕᑐᓂᐊᓂᓗ ᓯᕿᓂᐅᑉ ᓂᐱᕕᐊᓃᑦᑐᑦ ᓯᑕᒪᐅᖃᑦᑕᖅᐳᑦ ᐱᓱᒡᕕᐅᑉ ᑭᒡᓕᖓᓃᑦᑐᑦ ᒪᕐᕉᒡᓗ ᐱᕕᑐᓂᐊᓃᑎᓪᓗᒋᒃ. 
19ᑖᒃᑯᐊ ᑕᕝᕙ ᐊᒡᒍᖅᑕᐅᓚᐅᖅᑐᑦ ᐃᑎᖅᑕᖅᕕᓕᕆᔨᐅᓂᐊᖅᑎᓪᓗᒋᑦ ᑰᕋᕼᐂᑎᒥᐅᑦ ᒥᕋᕆᐅᑉ ᐃᕐᖕᓂᖏᑦ.
20ᓕᕔᑎᓂᓪᓗ, ᐊᕼᐂᔭ ᑮᓇᐅᔭᓕᕆᔨᓄᑦ ᐊᖓᔪᖅᑲᐅᕗᖅ ᒎᑎᐅᑉ ᐃᒡᓗᖓᓂ ᐱᕕᐊᕐᖕᓇᖅᑐᓄᓪᓗ ᑐᓂᔭᐅᓯᒪᔪᓄᑦ ᐃᑦᔪᕐᖕᓁᑦᑐᓄᑦ. 
21ᓔᑕᓂᐅᓪᓗ ᐃᕐᖕᓂᖏᑦ ᒌᕐᓲᓂᐅᑉ ᑭᖑᕚᖏᑦ ᓔᑕᓂᒥᐅᑦ, ᐊᖓᔪᖅᑳᖑᔪᑦ ᓯᕗᓕᖏᑕ ᐃᓚᖏᓐᓂ, ᓔᑕᑯᓐᓂ ᒋᓱᓁᑎᒥᐅᑕᓂ: ᔨᕼᐂᓔ. 
22ᔨᕼᐂᓔᑉ ᐃᕐᖕᓂᖏᑦ, ᔨᑕᒻ ᓄᑲᖓᓗ ᔪᐃᓕ, ᑮᓇᐅᔭᓕᕆᔨᓄᑦ ᐊᖓᔪᖅᑳᖑᕘᒃ ᐊᑕᓂᐅᑉ ᐃᒡᓗᖓᓂ. 
23ᐊᒪᕋᒤᑎᓂᑦ, ᑖᒃᑯᐊ ᐃᔾᕼᐊᕅᑏᑦ, ᕼᐃᐸᕋᓁᑏᑦ, ᐊᑦᔧᐅᓔᑎᓪᓗ; 
24ᓯᐳᐃᐅᓪ ᒌᕐᓲᒥᐅᑉ ᐃᕐᖕᓂᖓ, ᒨᓯᓯᐅᑉ ᑭᖑᕚᖓ ᐊᖓᔪᖅᑳᖑᕗᖅ ᑮᓇᐅᔭᓕᕆᔨᓕᒫᓄᑦ. 
25ᖃᑕᓐᖑᑎᖏᓪᓗ ᐅᑯᐊᖑᕗᑦ: ᐃᓔᓯᕆ ᑖᑦᓱᒪᓗ ᐃᕐᖕᓂᖓ ᕆᕼᐊᐰᐊ, ᑖᑦᓱᒪᓗ ᐃᕐᖕᓂᖓ ᔨᓮᐊ, ᑖᑦᓱᒪᓗ ᐃᕐᖕᓂᖓ ᔪᕌᒻ, ᑖᑦᓱᒪᓗ ᐃᕐᖕᓂᖓ ᔨᒃᕆ, ᑖᑦᓱᒪᓗ ᐃᕐᖕᓂᖓ ᓯᓗᒥᑎ. 
26ᑖᓐᓇ ᓯᓗᒥᑎ ᖃᑕᓐᖑᑎᖏᓪᓗ ᑲᒪᔨᐅᕗᑦ ᑮᓇᐅᔭᓕᒫᓄᑦ ᑐᓂᕐᕈᑕᐅᓯᒪᔪᓄᑦ ᐃᑦᔪᕐᖕᓁᑦᑐᓄᑦ ᐊᖓᔪᖅᑳᖅᔪᐊᑉ ᑍᕕᑎᐅᑉ ᐊᖓᔪᖅᑲᐅᔪᓪᓗ ᐊᑖᑕᒋᔭᐅᔪᑦ ᐃᓚᖏᓐᓂ, ᐊᖓᔪᖅᑳᓪᓗ ᑕᐅᓴᓐᑎᓄᑦ 100-ᓄᓪᓗ, ᐊᖓᔪᖅᑳᓪᓗ ᐅᓇᑕᖅᑐᒃᓴᓄᑦ, ᑐᓂᕐᕈᑎᖏᓐᓄᑦ. 
27ᐅᓇᑕᕐᖕᓂᒃᑯᑦ ᐱᑖᕕᓃᑦ ᐃᑦᔪᕐᖕᓁᑎᑉᐰᑦ ᐊᑕᓂᐅᑉ ᐃᒡᓗᖓᓂᒃ ᓴᓇᔪᓄᑦ ᐊᑐᖅᑕᐅᔪᒃᓴᐅᖁᓪᓗᒋᑦ. 
28ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᑕ ᓴᒧᐃᓕᐅᑉ ᑐᓂᕐᕈᑎᖏᑦ, ᓴᐅᓕᐅᓪᓗ ᑭᔅ ᐃᕐᖕᓂᖓᑕ, ᐋᑉᓅᓪᓗ ᓂᕆᐅᑉ ᐃᕐᖕᓂᖓᑕ, ᔪᐊᐱᐅᓪᓗ ᔨᕈᐃᐊᐅᑉ ᐃᕐᖕᓂᖓᑕ ᑐᓂᔭᕕᓂᖏᑦ, ᐃᑦᔪᕐᖕᓁᑎᑕᐅᓯᒪᔪᓕᒫᓪᓗ ᓯᓗᒥᑎᒧᑦ ᐃᓚᒋᔭᖏᓐᓄᓪᓗ ᑲᒪᒋᔭᐅᓚᐅᖅᐳᑦ.
29ᐃᔾᕼᐊᕅᑎᓂᑦ, ᓯᓇᓁᐊ ᐃᕐᖕᓂᖏᓪᓗ ᐱᔭᒃᓴᖃᖅᐳᑦ ᐊᖓᔪᖅᑳᖑᓪᓗᑎᒃ ᐃᓱᐊᖅᓮᔨᐅᓪᓗᑎᒡᓗ ᐄᓴᕅᓕᒥᐅᓄᑦ ᔪᕉᓴᓚᐅᑉ ᓯᓚᑖᓃᑦᑐᓄᑦ. 
30ᕼᐃᐸᕋᓁᑎᓂᑦ, ᕼᐊᓴᐰᐊ ᐃᓚᒋᔭᖏᓪᓗ 1,700-ᐅᕗᑦ ᐊᖑᑏᑦ ᐊᔪᖏᑦᓯᐊᖅᑐᑦ, ᐊᖓᔪᖅᑳᖑᕗᑦ ᐄᓴᕅᓕᒥᐅᓄᑦ ᔪᐊᕐᑕᓂᐅᑉ ᑰᖓᑕ ᐊᑭᐊᓃᑦᑐᓄᑦ ᓯᕿᓂᐅᑉ ᓂᐱᕕᐊᓃᑦᑐᓄᑦ ᐊᑕᓂᐅᑉ ᐱᔭᕆᐊᓕᖏᓐᓂᒃ ᐊᖓᔪᖅᑳᖅᔪᐊᓪᓗ ᐱᔨᑦᓯᖅᑕᐅᓂᖓᓄᑦ. 
31ᕼᐃᐸᕋᓁᑎᑯᓐᓂ, ᔨᕅᐊ ᐊᖓᔪᖅᑳᖑᕗᖅ ᕼᐃᐸᕋᓁᑎᓄᑦ ᐊᑖᑕᖏᑕ ᑭᖑᕚᖏᑦ ᓇᓪᓕᐊᓐᓂᑐᐃᓐᓇᖅᓗ ᐱᓯᒪᔪᓕᒫᓄᑦ. ᑍᕕᑎ ᐊᕐᕌᒍᓂᒃ 40-ᓂᒃ ᐊᐅᓚᑦᓯᔨᐅᓕᖅᑎᓪᓗᒍ ᕿᓂᖅᑐᖃᓕᓚᐅᕐᖕᒪᑦ ᐊᖑᑎᓂᒃ ᐊᔪᖏᑦᓯᐊᖅᑐᓂᒃ ᓇᓂᓯᔪᖃᓚᐅᖅᐳᖅ ᔧᔨᕆᒥ ᒋᓕᐊᑎᒦᑦᑐᒥᑦ. 
32ᖃᑕᓐᖑᑎᖏᓪᓗ 2,700-ᐅᕗᑦ ᐊᖑᑏᑦ ᐊᔪᖏᑦᓯᐊᖅᑐᑦ, ᐊᖓᔪᖅᑳᑦ ᐊᑖᑕᖏᑕ ᐃᓚᖏᓐᓂ, ᐊᖓᔪᖅᑳᖅᔪᐊᑉ ᑍᕕᑎᐅᑉ ᐊᖓᔪᖅᑳᓐᖑᖅᑎᓚᐅᖅᐰᑦ ᕉᐱᓂᒥᐅᓄᑦ, ᒑᑎᒥᐅᓄᑦ, ᒫᓇᓯᐅᓪᓗ ᑭᖑᕚᖏᑕ ᕿᑎᖅᑲᖏᓐᓄᑦ ᓱᓇᓕᒫᑦ ᒎᑎᒧᐊᖓᔪᓄᑦ ᐊᖓᔪᖅᑳᖅᔪᐊᒧᐊᖓᔪᓄᓪᓗ.
