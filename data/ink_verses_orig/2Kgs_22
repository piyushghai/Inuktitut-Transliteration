1ᔫᓮᐊ 8-ᓂᒃ ᐊᕐᕌᒍᖃᓚᐅᖅᐳᖅ ᐊᖓᔪᖅᑳᖅᔪᐊᓐᖑᕋᒥ ᔫᑕᒧᑦ, ᐊᐅᓚᑦᓯᓚᐅᖅᐳᖅᓗ ᐊᕐᕌᒍᓂᒃ 31-ᓂᒃ ᔪᕉᓴᓚᒥ. ᐊᓈᓇᖃᓚᐅᖅᐳᖅ ᔨᑎᑕᒥᒃ ᐊᑍᐊᐅᑉ ᐸᓂᖓᓂᒃ ᓄᓇᓕᖕᓂᑦ ᐳᔾᑲᑦᒥᐅᓂᑦ ᐱᓯᒪᔪᒥᒃ. 
2ᔫᓮᐊ ᐊᑕᓂᐅᑉ ᓵᖓᓂ ᐱᐅᔪᒥᒃ ᐱᓇᓱᐊᓚᐅᖅᐳᖅ ᐊᑕᓂᐅᑉ ᑕᑯᓐᓇᖅᑕᖓᒍᑦ, ᐱᓂᐊᕐᖕᓂᖃᓚᐅᖅᐳᖅᓗ ᓯᕗᓕᖓᑕ ᑍᕕᑎᐅᑉ ᐊᖓᔪᖅᑳᖅᔪᐊᑉ ᐱᓂᐊᕐᖕᓂᕆᓚᐅᖅᑕᖏᑎᑐᑦ, ᓴᖑᓚᐅᖏᓚᖅᓗ ᑕᓕᖅᐱᒧᑦ ᓴᐅᒥᒧᓪᓘᓐᓃᑦ.
3ᐊᖓᔪᖅᑳᖅᔪᐊᑉ ᔫᓮᐊᐅᑉ ᐊᐅᓚᑦᓯᓂᖏᑕ ᐊᕐᕌᒍᐃᑦ 18-ᖓᓐᓂ ᐊᖓᔪᖅᑳᖅᔪᐊᑉ ᑲᑎᒪᔨᖏᑕ ᑎᑎᕋᖅᑎᖓᑦ ᓴᕙᓂ, ᐊᔭᓔᐊᐅᑉ ᐃᕐᖕᓂᖓ, ᒥᓱᓛᓐᒥᐅᑉ ᐃᕐᖕᓂᖓ, ᐊᑕᓂᐅᑉ ᐃᒡᓗᖓᓃᑦᑐᓄᑦ ᑎᓕᕚ ᐅᖃᐅᑎᓪᓗᒍ, 
4“ᑐᓂᕐᕈᓯᖅᑎᑦᓯᔨᒧᐊᖅᓗᑎᑦ ᕼᐃᓪᑬᐊᒧᑦ ᖃᐅᔨᒋᐊᖅᕕᒋᒍᒃ ᐊᑕᓂᐅᑉ ᐃᒡᓗᖓᑕ ᐃᑎᖅᕕᖓᓂ ᑮᓇᐅᔧᔭᖅᑎᑦᓯᔩᑦ ᖃᑦᓯᓂᒃ ᑲᑎᖅᓱᐃᓯᒪᓕᕐᖕᒪᖔᑕ ᐃᓄᖕᓂᑦ. 
5ᑮᓇᐅᔧᑦ ᑐᓂᔭᐅᖁᓗᒋᑦ ᐊᑕᓂᐅᑉ ᐃᒡᓗᖓᓂ ᓴᓇᔪᑦ ᐊᖓᔪᖅᑳᖏᓐᓄᑦ; ᑖᒃᑯᓇᓐᖓᑦ ᑐᓂᔭᐅᖁᓪᓗᒋᑦ ᐊᑕᓂᐅᑉ ᐃᒡᓗᖓᓂ ᓴᓇᔪᓄᑦ. 
6ᐊᑭᓖᖁᓪᓗᒋᑦ, ᕿᔪᓕᕆᔨᓄᑦ, ᐃᒡᓗᓕᐅᖅᑎᓄᓪᓗ ᐅᔭᕋᓕᕆᔨᓄᓪᓗ, ᕿᔪᖕᓂᒃ ᐅᔭᕋᖕᓂᒡᓗ ᓂᐅᕕᖁᓗᒋᑦ ᐃᒡᓗ ᓴᓇᔭᐅᖁᓪᓗᒍ. 
7ᑮᓇᐅᔧᑦ ᑐᓂᔭᐅᔪᑦ ᑎᑎᕋᖅᓯᒪᓂᖏᑦ ᑎᑎᕋᖅᑕᐅᓯᒪᓂᐊᓐᖏᓚᑦ ᑖᒃᑯᓄᖓ, ᑖᒃᑯᐊ ᐱᕋᔭᒃᑎᐅᖏᒻᒪᑕ.”
8ᕼᐃᓪᑬᐊ ᑐᓂᕐᕈᓯᖅᑎᑦᓯᔨ ᓴᕙᓂᒧᑦ ᐅᖃᖅᐳᖅ, “ᓇᓂᓯᓚᐅᕋᒪ ᐊᒡᓚᖕᓂᒃ ᐱᖁᔭᖅᑕᓕᖕᓂᒃ ᐊᑕᓂᐅᑉ ᐃᒡᓗᖓᓂ.” ᕼᐃᓪᑬᐊᐅᑉ ᐊᒡᓔᑦ ᓴᕙᓂᒧᐊᕐᖕᒪᒋᑦ ᐅᖃᓕᒫᖅᐰᑦ. 
9ᓴᕙᓂᓕ ᑎᑎᕋᖅᑎ ᐊᖓᔪᖅᑳᖅᔪᐊᕐᖕᒧᐊᖅᐳᖅ, ᐅᓂᒃᑳᖅᓗᓂᓗ ᐊᖓᔪᖅᑳᖅᔪᐊᕐᖕᒧᑦ “ᐱᔨᑎᑦ ᑮᓇᐅᔧᑦ ᑲᒪᒋᓪᓗᒋᑦ ᐱᓯᒪᕔᑦ ᐊᑕᓂᐅᑉ ᐃᒡᓗᖓᓂ.” 
10ᓴᕙᓂᓗ ᐅᖃᒃᑲᓐᓂᖅᐳᖅ: “ᐊᒡᓚᖕᓂᒃ ᐱᓯᒪᒐᒪ ᑐᓂᕐᕈᓯᖅᑎᑦᓯᔨᐅᑉ ᕼᐃᓪᑬᐊᐅᑉ ᕾᑕᖏᓐᓂᒃ.” ᐅᖃᓕᒫᖅᐰᓪᓗ ᐊᖓᔪᖅᑳᖅᔪᐊᕐᖕᒧᑦ.
11ᐊᖓᔪᖅᑳᖅᔪᐊᑉ ᐊᒡᓔᑦ ᐱᖁᔭᓂᒃ ᑎᑎᕋᖅᕕᒋᓯᒪᔪᑦ ᑐᓴᕇᕋᒥᒋᑦ, ᐊᓐᓄᕌᓂ ᐊᓕᒃᐰᑦ ᖁᕕᐊᓱᖏᓐᓂᕐᖕᒧᑦ. 
12ᐊᖓᔪᖅᑳᖅᔪᐊᓪᓗ ᐅᖃᐅᑎᔭᐅᖁᕔᑦ ᕼᐃᓪᓚᑬᐊ ᑐᓂᕐᕈᓯᖅᑎᑦᓯᔨ, ᐊᕼᐂᑲᒻ ᓴᕙᓂᐅᑉ ᐃᕐᖕᓂᖓ, ᐊᒃᐳᕆᓗ ᒥᑬᐊᐅᑉ ᐃᕐᖕᓂᖓ, ᓴᕙᓂᓗ ᐊᖓᔪᖅᑳᖅᔪᐊᑉ ᑲᑎᒪᔨᖏᑕ ᑎᑎᕋᖅᑎᖓ; ᐊᓮᐊᓗ ᐊᖓᔪᖅᑳᖅᔪᐊᑉ ᐱᔨᖓ ᐅᖃᖅᓗᓂ: 
13“ᐊᑕᓂᕐᖕᒥᒃ ᖃᐅᔨᒋᐊᕈᑦᔭᐅᔪᒪᓕᖅᐳᖓ ᐃᓄᖏᓪᓗ ᐱᓪᓗᒋᑦ, ᔫᑕᒥᐅᓪᓗ ᐱᑦᔪᑎᒋᓪᓗᒋᑦ, ᐊᒡᓔᑦ ᑖᒃᑯᐊ ᓇᓂᔭᐅᔪᕕᓃᑦ ᐊᔪᕆᖅᑐᐃᑦᔪᑎᒋᔭᖏᓐᓂᒃ; ᐊᑕᓂᐅᑉ ᐊᖏᔪᒥᒃ ᓂᓐᖓᒡᕕᒋᓯᒪᕚᑎᒍᑦ ᓯᕗᓕᑦᑕ ᑖᒃᑯᐊ ᐊᒡᓔᑦ ᐊᔪᕆᖅᑐᐃᑦᔪᑎᒋᔭᖏᑦ ᒪᓕᓚᐅᖏᒻᒪᑦᔪᒃ, ᐱᓂᐊᕐᖕᓂᖃᓚᐅᕋᑎᒡᓗ ᑎᑎᕋᖅᓯᒪᔪᑦ ᒪᓕᒡᓗᒋᑦ.”
14ᑕᕝᕙ ᕼᐃᓪᑬᐊ ᑐᓂᕐᕈᓯᖅᑎᑦᓯᔨ, ᐊᕼᐂᑲᒻᓗ, ᐊᒃᐳᕆᓗ, ᓴᕙᓂᓗ, ᐊᓮᐊᓗ ᐂᕗᑦ ᑐᑭᓯᒋᐊᖅᕕᖃᕈᒪᓪᓗᑎᒃ ᐊᕐᖕᓇᒥᒃ ᐊᑎᖃᖅᑐᒥᒃ ᕼᐅᓪᑕᒥᒃ, ᒎᑎᒧᑦ ᐅᖃᖅᑎᐅᔪᒥᒃ ᐃᒡᓗᖃᖅᑐᒥᒃ ᔪᕉᓴᓚᐅᑉ ᐃᓚᖓᓂ, ᑖᓐᓇ ᐅᐃᖃᖅᐳᖅ ᓴᓗᒻᒥᒃ ᐊᑎᖃᖅᑐᒥᒃ, ᑎᒡᕙᐅᑉ ᐃᕐᖕᓂᖓᓂᒃ, ᕼᐊᕋᕼᐊᔅᒧᑦ ᐃᕐᖑᑕᕆᔭᐅᔪᒥᒃ ᑐᒃᓯᐊᖅᕕᒡᔪᐊᕐᖕᒥ ᐊᓐᓄᕌᖃᐅᑎᒧᑦ ᑲᒪᔨᐅᔪᒧᑦ ᐅᖃᖃᑎᒋᕚᓪᓗ. 
15ᕼᐅᓪᑕᐅᓪᓗ ᐅᖃᐅᑎᕔᑦ, “ᐊᑕᓂᖅ ᐄᓴᕅᓕᒥᐅᑦ ᒎᑎᖓᑦ ᐃᒫᒃ ᐅᖃᖅᐳᖅ: ‘ᐊᖑᑦ ᐅᖃᐅᑎᓯᐅᒃ ᐃᓕᑦᓯᓐᓂᒃ ᑎᓕᓯᓚᐅᖅᑐᖅ, 
16ᐊᑕᓂᖅ ᐃᒫᒃ ᐅᖃᖅᐳᖅ, ᑕᑯᒋᑦ, ᓄᓇᒥ ᑕᒫᓂ ᐱᐅᖏᑦᑐᒥᒃ ᐱᑕᖃᖅᑎᑦᓯᔪᒫᖅᐳᖓ ᐃᓄᖏᓐᓄᓪᓗ, ᐊᖓᔪᖅᑳᖅᔪᐊᑉ ᐊᒡᓚᖕᓂᒃ ᐅᖃᓕᒫᖅᑲᐅᔭᖏᓐᓂ ᐅᖃᐅᓯᕆᓯᒪᔭᒃᑲ ᒪᓕᒡᓗᒋᑦ. 
17ᐅᕙᓐᓂᒃ ᕿᒤᓯᒪᖕᒪᑕ ᐊᓯᓐᓄᑦ ᒎᑎᒥᖕᓄᑦ ᐃᓯᖅᓗᐊᕐᖕᓂᑎᑦᓯᖃᑦᑕᕐᖕᒪᑕ, ᓂᓐᖓᒍᑎᒋᔪᓐᓇᖅᑕᓐᓂᒃ ᐱᓇᓱᐊᖃᑦᑕᖅᓯᒪᖕᒪᑕ, ᔪᕉᓴᓚᒥᐅᓂᒃ ᓂᓐᖓᒃᓮᓯᒪᖕᒪᑕ ᐅᕙᓐᓂᒃ ᐊᒡᒐᖕᒥ ᓴᓇᔭᖏᓐᓄᑦ, ᑍᒤᒻᒪᑦ ᓂᓐᖓᐅᒪᔪᒫᓕᖅᐳᖓ ᑕᒫᓂ ᓄᓇᒥ, ᑭᓇᒧᓪᓘᓐᓃᑦ ᓄᖅᑲᖅᑎᑕᐅᓂᐊᖏᑦᑐᒥᒃ. 
18ᔫᑕᐅᓪᓕ ᐊᖓᔪᖅᑳᖅᔪᐊᖓᓄᑦ, ᐃᓕᑦᓯᓐᓂᒃ ᖃᐅᔨᒋᐊᖅᑎᑦᓯᓚᐅᖅᑐᒧᑦ ᐊᑕᓂᕐᖕᒥᒃ, ᐃᒫᒃ ᐅᖃᐅᑎᔭᒃᓴᕆᕙᓯ, ᐊᑕᓂᖅ ᐄᓴᕅᓕᒥᐅᑦ ᒎᑎᖓᑦ ᐃᒫᒃ ᐅᖃᖅᐳᖅ: ᐅᖃᐅᓰᑦ ᑐᓴᓚᐅᖅᑕᖏᑦ ᐱᑦᔪᑎᒋᓪᓗᒋᑦ, 
19ᖃᕿᐊᓕᕋᕕᑦ, ᒥᑭᒡᓕᑎᖅᓗᑎᓪᓗ ᐊᑕᓂᐅᑉ ᓵᖓᓂ, ᑐᓴᓚᐅᕐᖕᓂᕐᖕᓄᑦ ᓄᓇᒋᔭᑦᓯ ᓱᒋᐊᖅᑕᐅᔪᒃᓴᐅᓂᖓᓂᒃ, ᐃᓄᖏᑕᓗ, ᐃᓄᐃᕈᑦᔭᐅᔪᒃᓴᐅᓂᖏᓐᓂᒃ ᓇᕐᕈᓇᖅᓯᔪᒃᓴᐅᓂᖏᓐᓂᒡᓗ, ᐊᓐᓄᕌᑎᑦ ᐊᓕᒃᑲᕕᒋᑦ ᕿᐊᓪᓗᑎᓪᓗ ᓵᓐᓂ, ᑐᓴᓚᐅᖅᐸᒋᑦ ᐊᑕᓂᖅ ᐅᖃᖅᐳᖅ. 
20ᑍᒤᒻᒪᑦ ᑕᑯᒋᑦ, ᓯᕗᓕᖅᑎᑦ ᑲᑎᓕᕈᕕᒋᑦ, ᐃᓗᕕᖅᑕᐅᔪᒫᓕᖅᐳᑎᑦ ᓮᒪᓇᖅᑐᒥᒃ, ᑕᑯᔪᒫᓐᖏᓚᑎᑦ ᐱᐅᖏᑦᑐᓂᒃ ᓄᓇᒧᑦ ᑕᒪᑐᒧᖓ ᐅᖃᐅᓯᕆᔭᓐᓂᒃ.’”
