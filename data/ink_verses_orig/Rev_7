1ᑕᒪᑐᒪ ᑭᖑᕐᖓᒍᑦ ᑕᑯᒋᕗᖓ ᐂᖏᓖᓂᒃ ᓯᑕᒪᓂᒃ ᓇᖏᖅᑐᓂᒃ ᓄᓇᖅᔪᐊᑉ ᑎᓴᒤᓕᖃᖓᕕᖏᓐᓂ, ᑖᒃᑯᐊᓗ ᐊᓄᕆᓂᒃ ᓯᑕᒪᓂᒃ ᓄᓇᖅᔪᐊᑉ ᐊᓄᕌᖅᕕᒋᕙᒃᑕᖏᓐᓂᒃ ᓄᖅᑲᖅᑎᑦᓯᓯᒪᕗᑦ, ᐊᓄᕌᖁᓇᒍ ᓄᓇᖅᔪᐊᕐᖕᒥ ᐃᒫᓂᓗ ᓇᐹᖅᑐᓂᓘᓐᓃᑦ. 
2ᐂᖏᓖᒥᒡᓗ ᑕᑯᒋᕗᖓ ᓯᕿᓂᐅᑉ ᓄᐃᕕᐊᓂᑦ ᐱᔪᒥᒃ, ᒎᑎᐅᑉ ᓇᕿᑦᑎᑦᔪᑎᖓᓂᒃ ᐱᓯᒪᔪᒥᒃ, ᓂᐱᖅᑯᖅᑐᓪᓗᓂᓗ ᓂᓪᓕᖅᐳᖅ ᐂᖏᓖᓄᑦ ᓯᑕᒪᓄᑦ ᒎᑎᒧᑦ ᐱᔪᓐᓇᖅᓯᑎᑕᐅᓯᒪᔪᓄᑦ ᐊᓯᕈᐃᖁᓪᓗᒋᑦ ᓄᓇᖅᔪᐊᕐᖕᒥᒃ ᐃᒪᕕᖕᒥᒡᓗ, 
3ᐅᖃᖅᓗᓂ, “ᓄᓇᖅᔪᐊᖅ ᐊᓯᕈᖅᑍᓕᓯᐅᒃ ᐃᒪᕕᒡᓘᓐᓃᑦ ᓇᐹᖅᑐᐃᓪᓘᓐᓃᑦ, ᒎᑎᑦᑕ ᐱᔨᖏᓐᓂᒃ ᖃᐅᖏᑎᒍᑦ ᓇᕿᑦᔪᓯᖅᓯᓚᐅᖏᓐᓂᑦᑎᓐᓂ.” 
4ᑐᓴᖅᐳᖓᓗ ᒎᑎᐅᑉ ᓇᕿᑦᔪᑎᖓᓂᒃ ᓇᕿᑦᔪᓯᖅᑕᐅᔪᑦ ᖃᐅᖏᑎᒍᑦ ᐅᓄᕐᖕᓂᖏᓐᓂᒃ, 144,000-ᓂᒃ ᐅᓄᕐᖕᓂᖃᖅᐳᑦ, ᐄᓴᕅᓕᒥᐅᑦ ᑭᖑᕚᕇᖏᓐᓂᑦ ᐊᑐᓂᑦ ᐱᓯᒪᔪᑦ 12-ᓂᑦ. 
512,000-ᑦ ᓇᕿᑦᔪᓯᖅᑕᐅᕗᑦ ᔫᑕᐅᑉ ᑭᖑᕚᖏᓐᓂᑦ ᐱᔪᑦ, 12,000-ᑦ ᕉᐱᓂᐅᑉ ᑭᖑᕚᖏᓐᓂᑦ ᐱᔪᑦ, 12,000-ᑦ ᒑᑎᐅᑉ ᑭᖑᕚᖏᓐᓂᑦ ᐱᔪᑦ. 
612,000-ᑦ ᐊᓯᕆᐅᑉ ᑭᖑᕚᖏᓐᓂᑦ ᐱᔪᑦ, 12,000-ᑦ ᓇᐸᑕᓕᐅᑉ ᑭᖑᕚᖏᓐᓂᑦ ᐱᔪᑦ, 12,000-ᑦ ᒫᓇᓯᐅᑉ ᑭᖑᕚᖏᓐᓂᑦ ᐱᔪᑦ, 
712,000-ᑦ ᓯᒥᐅᓂᐅᑉ ᑭᖑᕚᖏᓐᓂᑦ ᐱᔪᑦ, 12,000-ᑦ ᓕᕔᑉ ᑭᖑᕚᖏᓐᓂᑦ ᐱᔪᑦ, 12,000-ᑦ ᐃᓴᑲᕆᐅᑉ ᑭᖑᕚᖏᓐᓂᑦ ᐱᔪᑦ, 
812,000-ᑦ ᔨᐳᓗᓂᐅᑉ ᑭᖑᕚᖏᓐᓂᑦ ᐱᔪᑦ, 12,000-ᑦ ᔫᓯᐱᐅᑉ ᑭᖑᕚᖏᓐᓂᑦ ᐱᔪᑦ, 12,000-ᑦ ᐱᑦᔭᒥᓂᐅᑉ ᑭᖑᕚᖏᓐᓂᑦ ᐱᔪᑦ ᓇᕿᑦᔪᓯᖅᑕᐅᕗᑦ.
9ᑕᒪᑐᒪ ᑭᖑᕐᖓᒍᑦ ᑕᑯᓕᕆᕗᖓ, ᑕᑯᒋᑦ, ᐃᓄᒋᐊᒃᑐᖅᔪᐊᓂᒃ ᑭᓇᒧᓪᓘᓐᓃᑦ ᓈᓴᖅᑕᐅᔪᓐᓇᖏᑦᑐᓂᒃ, ᐃᓅᖃᑎᒌᒡᔪᐊᓂᑦ ᐊᑦᔨᒌᖏᑦᑐᓂᑦ ᐱᓯᒪᔪᓂᒃ, ᑭᖑᕚᕇᓕᒫᓂᑦ ᓄᓇᖃᑎᒌᒡᔪᐊᓂᑦ ᐅᖃᐅᓯᖃᖃᑎᒌᖏᑦᑐᓂᓪᓗ, ᐃᒃᓯᕙᐅᑕᖅᔪᐊᑉ ᓄᕐᕋᐅᔭᐅᓪᓗ ᓵᖓᓂ ᓇᖏᖅᐳᑦ, ᐊᓐᓄᕌᖅᓯᒪᔪᑦ ᖃᑯᖅᑕᓂᒃ ᑕᑭᔪᓂᒃ, ᑎᒍᒥᐊᖅᓗᑎᒃ ᓇᐹᖅᑐᐃᑦ ᐊᕙᓚᖓᔪᖏᓐᓂᒃ ᐹᒥᓂᒃ. 
10ᓂᐱᖅᑯᖅᑐᓪᓗᑎᒡᓗ ᐅᖃᖅᐳᑦ, “ᐱᐅᓕᔭᐅᓂᖅ ᒎᑎᑦᑎᓐᓂᑦ ᐱᕗᖅ ᐃᒃᓯᕙᐅᑕᖅᔪᐊᕐᖕᒥ ᐃᒃᓯᕙᔪᒥᑦ ᓄᕐᕋᐅᔭᕐᖕᒥᓪᓗ!” 
11ᐂᖏᓕᓕᒫᓪᓗ ᐃᒃᓯᕙᐅᑕᖅᔪᐊᑉ ᐊᕙᑖᓂ ᓇᖏᖅᐳᑦ ᐊᖓᔪᖅᑳᓪᓗ ᐆᒪᔪᓪᓗ ᓯᑕᒪᑦ ᐊᕙᑖᓃᖃᑕᐅᕗᑦ, ᑖᒃᑯᐊᓗ ᐹᒻᒪᒡᓗᑎᒃ ᐃᒃᓯᕙᐅᑕᖅᔪᐊᑉ ᓵᖓᓄᑦ ᒎᑎ ᓂᖅᑐᖅᐹᑦ, 
12ᐅᖃᖅᓗᑎᒃ, “ᐂᒥᓐ! ᓂᖅᑐᖅᑕᐅᓂᖅ ᐱᓐᓇᕐᖕᓇᕐᖕᓂᖅᓗ ᓯᓚᑐᓂᖅᓗ ᖁᔭᒋᔭᐅᓂᖅᓗ ᐅᐱᒋᔭᐅᓂᖅᓗ ᐱᔪᓐᓇᕐᖕᓂᖅᓗ ᐊᔪᒐᖃᖏᓐᓂᖅᓗ ᒎᑎᑦᑎᓐᓄᑦ ᐱᒋᔭᐅᓕᑦ ᐃᓱᖃᖏᑦᑐᒥᑦ ᐃᓱᖃᖏᑦᑐᒧᑦ! ᐂᒥᓐ.”
13ᐊᖓᔪᖅᑳᓪᓗ ᐃᓚᖓᑦᑕ ᐊᐱᕆᕚᖓ, ᐅᖃᖅᓗᓂ, “ᐅᑯᐊ ᑭᓇᒃᑯᑦ, ᖃᑯᖅᑕᓂᒃ ᑕᑭᔪᓂᒃ ᐊᓐᓄᕌᖅᓯᒪᔪᑦ, ᓇᑭᓪᓗ ᐱᓯᒪᕙᑦ?”
14ᑭᐅᕙᕋᓗ, “ᐊᖓᔪᖅᑳᖅ, ᐃᕝᕕᑦ ᖃᐅᔨᒪᕙᑎᑦ.”
15ᑍᒤᒻᒪᑦ ᒎᑎᐅᑉ ᐃᒃᓯᕙᐅᑕᖅᔪᐊᖓᑕ ᓵᖓᓃᑉᐳᑦ, ᐱᔨᑦᓯᖅᓗᒍ ᐅᓪᓗᖅ ᐅᓐᓄᐊᖅᓗ ᓈᓗᒍ ᑐᒃᓯᐊᖅᕕᒡᔪᐊᖁᑎᖓᓂ; ᐃᒃᓯᕙᐅᑕᖅᔪᐊᒥᓗ ᐃᒃᓯᕚᖅᑑᑉ ᐅᓕᒃᓯᒪᓗᒋᑦ ᓴᐳᑎᓂᐊᖅᐰᑦ ᓇᔫᑎᓂᕐᖕᒥᓄᑦ. 
16ᑳᖕᓂᐊᕈᓐᓃᖅᐳᑦ, ᐃᒥᕈᖕᓂᐊᕈᓐᓃᖅᓗᑎᒡᓗ; ᓯᕿᓂᕐᖕᒧᑦ ᐊᓯᐊᓄᓪᓘᓐᓃᑦ ᐆᓇᖅᑐᒧᑦ ᐆᑕᐅᓂᐊᕈᓐᓃᖅᐳᑦ. 
17ᓄᕐᕋᐅᔭᐅᑉ ᐃᒃᓯᕙᐅᑕᖅᔪᐊᑉ ᕿᑎᖓᓃᑦᑑᑉ ᐰᕆᓂᐊᕐᖕᒪᒋᑦ, ᑕᓯᐅᕐᖕᓂᐊᖅᐰᓪᓗ ᐃᒥᕐᖕᒧᑦ ᐃᓅᓯᖃᕐᖕᓇᖅᑐᒥᒃ ᑯᕕᔪᒧᑦ; ᒎᑎᐅᓪᓗ ᖁᕝᕕᐅᕐᖕᓂᓕᒫᑦ ᐊᓪᓚᖅᑎᕐᖕᓂᐊᖅᐰᑦ ᐃᔨᖏᓐᓂᑦ.”
