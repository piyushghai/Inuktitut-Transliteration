1ᑕᒪᑐᒪᓗ ᑭᖑᓂᖓᒎᓕᖅᑐᖅ ᐊᑕᓂᐅᑉ ᐅᖃᐅᓯᖓ ᐂᕝᕙᕋᒻᒧᑦ ᑎᑭᑉᐳᖅ ᑕᑯᑎᑕᐅᓂᒃᑯᑦ, ᐅᖃᖅᓗᓂ, “ᑲᑉᐱᐊᓱᖕᓇᒃ ᐂᕝᕙᕋᒻ ᓴᐴᓗᑕᕆᕙᕐᖕᒪ; ᐊᑭᓕᖅᑕᐅᓃᑦ ᐊᖏᔪᖅᔪᐊᖑᔪᒫᖅᐳᖅ.”
2ᐂᕝᕙᕋᒻᓗ ᐅᖃᖅᐳᖅ, “ᐊᑕᓃᖅ ᒎᑏ, ᓱᓇᒥᒃ ᑐᓂᔭᒃᓴᖃᕋᕕᑦ ᐅᕙᓐᓄᑦ, ᓱᓕ ᕿᑐᕐᖓᖃᖏᓐᓇᒪ, ᐅᕙᓐᓂᑦ ᑭᖑᕐᖑᑦᔨᔪᒃᓴᑐᐊᖑᖕᒪᑦ ᐃᓔᓯᕆ ᑕᒫᓯᑰᓯᒥᐅᑕᖅ.” 
3ᐂᕝᕙᕋᒻ ᐅᖃᖅᐳᖅ, “ᑕᑯᒋᑦ ᕿᑐᕐᖓᖅᑖᑎᓚᐅᖏᓐᓇᕕᖓ; ᐱᔨᒪ ᐃᓚᖓᑦ ᐅᕙᑦᑎᓐᓂ ᐃᓅᓚᐅᖅᑐᖅ ᐱᖁᑎᓐᓂᒃ ᑭᖑᕐᖑᔨᔪᒃᓴᑑᖕᒪᑦ.”
4ᑕᑯᒋᓪᓗ, ᐊᑕᓂᖅ ᐅᖃᓕᕆᕗᖅ ᑖᑦᓱᒧᖓ, “ᑖᓐᓇ ᐊᖑᑦ ᑭᖑᕐᖑᑦᔨᔨᒃᓴᕆᓂᐊᓐᖏᓚᑦ; ᓇᖕᒥᓂᖅᓕ ᐃᕐᖕᓂᕐᖕᓂᒃ ᑭᖑᕐᖑᑦᔨᔨᒃᓴᖃᕐᖕᓂᐊᖅᐳᑎᑦ.” 
5ᐊᓂᑎᓪᓗᓂᐅᒃ ᓯᓚᒧᑦ ᐅᖃᐅᑎᕚ, “ᐸᐅᖓ ᕿᓚᖕᒧᑦ ᑕᑯᓴᕆᑦ, ᐅᓪᓗᕆᐊᑦ ᓈᓴᒃᑭᑦ, ᓈᓴᕈᓐᓇᕈᕕᒋᑦ.” ᐅᖃᐅᑎᒃᑲᓐᓂᖅᓗᒍᓗ, “ᑍᒫᒃ ᐅᓄᖅᑐᑎᒋᔪᓂᒃ ᑭᖑᕚᖃᕈᒫᖅᐳᑎᑦ.”
6ᐂᕝᕙᕋᐅᓪᓗ ᐊᑕᓂᖅ ᐅᒃᐱᕆᕚ; ᑕᒪᑐᒧᖓᓗ ᐊᑕᓂᐅᑉ ᐃᓱᐊᖅᓯᑎᑕᐅᓂᕋᓚᐅᖅᐹ.
7ᐅᖃᐅᑎᓪᓗᒍᓗ, “ᐅᕙᖓᐅᕗᖓ ᐊᑕᓂᖅ, ᓄᓇᒥᑦ ᐅᕐᒥᑦ ᑲᐅᓪᑎᐊᒦᑦᑐᒥᑦ ᐊᐅᓪᓚᖅᑎᓚᐅᖅᐸᒋᑦ, ᑕᒪᓐᓇ ᓄᓇ ᑐᓂᔪᒪᓪᓗᒍ ᐃᓕᖕᓄᑦ ᓄᓇᑖᕆᔭᐅᖁᓪᓗᒍ.”
8ᐂᕝᕙᕋᐅᓪᓕ ᐊᐱᕆᕚ, “ᐊᑕᓃᖅ ᒎᑏ, ᖃᓄᖅᓕ ᖃᐅᔨᓂᐊᖅᐳᖓ ᓄᓇᑖᕆᓂᐊᕐᖕᒪᖔᒃᑯ?”
9ᐊᑕᓂᐅᑉ ᑭᐅᕚ, “ᐃᒻᒧᒃᓯᐅᒐᕐᖕᒥᒃ ᕾᑦᓯᓚᐅᕆᑦ, ᐱᖓᓱᓂᒃ ᐊᕐᕌᒍᓕᖕᒥᒃ, ᒎᑦᓯᒥᒡᓗ ᐊᕐᖕᓇᓪᓗᖕᒥᒃ ᐱᖓᓱᓂᒃ ᐊᕐᕌᒍᓕᖕᒥᒃ, ᓰᐱᒥᒡᓗ ᐊᖑᓴᓪᓗᕐᖕᒥᒃ ᐱᖓᓱᓂᒃ ᐊᕐᕌᒍᓕᖕᒥᒃ, ᑑᕕᒥᒡᓗ ᐊᕿᒡᒋᐅᔮᖅᑐᒥᒡᓗ ᐱᐊᕋᕕᓂᕐᖕᒥᒃ.” 
10ᑕᕝᕙ ᑖᒃᑯᓂᖓ ᐆᒪᔪᓂᒃ ᐋᑦᓯᕗᖅ, ᖁᐱᓪᓗᒋᓪᓗ ᐊᕕᒃᐰᑦ ᒪᕐᕉᓕᓪᓗᒋᑦ, ᐃᓕᐅᕋᖅᐰᑦ ᐊᑭᓕᕇᒃᑕᖅᑎᓪᓗᒋᑦ ᒪᕐᕈᐃᖑᓕᖅᑎᑉᐰᑦ; ᑎᖕᒥᐊᒡᓕ ᐊᕕᓐᖏᓛᒃ. 
11ᑎᖕᒥᐊᓪᓗ ᓂᕿᑐᓲᑦ ᐆᒪᔪᕕᓂᕐᖕᓄᑦ ᐅᓂᓪᓗᑎᒃ ᒥᑦᓴᖅᑐᖅᐳᑦ, ᐂᕝᕙᕋᐅᓪᓕ ᕿᒪᒃᓯᑎᑉᐰᑦ.
12ᓯᕿᓂᖅᓕ ᐊᒃᐸᓕᕐᖕᒪᑦ, ᐂᕝᕙᕋᒻ ᐃᑎᔪᒥᒃ ᓯᓂᓕᖅᐳᖅ; ᑕᑯᒋᓪᓗ, ᑲᑉᐱᐊᓇᖅᑐᒥ+ ᑖᖅᑐᐊᓗᖕᒦᓕᖅᐳᖅ. 
13ᑕᕝᕙ ᐊᑕᓂᐅᑉ ᐂᕝᕙᕋᒻ ᐅᖃᐅᑎᕚ, “ᓱᓕᔪᒥᒃ ᖃᐅᔨᑦᓯᐊᕆᑦ ᑭᖑᕚᑎᑦ ᓂᐅᕐᕈᐊᖑᔪᒫᖅᐳᑦ ᓄᓇᒥ ᓄᓇᒋᓐᖏᑕᒥᖕᓂ; ᑕᕝᕙᓂᓗ ᓄᓇᒥ ᓯᐊᓛᕆᔭᐅᔪᒫᖅᐳᑦ,+ ᐅᖁᒤᒃᓴᖅᑎᑕᐅᔪᒫᖅᓗᑎᒡᓗ ᐊᕐᕌᒍᓂᒃ 400-ᓂᒃ; 
14ᑖᒃᑯᐊᓕ ᓱᒋᐊᕈᒫᖅᐸᒃᑲ ᐃᓅᖃᑎᒌᒡᔪᐊᑦ ᑖᒃᑯᓂᖓ ᓯᐊᓛᖃᖅᑐᑦ,+ ᑕᕝᕙᓐᖓᓪᓗ ᓄᓇᒥᑦ ᓄᓇᒋᓐᖏᑕᒥᖕᓂᑦ ᐊᐅᓪᓚᓕᕈᑎᒃ, ᐊᔪᖅᓴᖏᑦᔪᑎᖅᔪᐊᓂᒃ ᓇᒃᓴᕈᒫᖅᐳᑦ. 
15ᐃᕝᕕᓪᓕ ᓯᕗᓕᕐᖕᓄᑦ ᐂᔪᒫᖅᐳᑎᑦ ᓮᒪᓗᑎᑦ; ᐃᓗᕕᖅᑕᐅᔪᒫᖅᐳᑎᓪᓗ ᐃᓄᑐᖃᒻᒪᕆᐅᓕᖅᓗᑎᑦ. 
16ᑭᖑᕚᑎᓪᓕ ᐃᕐᖕᓂᕇᑦ ᓯᑕᒪᖏᑦ ᑭᓯᐊᓂ ᐊᓂᒍᖅᐸᑕ ᑕᒪᐅᖓ ᓄᓇᒧᑦ ᐅᑎᕈᒫᕆᕗᑦ, ᐊᒧᕅᑎᑦ ᐊᔪᖅᑐᓕᓂᖏᑦ ᓱᒋᐊᖅᑕᐅᓚᐅᖏᒻᒪᑕ ᓱᓕ.”
17ᓯᕿᓂᖅᓕ ᓂᐱᓯᒪᓕᖅᑎᓪᓗᒍ ᑖᖅᓯᖕᒪᑦ, ᑕᑯᒋᑦ, ᐃᑯᒪᔪᒥᒃ ᐳᔫᖅᑐᒥᒡᓗ ᐃᑯᐊᓚᔪᒥᒃ ᓇᓂᕈᐊᕐᖕᒥᒃ ᓴᖅᑭᑦᑐᖃᖅᐳᖅ ᐆᒪᔪᕕᓃᓪᓗ ᐊᒡᒍᖅᓯᒪᔪᑦ ᖁᓛᑦᑎᒎᖅᓗᓂ. 
18ᑕᕝᕙ ᐊᑕᓂᖅ ᐅᓪᓗᒥ ᑕᕝᕙᓂ ᐂᕝᕙᕋᒻᒥᒃ ᐊᖏᖃᑎᒌᒍᑎᓕᐅᖅᐳᖅ. ᐅᖃᖅᓗᓂ, “ᑭᖑᕚᕐᖕᓄᑦ ᑕᒪᓐᓇ ᓄᓇ ᑐᓂᕙᕋ, ᐃᑦᔨᑉᑎᐅᑉ ᓄᓇᖓᑕ ᑭᒡᓕᖓᓂᑦ ᐱᒋᐊᖅᓗᒍ ᑰᒡᔪᐊᕌᓗᒃ, ᐃᕗᕅᑎᐅᑉ ᑰᖓ ᑎᑭᓪᓗᒍ, 
19ᐅᑯᓄᖓ ᓄᓇᒋᔭᐅᔪᑦ ᑭᓁᑎᓄᑦ, ᑭᓂᔧᑎᓄᓪᓗ, ᑲᑦᒧᓁᑎᓄᓪᓗ, 
20ᕼᐃᑍᑎᓄᑦ, ᐱᕆᔧᑎᓄᑦ, ᕆᐰᒻᓄᓪᓗ, 
21ᐊᒧᕅᑎᓄᓪᓗ, ᑬᓇᓂᒥᐅᓄᓪᓗ, ᒋᕐᒐᓮᑎᓄᓪᓗ, ᔨᐳᓮᑎᓄᓪᓗᑦᑕᐅᖅ.”
