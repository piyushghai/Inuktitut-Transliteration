1ᑕᒪᒃᑯᐊᓕᒫᑦ ᐱᔭᕇᖅᑕᐅᑎᓪᓗᒋᑦ, ᐄᓴᕅᓕᒥᐅᑦ ᐃᓄᖏᑦᑕ ᓯᕗᓕᖅᑎᖏᑦᑕ ᐃᓚᖏᓐᓄᑦ ᐅᖃᐅᑦᔭᐅᓚᐅᖅᐳᖓ ᐃᓄᐃᑦ, ᑐᓂᕐᕈᓯᖅᑎᑦᓯᔩᑦ, ᓕᕔᑏᓪᓗ ᐃᒻᒥᖕᓂᒃ ᐊᑦᔨᐅᖏᑦᑑᑎᓯᒪᖏᒻᒪᑕ ᐃᓄᖕᓂᑦ ᓯᓚᖅᑲᑎᒥᖕᓂᑦ ᐅᑯᓇᓐᖓᑦ ᐊᒧᓁᑎᒃᑯᓂᑦ, ᒧᐊᐱᒥᐅᓂᓪᓗ, ᐃᑦᔨᑉᑎᒥᐅᓂᓪᓗ, ᐅᑯᓇᓐᖓᓪᓗ ᑬᓇᓂᒥᐅᓂᑦ, ᕼᐃᑍᑎᒥᐅᓂᑦ, ᐱᕆᔧᑎᒥᐅᓂᑦ, ᔨᐳᓮᑎᒥᐅᓂᑦ, ᐊᒧᕅᑎᒥᐅᓂᓪᓗ. ᑖᒃᑯᐊ ᑍᒫᑦᓮᓐᓇᖅ ᐱᐅᖏᑦᑐᓂᒃ ᐃᓅᓯᖃᕐᖕᒪᑕ ᐃᓅᖃᑎᖏᑕ ᐱᐅᓯᖏᑎᑐᑦ. 
2ᐊᖑᑏᑦ ᔫᑎᑦ ᓄᓕᐊᓂᒃᓯᒪᖕᒪᑕ ᐃᓅᖃᑎᒃᓴᔭᕆᓐᖏᑕᒥᖕᓂᒃ ᐊᕐᖕᓇᓂᒃ, ᒎᑎᐅᓪᓗ ᐃᓄᖁᑎᖏᑦ ᐃᑦᔪᕐᖕᓁᑦᑐᑦ ᓱᕈᖅᑕᐅᓯᒪᖕᒪᑕ, ᓯᕗᓕᖅᑏᑦ ᐱᓇᓱᐊᖅᑏᓪᓗ ᐊᖓᔪᖅᑳᖏᑦ ᓱᕅᓂᖅᐸᐅᓯᒪᕗᑦ. 
3ᑕᒪᑐᒥᖓ ᑐᓴᕋᒪ, ᕿᒃᓵᖕᓂᕐᖕᒧᑦ ᐊᓐᓄᕌᒃᑲ ᐊᓕᓚᐅᖅᐸᒃᑲ, ᓄᔮᖅᑐᓚᐅᖅᐳᖓ ᐅᒥᒃᑲᓗ ᓄᓱᓚᐅᖅᐸᒃᑲ, ᐃᖏᓪᓗᖓᓗ ᓯᖁᒥᑦᓯᐊᓚᐅᖅᐳᖓ ᕿᒃᓵᖕᓂᕐᖕᒧᑦ. 
4ᑕᕝᕙᓂ ᐃᒃᓯᕔᓐᓇᓚᐅᖅᐳᖓ ᕿᒃᓵᒡᓗᖓ ᐅᓐᓄᒃᑯᑦ ᑐᓂᕐᕈᓯᖅᕕᐅᕙᒃᑐᖅ ᑎᑭᓪᓗᒍ, ᐃᓄᐃᓪᓗ ᑲᑎᑉᐸᓪᓕᐊᓕᓚᐅᖅᐳᑦ ᐊᕙᑎᓐᓄᑦ ᓯᕘᕋᔪᑦ ᐄᓴᕅᓕᒥᐅᑦ ᒎᑎᖓᓂᒃ, ᐅᑎᖅᓯᒪᔪᑦ ᐊᔪᖅᑐᓕᓂᖏᑕ ᐅᖃᐅᓯᐅᓯᒪᓂᖏᑦ ᐱᓪᓗᒋᑦ. 
5ᐅᓐᓄᒃᑯᑦ ᑐᓂᕐᕈᓯᕐᖕᓂᖅ ᓇᓪᓕᐅᑎᖕᒪᑦ, ᒪᑭᓚᐅᖅᐳᖓ ᕿᒃᓵᒡᕕᒋᔭᓐᓂᑦ, ᓱᓕ ᐊᓐᓄᕌᑦ ᐊᓕᒃᑐᓚᐅᖅᑕᒃᑲ ᐊᑐᖅᓗᒋᑦ, ᓰᖅᑯᓚᐅᖅᐳᖓ ᑐᒃᓯᐊᖅᓗᖓ ᐊᒡᒐᒃᑲᓗ ᐃᓵᓚᐅᖅᐸᒃᑲ ᐊᑕᓂᕐᖕᒧᑦ ᒎᑎᓐᓄᑦ. 
6ᐅᖃᖅᓗᖓᓗ: “ᒎᑏᒃ, ᑲᓐᖑᓱᓗᐊᖅᐳᖓ ᐃᓕᕋᓱᒃᓗᖓᓗ ᐃᓕᖕᓄᑦ ᐋᖅᓗᕆᐊᒃᓴᖅ ᒎᑎᒐ, ᓵᖕᓂ ᐊᔪᕐᖕᓂᕗᑦ ᐳᖅᑐᓂᖅᓴᐅᓕᕐᖕᒪᑕ ᓂᐊᖁᑦᑎᓐᓂᑦ; ᐸᓯᔭᒃᓴᐅᓂᕗᓪᓗ ᐊᓪᓛᑦ ᑎᑭᐅᑎᕗᑦ ᕿᓚᖕᒧᑦ. 
7ᓯᕗᓕᑦᑕ ᐅᓪᓗᖏᓐᓂᑦ ᒫᓐᓇᒧᑦ, ᐅᕙᒍᑦ ᐃᓄᖁᑎᑎᑦ ᐊᔪᖅᑐᓕᓯᒪᕗᒍᑦ ᐊᖏᔪᒻᒪᕆᐊᓗᖕᒥᒃ, ᐸᓯᔭᒃᓴᐅᓂᕗᑦ ᐱᓪᓗᒋᑦ ᐊᖓᔪᖅᑳᖅᔪᐊᕗᑦ, ᑐᓂᕐᕈᓯᖅᑎᑦᓯᔨᕗᓪᓗ ᑎᒍᔭᐅᓚᕿᓯᒪᕗᑦ, ᐃᓅᖃᑎᒃᓴᔭᕆᓐᖏᑕᑦᑎᓐᓄᑦ ᐊᖓᔪᖅᑳᖅᔪᐊᓄᑦ, ᑐᖁᓴᖅᑕᐅᓯᒪᕗᒍᑦ, ᑎᒡᓕᒡᕕᐅᓯᒪᕗᒍᑦ, ᐊᐅᓪᓚᕈᑦᔭᐅᓯᒪᕗᒍᑦ ᑎᒍᔭᐅᓯᒪᔪᑎᑐᑦ, ᓇᕐᕈᓇᖅᓯᑎᑕᐅᓯᒪᕗᒍᑦ ᐅᓪᓗᒥ ᓱᓕ ᑍᒤᑉᐳᒍᑦ. 
8ᒫᓐᓇ ᕿᓚᒥᐊᐱᒃ, ᐊᑕᓃᖅ ᒎᑎᕗᑦ, ᐱᔪᓐᓇᖅᑎᑦᓯᓂᖅᔪᐊᕐᖕᓄᑦ ᐃᓛᑎᒍᑦ ᕿᒪᕉᑎᑎᓯᒪᕙᑦᑎᒍᑦ ᓯᐊᓛᖑᓂᕐᖕᒥᑦ ᐃᓂᖃᓕᖅᑎᓪᓗᑕᓗ ᐃᑦᔪᕐᖕᓁᑦᑐᒥ ᑲᑉᐱᐊᓇᖏᑦᑐᒥ, ᕿᒪᕉᑎᑎᓯᒪᕙᑦᑎᒍᑦ ᓯᐊᓛᖑᓂᕐᖕᒥᑦ ᑐᓂᓯᒪᕙᑦᑎᒍᓪᓗ ᐃᓅᓯᕐᖕᒥᒃ ᓄᑖᒥᒃ. 
9ᓯᐊᓛᖑᓚᐅᖅᐳᒍᑦ, ᑭᓯᐊᓂᓕ ᓯᐊᓛᖑᑏᓐᓇᓚᐅᓐᖏᓚᑦᑎᒍᑦ ᐴᕐᓯᐊᒥᐅᓪᓗ ᐊᖓᔪᖅᑳᖅᔪᐊᖏᑦ ᐅᕙᑦᑎᓐᓂᒃ ᐱᐅᒃᓴᖅᑎᓚᐅᖅᐸᑎᑦ ᐱᔪᓐᓇᖅᑎᑕᐅᓚᐅᖅᐳᒍᓪᓗ ᐃᓅᖏᓐᓇᖅᓗᑕ ᑐᒃᓯᐊᖅᕕᒡᔪᐊᖅ ᐋᖅᑭᒋᐊᕈᓐᓇᖅᓗᒍ, ᓯᖁᒥᓯᒪᓚᐅᖅᑐᖅ ᑲᑉᐱᐊᓇᖏᑦᑐᒦᑦᓱᓐᓇᖅᓗᑕᓗ ᑕᒫᓂ ᔫᑎᐊᒥ ᔪᕉᓴᓚᒥᓗ. 
10ᒫᓐᓇᓕ ᒎᑎᕗᑦ, ᖃᓄᖅ ᐅᖃᖅᑐᒃᓴᐅᕕᑖ ᐅᕙᑦᑎᓐᓄᑦ ᐱᓂᐊᕐᖕᓂᐅᓯᒪᔪᑦ ᐱᓪᓗᒋᑦ? ᓈᓚᒍᓐᓁᕇᕐᖕᒥᒐᑦᑕ ᐱᖁᔭᕐᖕᓂᒃ, 
11ᑐᓂᓚᐅᖅᑕᑎᑦ ᐅᕙᑦᑎᓐᓄᑦ ᐱᔨᒃᑯᑦ, ᐅᖃᖅᑎᒃᑯᓪᓗ, ᐅᖃᐅᑦᔭᐅᓚᐅᖅᐳᒍᑦ ᓄᓇᑖᕆᓂᐊᖅᑕᕗᑦ ᐃᑦᔪᕐᖕᓇᖅᑑᖕᒪᑦ ᑕᒫᓂ ᓄᓇᓖᑦ ᐃᓄᐃᑦ ᐃᓱᐊᓂᑦ ᐃᓱᐊᓄᑦ ᐃᓅᓯᖃᕐᖕᒪᑕ ᐱᐅᖏᑦᑐᓂᒃ ᐃᑦᔪᕐᖕᓇᖅᑐᓂᒡᓗ. 
12ᐅᖃᐅᑦᔭᐅᓚᐅᖅᐳᒍᑦ ᐂᑉᐸᖅᑖᓚᐅᖅᓯᒪᖁᔭᐅᓇᑕ ᕿᑐᕐᖓᕗᓪᓗ ᑖᒃᑯᓇᖓ ᐃᓄᖕᓂᑦ, ᐊᒻᒪᓗ ᑖᒃᑯᓂᖓ ᐂᑉᐸᖅᑖᖅᑎᑦᓯᖁᔭᐅᓇᑕ ᕿᑐᕐᖓᑦᑎᓐᓂᒡᓗ; ᐃᓅᖃᑎᒋᓇᓱᐊᖅᑕᐅᖁᓇᒋᓪᓗ ᐱᕙᓪᓕᖅᑎᑕᐅᖁᓇᒋᓪᓗ, ᓲᖑᔫᔪᓐᓇᖁᓪᓗᑕ ᓄᓇᐅᑉ ᐱᐅᓂᖓ ᓂᕿᖏᓪᓗ ᓂᕿᒋᑦᓯᐊᖅᓗᒋᑦ ᐱᔪᓐᓇᖁᓪᓗᑕ, ᑭᖑᕚᑦᑎᓐᓄᓪᓗ ᑭᖑᕐᖑᑎᔭᐅᖁᑐᐊᕈᑦᑎᒍ ᐃᓱᖃᖏᑦᑐᒧᑦ. 
13ᐸᓯᔭᒃᓴᐅᓂᕗᑦ ᐊᔪᖅᑐᓕᓂᑦᑎᓐᓄᑦ ᑕᒻᒪᕐᖕᓂᑦᑎᓐᓄᓪᓗ ᐊᑐᕇᕋᓗᐊᕐᖕᒪᑕ, ᖃᐅᔨᒪᕗᒍᑦ ᐃᕝᕕᑦ ᒎᑎᕘᑦ, ᓱᒋᐊᓚᐅᕋᑦᑎᒍᑦ ᓱᒋᐊᖅᑕᐅᔭᕆᐊᖃᕐᖕᓂᑦᑕ ᒥᒃᓯᑦᑎᓐᓄᑦ ᐃᓅᔪᓐᓇᖅᑎᓚᐅᕋᑦᑎᒍᓪᓗ ᑍᒤᒃᑲᓗᐊᖅᑎᓪᓗᑕ, 
14ᖃᓄᖅᓕ ᑲᒪᖏᑦᑑᔭᕆᐊᖃᓕᕇᕆᕕᑖ ᐱᖁᔭᕐᖕᓂᒃ ᐂᑉᐸᖅᑖᖅᓗᑕᓗ ᓇᕐᕈᓇᕐᖕᓂᕋᖅᑕᐅᔪᓂᒃ ᐃᓅᓯᖃᖅᑐᓃᒃ? ᑍᒤᒃᑯᑦᑕᓗ, ᓂᓐᖓᖕᓂᕐᖕᓄᑦ ᐊᓯᕈᕐᖕᓂᐊᖅᐸᑦᑎᒍᑦ ᐊᑕᐅᓯᕐᖕᒥᒡᓘᓐᓃᑦ ᐊᒥᐊᒃᑰᔪᒍᑦ ᐃᓅᔪᖃᕈᓐᓃᖅᑎᓪᓗᒍ. 
15ᐊᑕᓃᖅ ᐄᓴᕅᓕᒥᐅᑦ ᒎᑎᖓ, ᐃᕝᕕᑦ ᐃᓱᐊᖅᑑᕗᑎᑦ, ᐅᕙᒍᑦ ᐊᒥᐊᒃᑰᔪᒍᑦ ᐃᓅᑎᓯᒪᕙᑦᑎᒍᑦ ᐅᓪᓗᒥᒧᑦ ᑎᑭᓪᓗᒍ. ᑕᕝᕙ ᐃᕝᕕᑦ ᓵᖓᓃᑉᐳᒍᑦ, ᐸᓯᔭᒃᓴᐅᓂᑦᑎᓐᓂᑦ ᖃᕿᐊᓕᖅᐳᒍᑦ ᐃᓕᓐᓄᑦ; ᐱᔪᒃᓴᐅᓐᖏᓚᒍᓪᓘᓐᓃᑦ ᓵᖕᓄᑦ ᕾᓗᑕ ᑍᒤᑦᑑᓗᑕ!”
