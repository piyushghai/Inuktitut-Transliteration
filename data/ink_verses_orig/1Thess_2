1ᖃᑕᓐᖑᑎᕗᑦ, ᐃᓕᑦᓯ ᓇᖕᒥᓂᖅ ᖃᐅᔨᒪᒋᕗᓯ ᐃᓕᑦᓯᓐᓄᑦ ᑎᑭᓐᓂᕆᓚᐅᖅᑕᕗᑦ ᑕᒪᐅᖕᒊᓐᓈᖅᓯᒪᖏᒻᒪᑦ; 
2ᖃᐅᔨᒪᕗᓯ ᐃᓕᑦᓯᓐᓄᐊᓚᐅᕐᖕᓇᑕ ᓱᓕ ᐱᑦᓯᐊᖅᑕᐅᖏᓐᓂᕆᓚᐅᖅᑕᑦᑎᓐᓂᒃ ᒥᑕᐅᑎᒋᔭᐅᓚᐅᕐᖕᓂᑦᑎᓐᓂᒡᓗ ᐱᓕᐰᒥ, ᑍᒤᒃᑲᓗᐊᖅᑎᓪᓗᒍᓕ, ᐊᑭᕋᖅᑐᖅᑕᐅᒻᒪᕆᒃᑲᓗᐊᖅᓗᑕ ᒎᑎᐅᑉ ᐱᔪᓐᓇᖅᑎᓚᐅᖅᐹᑎᒍᑦ ᐃᓕᑦᓯᓐᓂᒃ ᐅᖃᐅᑦᔨᖁᓪᓗᑕ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᑖᑦᓱᒪᖓᑦ ᐱᔪᓂᒃ. 
3ᐊᒃᓱᕈᕐᖕᓂᕆᔭᕗᑦ ᑕᒪᕐᖕᓂᕐᖕᒥᒃ ᑐᓐᖓᕕᖃᓚᐅᖏᒻᒪᑦ ᓴᓗᒤᑦᑐᒥᒡᓘᓐᓃᑦ, ᓯᓔᕐᕆᒃᓯᓇᓱᐊᕐᖕᓂᕐᖕᒥᒡᓘᓐᓃᑦ ᐃᓚᖃᓚᐅᓐᖏᓚᑦ. 
4ᒎᑎᐅᓪᓕ ᐅᖃᖅᑕᐅᖁᔭᖏᓐᓂᒃ ᐅᖃᐅᓯᖃᖃᑦᑕᓚᐅᖅᐳᒍᑦ ᑖᑦᓱᒪ ᖃᐅᔨᓴᖅᑳᓚᐅᕐᖕᒫᑎᒍᑦ, ᐱᑦᓯᐊᕈᓐᓇᕐᖕᓂᑦᑎᓐᓄᓪᓗ ᑭᓯᐊᓂ ᑎᓕᓚᐅᕐᖕᒪᑎᒍᑦ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᐅᖃᓪᓚᖁᓪᓗᑕ, ᐃᓄᖕᓄᑦ ᖁᕕᐊᒋᔭᐅᓇᓱᐊᖅᓗᑕ ᐱᓚᐅᓐᖏᓚᒍᑦ, ᒎᑎᒧᓪᓕ ᖁᕕᐊᒋᔭᐅᓇᓱᐊᓚᐅᖅᐳᒍᑦ, ᑖᓐᓇ ᐱᓂᐊᕐᖕᓂᑦᑎᓐᓂᒃ ᖃᐅᔨᓴᕐᖕᒪᑦ. 
5ᐃᓕᑦᓯᓗ ᖃᐅᔨᒪᑦᓯᐊᖅᐳᓯ ᓮᒻᒪᖅᓮᓐᖑᐊᑐᐃᓐᓇᖅᑐᓂᒃ ᐅᖃᐅᓯᖃᓚᐅᖏᓐᓇᑦᑕ, ᐱᖁᑎᓐᓂᐊᕈᒪᑐᐃᓐᓇᕐᖕᓂᕐᖕᒧᓪᓗ ᐅᖃᐅᓯᖃᓚᐅᖏᓐᓂᕗᒍᑦ, ᒎᑎᐅᑉ ᖃᐅᔨᒪᕚᑎᒍᑦ; 
6ᓂᖅᑐᖅᑕᐅᓇᓱᐊᓚᐅᖏᓐᓂᕗᒍᑦ ᐃᓄᖕᓄᑦ, ᐃᓕᑦᓯᓐᓄᓪᓘᓐᓃᑦ, ᐊᓯᑦᓯᓐᓄᓪᓘᓐᓃᑦ, ᙭ᔅᑑᓯᒧᑦ ᐋᐴᓯᑕᓕᒋᔭᐅᒐᑦᑕ ᐃᓕᑦᓯᓐᓂᑦ ᕿᓄᔪᓐᓇᕋᔭᓚᐅᕋᓗᐊᖅᑐᒍᑦ, 
7ᐃᓕᕋᓇᖅᓵᕋᑕᓕ ᐃᓕᑦᓯᓐᓃᓚᐅᖅᐳᒍᑦ, ᐊᓈᓇᐅᔪᑐᑦ ᕿᑐᕐᖓᓛᒥᓂᒃ ᐰᕆᒃᓯᔪᑎᑐᑦ. 
8ᑍᒫᒃ ᐊᖏᑎᒋᔪᒥᒃ ᐃᓕᑦᓯᓐᓂᒃ ᓇᒡᓕᒍᓱᖕᓂᑦᑎᓐᓄᑦ, ᐱᓇᓱᐊᖃᑎᒋᔪᒪᓚᐅᖅᐸᑦᓯ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᑐᐃᓐᓇᐅᖏᑦᑐᖅ ᒎᑎᒥᓐᖔᖅᑐᓂᒃ, ᐃᓅᓯᑦᑎᓐᓂᒡᓕᑦᑕᐅᖅ ᐊᒡᓛᑦ, ᐊᒃᓱᒻᒪᕆᐊᓗᒃ ᐅᕙᑦᑎᓐᓄᑦ ᓇᒡᓕᖕᓇᖅᑑᒐᑦᓯ. 
9ᖃᑕᓐᖑᑎᕗᑦ, ᐃᖅᑬᒐᓗᐊᖅᐳᓯ ᓇᓗᓇᓐᖏᓚᖅ ᐊᒃᓱᕈᖅᓗᑕ ᐱᓇᓱᐊᕐᖕᓂᕆᓚᐅᖅᑕᑦᑎᓐᓂᒃ ᐅᖁᒤᒃᓴᕋᓗᐊᖅᓗᑕ, ᐱᓇᓱᐊᖃᑦᑕᓚᐅᖅᐳᒍᑦ ᐅᓪᓘᑎᓪᓗᒍ ᐅᓐᓄᐊᒥᓗ ᐃᓕᑦᓯᓐᓂᒃ ᐅᖁᒤᑎᑦᓯᔪᒪᓇᑕ, ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᐱᓇᓱᐊᖅᑎᓪᓗᑕ ᒎᑎᒥᑦ ᐱᔪᓂᒃ.
10ᐃᓕᑦᓯ ᑕᕝᕙ ᖃᐅᔨᓯᒪᔪᖁᑎᒋᕙᑦᓯ ᐅᕙᑦᑎᓐᓂᒃ, ᒎᑎᓗᑦᑕᐅᖅ, ᐱᓇᓱᐊᕐᖕᓂᕆᓚᐅᖅᑕᕗᑦ ᐃᓕᑦᓯᓐᓄᑦ ᐅᒃᐱᖅᑐᓄᑦ ᐃᑦᔪᕐᖕᓁᑦᑑᓚᐅᖅᐳᖅ, ᓈᒻᒪᓈᖅᓯᒪᑦᓯᐊᖅᓗᓂ ᐸᓯᔭᒃᓴᐅᓂᖃᕋᓂᓗ; 
11ᖃᐅᔨᒪᕗᓯ ᐃᓕᑦᓯᓐᓄᑦ ᐊᑐᓂᑦ ᐱᓇᓱᐊᕐᖕᓂᖃᓚᐅᕋᑦᑕ ᐊᑖᑕᐅᑉ ᕿᑐᕐᖓᒥᓂᒃ ᐱᓂᐊᕐᖕᓂᕆᒐᔭᖅᑕᖓᑐᑦ, ᑲᔪᖏᖅᓮᓪᓗᑕ ᓮᒻᒪᖅᑎᑦᓯᓪᓗᑕᓗ ᐃᓕᑦᓯᓐᓂᒃ. 
12ᐃᓅᓯᖃᖁᓪᓗᓯ ᒎᑎᐅᑉ ᓈᒻᒪᒋᔭᖓᓂᒃ, ᑖᑦᓱᒪ ᕾᖁᓚᐅᕐᖕᒪᓯ ᐊᑕᓂᐅᕕᖕᒥᓄᑦ ᐱᓐᓇᕐᖕᓇᕐᖕᓂᖅᔪᐊᒥᓄᓪᓗ.
13ᒎᑎᒧᑦᑕᐅᖅ ᖁᔭᓕᖃᑦᑕᖅᐳᒍᑦ ᑕᒪᒃᑯᐊ ᐱᑦᔪᑎᒋᓪᓗᒋᑦ, ᒎᑎᐅᑉ ᐅᖃᐅᓯᖏᓐᓂᒃ ᐅᖃᐅᓯᖃᖅᑎᓪᓗᑕ, ᑐᓵᑦᓯᐊᖅᓗᓯ ᐃᓚᓕᐅᖅᓗᓯᐅᒡᓗ ᐱᓚᐅᕋᑦᓯ, ᐃᓄᖕᒥᑦ ᐱᓯᒪᔪᑎᑑᖏᑦᑐᖅ ᒎᑎᒥᓪᓕ ᐱᓯᒪᔪᑎᑐᑦ, ᐃᓛᒃ ᑕᒪᒃᑯᐊ ᒎᑎᒥᑦ ᐱᖕᒪᑕ, ᒎᑎᐅᑉ ᐅᖃᐅᓯᖓ ᐱᓇᓱᐊᕐᖕᒪᑦ ᐃᓗᑦᓯᓐᓂ ᐅᒃᐱᖅᑐᓯ. 
14ᖃᑕᓐᖑᑎᕗᑦ, ᑍᒪᓐᓇᓪᓗᐊᖅ ᐱᓂᐊᕐᖕᓂᖃᓚᐅᕋᑦᓯ ᐱᓂᐊᕐᖕᓂᕆᔭᐅᓚᐅᖅᑐᑎᑐᑦ ᒎᑎᐅᑉ ᐃᓚᒌᒃᑐᖁᑎᖏᓐᓂ ᔫᑎᐊᒥ ᔩᓱᓯ ᙭ᔅᑑᓯᒦᑦᑐᓂ; ᐃᓕᑦᓯᑦᑕᐅᖅ ᑍᒫᓪᓗᐊᖅ ᐅᖁᒤᒃᓴᖅᑎᑕᐅᒐᑦᓯ ᐊᑭᕋᖅᑐᖅᑕᐅᓂᕐᖕᒧᑦ ᐃᓅᖃᑎᑦᓯᓐᓄᑦ ᐅᖁᒤᒃᓴᖅᑎᑕᐅᓂᕆᓚᐅᖅᑕᖏᑎᑐᑦ ᔫᑎᐅᖃᑎᒥᖕᓂᑦ, 
15ᑍᒃᑯᐊ ᐊᑕᓂᖅ ᔩᓱᓯ ᑐᖁᓚᐅᖅᐹᑦ, ᒎᑎᐅᓪᓗ ᐱᔪᖃᓛᖅᑐᒥᒃ ᐅᖃᖅᑎᖏᑦ, ᐅᕙᒍᓪᓗ ᐊᑭᕋᖅᑐᖅᓗᑕ ᐊᓂᑎᓚᐅᖅᐹᑎᒍᑦ, ᐊᖏᔪᒥᒃ ᑖᒃᑯᐊ ᒎᑎᐅᑉ ᖁᕕᐊᒋᓐᖏᑕᖓᓂᒃ ᐱᓇᓱᐊᓚᐅᖅᐳᑦ ᐃᓄᖕᓄᓪᓗ ᑕᒤᓐᓄᑦ ᐊᑭᕋᖅᑐᖅᓗᑎᒃ 
16ᐊᒡᓛᑦ ᔫᑎᐅᖏᑦᑐᓄᑦ ᐅᖃᓪᓚᖃᑦᑕᖁᔨᓇᑎᒃ ᓄᖅᑲᖅᑎᑦᓯᓇᓱᐊᓚᐅᖅᐳᑦ ᐅᖃᐅᓯᕆᔭᕗᑦ ᐱᐅᓕᔭᐅᑦᔪᑎᒃᓴᐅᑎᓪᓗᒋᑦ; ᑍᒤᓕᐅᖅᓗᑎᒃ ᐊᔪᖅᑐᓕᒃᑲᓐᓂᓚᐅᖅᐳᑦ ᐊᖏᓂᖅᓴᒋᐊᓪᓚᖕᒥᒃ. ᒫᓐᓇᓗ ᒎᑎᐅᑉ ᓂᓐᖓᐅᓯᖓᑕ ᑎᑭᕝᕕᒋᓯᒪᓕᖅᐰᑦ!
17ᐅᕙᒍᓪᓕ ᖃᑕᓐᖑᑎᕗᑦ, ᐊᑯᓂᐅᖏᑦᑐᖅ ᐃᓕᑦᓯᓐᓂᑦ ᐊᕕᐅᑎᓚᐅᖅᐳᒍᑦ ᑎᒥᑦᑎᒍᑐᐃᓐᓇᖅ ᐃᓱᒪᑦᑎᒎᖏᑦᑐᖅᓕ, ᐊᖏᔪᒥᒃ ᐃᓕᑦᓯᓐᓄᑦ ᑭᐱᓕᕋᑦᑕ, ᑲᑦᓱᖎᓪᓗᑕ ᐃᓕᑦᓯᓐᓂᒃ ᑕᑯᒃᑲᓐᓂᕈᒪᓚᐅᖅᐳᒍᑦ; 
18ᐃᓕᑦᓯᓐᓄᑦ ᐅᑎᒃᑲᓐᓂᕈᒪᒐᑦᑕ, ᐅᕙᖓ ᐸᐅᓗᓯ ᓇᖕᒥᓂᖅ ᐊᑕᐅᓯᐊᕐᖕᓇᖓ ᐆᒃᑐᕆᐊᖃᑦᑕᓚᐅᖅᐳᖓ, ᓵᑖᓇᓯᐅᓪᓕ ᐊᒡᕕᐊᖃᑦᑕᓚᐅᖅᐹᑎᒍᑦ. 
19ᐃᓛᒃ ᐃᓕᑦᓯᐅᒐᑦᓯ ᐊᓯᑦᓯᓐᓂᒃ ᓂᕆᐅᒡᕕᒃᓴᖃᓐᖏᓚᒍᑦ ᐃᓗᑦᑎᒍᓪᓗ ᖁᕕᐊᓲᑎᒋᕙᑦᓯ ᐃᓕᑦᓯᓗ ᓂᖅᑐᕐᖕᓇᐅᑎᒃᓴᒥᒃ ᐱᒃᓴᖃᐅᑎᒋᕙᑦᓯ, ᓵᓚᖃᕐᖕᓂᑦᑎᓐᓂᒡᓗ ᐊᑕᓂᑦᑕ ᔩᓱᓯᐅᑉ ᑎᑭᕝᕕᒃᓴᖓᓂ. 
20ᐃᓕᑦᓯ ᐃᓛᒃ ᓂᖅᑐᕈᑎᒋᕙᑦᓯ ᐃᓗᑦᑎᒍᓪᓗ ᖁᕕᐊᒍᑎᒋᓪᓗᓯ.
