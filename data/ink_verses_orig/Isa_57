1“ᓇᓛᒎᖅᑐᑦ ᑐᖁᔭᕌᖓᑕ, ᐃᓄᐃᑦ ᐆᒻᒪᑎᒥᒍᑦ ᐃᓱᒫᓘᑎᖃᓐᖏᓚᑦ; ᐱᓇᓱᐊᑦᓯᐊᖅᑐᑦ ᐃᓅᔪᓐᓃᕋᖓᑕ, ᐃᓱᒪᒋᔭᐅᓐᖏᓚᑦ ᑲᑉᐱᐊᓇᖅᑐᒥᑦ ᓴᐳᑎᔭᐅᖁᓪᓗᒋᑦ ᐱᔭᐅᓂᖏᓐᓂᒃ. 
2ᑍᒤᑦᑐᑦ ᐃᑎᕐᖕᓂᐊᖅᐳᑦ ᓮᒪᓇᖅᑐᒧᑦ; ᓇᓚᕕᖕᒥᖕᓂ ᑕᕾᖅᓯᓕᖅᐳᑦ, ᓈᒻᒪᓈᖅᓯᒪᓪᓗᑎᒃ ᐃᓅᓚᐅᕋᒥᒃ. 
3ᐃᓕᑦᓯᓕ ᕾᒋᑦᓯ ᒪᐅᖓ, ᐃᕐᖕᓂᕆᔭᐅᔪᓯ ᐊᖓᒃᑯᓄᑦ, ᑭᖑᕚᖑᔪᓯᓗ ᐊᓯᓐᓂᐊᖅᑎᓄᑦ ᐊᑭᓕᖅᑕᐅᓗᑎᒡᓗ ᐊᖑᑎᓂᐊᖅᑎᓄᑦ. 
4ᑭᓇᒥᒃ ᒥᑕᐅᑎᖃᖅᐱᓰ? ᑭᓇᒧᓪᓗ ᐱᔮᖅᓱᖅᓗᓯ ᖃᓂᓯ ᐂᑦᑕᖅᑎᑉᐱᓯᐅᒃ ᐅᖃᓯ ᓄᐃᑦᑕᖅᑎᓪᓗᒋᑦ? ᐊᔪᖅᑐᓕᔪᓄᑦ ᕿᑐᕐᖓᐅᓐᖏᓚᓰ, ᐅᐃᕕᕐᕆᒃᓯᔩᑦ ᑭᖑᕚᖏᑦ, 
5ᐃᒡᓕᒎᕐᖕᓂᖅᔪᐊᒧᑦ ᐱᔪᒪᓂᐊᓗᓯ ᑲᔪᓯᑎᖃᑦᑕᖅᐸᓯ ᓇᐹᖅᑐᐃᑦ ᓯᑕᒃᑍᑦ ᐊᑯᓐᓂᖏᓐᓂ, ᓇᐹᖅᑐᓕᒫᓪᓗ ᐊᑖᓂ; ᕿᑐᕐᖓᓯ ᑐᖁᑉᐸᒃᐸᓯ ᓇᖅᓴᓂ, ᕾᕈᓱᐃᓪᓗ ᖁᖕᓈᖏᑕ ᐃᓗᖏᓐᓂ. 
6ᐅᔭᕋᖕᓂᒃ ᕾᕋᑦᑐᓂᒃ ᓇᖅᓴᓂᑦ ᐱᓇᓱᐊᖅᐸᒃᐳᓯ; ᓇᓚᐅᑦᑖᕐᖕᓂᒃᑯᑦ ᑐᑭᑖᕈᑎᒋᓪᓗᒋᑦ ᐃᒥᕐᖕᓂᐊᖅᑕᑦᓯᓐᓂᒃ ᑯᕕᓯᓪᓗᓯ ᑐᓂᕐᕈᓯᖅᐸᒃᐳᓯ, ᓂᐊᖂᔭᒃᓴᓂᒡᓗ ᑐᓂᕐᕈᓯᖅᕕᒋᓪᓗᒋᑦ, ᑕᒪᒃᑯᓄᖓ ᓮᒻᒪᖅᑎᑕᐅᔪᓐᓇᖅᐳᖔ? 
7ᓄᓇᓂ ᐳᖅᑐᔪᓂ ᐱᖑᕐᖕᓂᓗ ᐃᓇᖓᖃᑎᒌᒋᐊᖅᑐᖅᐸᒃᐳᓯ, ᑐᓂᔭᒃᓴᑦᓯᓐᓂᒡᓗ ᑐᓂᕐᕈᓯᕆᐊᖅᑐᖅᐸᒃᓗᓯ. 
8ᐅᒃᑯᐊᑦᓯᓐᓄᑦ ᐊᕙᓗᖏᓐᓄᓪᓗ ᓂᕕᓐᖓᖅᑎᑦᓯᕙᒃᐳᓯ ᒎᑎᖃᖏᑦᑐᑦ ᐱᔪᓐᓇᐅᑎᖏᓐᓂᒃ; ᐅᕙᓐᓂᒃ ᖁᔭᓈᖅᓯᖔᖅᓗᓯ, ᕿᐱᓯᓗ ᒪᒃᐱᖅᓗᒋᑦ ᐃᓐᓇᖓᖃᑎᒌᒃᐸᒃᐳᓯ; ᓯᓂᒡᕕᓯ ᓴᓂᒧᑐᔫᓕᖅᑎᓪᓗᒋᑦ ᐊᖏᖃᑎᖃᖅᐸᒃᐳᓯ ᐊᑭᑭᒡᓕᒋᐊᕈᑎᒃᓴᖏᓐᓂᒃ ᑖᒃᑯᐊ; ᓯᓂᒡᕕᖏᑦ ᐅᖓᒋᒐᑦᓯᐅᒃ, ᐊᓐᓄᕅᓐᖔᖅᑎᓪᓗᒋᑦ ᑕᑯᓐᓇᕈᒪᓪᓗᒋᑦ. 
9ᐂᓚᐅᖅᐳᓯ ᒧᓕᑭᒧᑦ ᐅᖅᓱᒥᒃ ᓇᒃᓴᖅᓗᓯ ᑎᐱᑦᓯᐊᕆᒃᓴᐅᑎᓯ ᐅᓄᖅᓯᑎᓪᓗᒋᑦ; ᐊᐅᓪᓚᖅᑎᑦᓯᓚᐅᖅᐳᓯ ᐃᓚᑦᓯᓐᓂᒃ, ᐅᖓᓯᑦᑐᒥᐅᓄᑦ, ᐊᒡᓛᑦ ᑐᖁᓯᒪᔪᑦ ᐃᓂᖏᓐᓄᑦ. 
10ᐃᓕᖅᑯᓯᕆᔭᓯ ᓯᕕᑐᓂᖓ ᑕᖃᑦᔪᑎᒋᒐᑦᓯᐅᒃ, ᓱᓕ ᐅᖃᓚᐅᓐᖏᓚᓯ, ‘ᓴᐱᕐᖕᓇᖅᓯᕗᖅ,’ ᐱᔪᓐᓇᖅᓯᒃᑲᓐᓂᓚᐅᕋᑦᓯ, ᑍᒤᒻᒪᑦ ᐊᔪᓕᓚᐅᓐᖏᓚᓯ. 
11ᑭᓇᒃᑯᓐᓂᒃ ᑲᑉᐱᐊᒋᔭᖃᒧᑦ ᓯᕘᕋᒋᔭᖃᒧᓪᓗ ᓴᒡᓗᓚᐅᖅᐱᓰ? ᐅᕙᓐᓂᒡᓗ ᐃᖅᑲᐅᒪᔪᓐᓃᖅᓗᓯ, ᐃᖅᑬᔪᓐᓇᕋᓯᓗ ᐅᕙᓐᓂᒃ, ᓂᐱᖃᓚᐅᖏᓐᓂᓐᓄᑦ ᐊᑯᓂ, ᑍᒤᒻᒪᑦ ᐅᕙᓐᓂᒃ ᓯᕘᕋᔪᓐᓃᖅᐱᓰ? 
12ᐃᓱᐊᖅᑑᓂᕋᖅᓗᓯ ᐱᓂᐊᕐᖕᓂᑦᓯᐊᕆᖕᓂᕋᖅᓗᓯᓗ ᐅᖃᐅᓯᕆᓂᐊᖅᐸᑦᓯ, ᑕᒪᓐᓇᓕ ᐃᓕᑦᓯᓐᓄᑦ ᐃᑲᔪᕈᑎᒃᓴᖃᕐᖕᓂᐊᓐᖏᓚᖅ. 
13ᐃᑲᔪᖅᑎᒃᓴᖅᓯᐅᖅᓗᓯ ᓂᓪᓕᐊᒍᑦᓯ ᒎᑎᓐᖑᐊᑦᓯᓐᓄᑦ ᐱᐅᓕᔭᐅᓂᐊᓕᖅᐳᓯ, ᐊᓄᕆᒧᑦ ᑎᒃᑕᐅᕋᕈᒫᖅᐳᑦ, ᐊᓂᖅᓵᕐᖕᓂᑐᐃᓐᓇᕐᖕᒧᑦ ᑎᒃᑕᐅᔭᕇᕈᒫᖅᐳᑦ, ᐅᕙᓐᓂᒡᓕ ᑕᑎᖃᖅᑑᑉ ᓄᓇ ᐱᒋᔪᒫᖅᐹ, ᖃᖅᑲᖁᑎᒐᓗ ᐃᑦᔪᕐᖕᓁᑦᑐᖅ ᓇᖕᒥᓂᕆᓕᖅᓗᓂᐅᒃ.”
14ᐅᖃᖅᑐᖃᕈᒫᖅᐳᖅ, “ᓴᓇᒋᑦᓯ, ᓴᓇᒋᑦᓯ, ᐊᖅᑯᑎᒃᓴᖅ ᐱᔭᕇᓕᖅᓯᐅᒃ, ᐃᓄᖁᑎᒪ ᐊᑐᕐᖕᓂᐊᖅᑕᖓᓂ ᐊᒡᕕᐊᕈᑎᒃᓮᑦ ᐲᔭᖅᑕᐅᓕᖅᓕᑦ.” 
15ᐊᑕᓂᖅ ᖁᑦᓯᖕᓃᖅᐹᒥ ᐃᓂᖃᖅᑐᖅ ᐃᓱᖃᖏᑦᑐᒥ, ᐊᑎᖓᓗ ᐃᑦᔪᕐᖕᓁᑦᑐᖅ ᐃᒫᒃ ᐅᖃᕐᖕᒪᑦ, “ᖁᑦᓯᒃᑐᒥ ᐃᑦᔪᕐᖕᓁᑦᑐᒥᓗ ᐃᓂᖃᖅᐳᖓ, ᓯᖁᒥᓯᒪᔪᓂᒃ ᐊᓂᕐᖕᓂᕐᖕᒥᒍᓪᓗ ᒥᑭᒡᓕᑎᖅᓯᒪᔪᓂᒃ ᐃᓚᖃᖅᐳᖓ, ᓯᖁᒥᓯᒪᔪᓪᓗ ᐆᒻᒪᑎᖏᑦ ᐆᒻᒪᖅᑎᑦᓱᒪᓪᓗᒋᑦ. 
16ᐸᓯᒃᓯᓂᐊᓐᖏᓚᖓ ᑕᐅᕗᖓᓕᒫᖅ, ᓂᓐᖓᐅᒤᓐᓇᕐᖕᓂᐊᕐᖕᓇᖓᓗ; ᐃᓅᑉ ᐊᓂᕐᖕᓂᖓ ᓵᓐᓂ ᐊᔪᓕᖁᓇᒍ, ᑕᕐᖕᓂᖏᓪᓗ ᓴᓇᓚᐅᕋᒃᑭᑦ. 
17ᓂᓐᖓᓚᐅᕋᒪ ᐊᔪᖅᑐᓕᔪᒪᓗᐊᕐᖕᓂᖏᓐᓂᒃ ᐱᑦᔪᑎᖃᖅᓗᖓ, ᓱᒋᐊᓚᐅᖅᐸᒃᑲ, ᐃᔨᖅᓗᖓᓗ ᑖᒃᑯᓇᓐᖓᑦ ᓂᓐᖓᓚᐅᕋᒪ, ᑭᓯᐊᓂᓕ ᑲᑕᒃᐸᓪᓕᐊᑐᐃᓐᓇᓚᐅᖅᐳᑦ ᐊᑐᕈᒪᔭᑐᐃᓐᓇᕐᖕᒥᖕᓂᒃ ᑲᔪᓯᕙᒃᓗᑎᒃ. 
18ᐱᓂᐊᕐᖕᓂᖏᑦ ᑕᑯᓯᒪᕙᒃᑲ, ᐋᖅᑭᒍᒫᖅᐸᒃᑲᓕ; ᑕᓯᐅᕈᒫᕋᒃᑭᑦ ᐅᑎᖅᑎᑦᓯᕕᒋᓗᒋᓪᓗ ᓮᒻᒪᖅᑎᑕᐅᓂᕐᖕᒥᒃ, ᕿᒃᓵᖕᓂᕆᔭᖏᓐᓂᓪᓗ ᒪᓂᒍᖅᓗᒋᑦ. 
19ᓮᒪᓂᖅᑕᖃᖅᓕ, ᓮᒪᓂᖅᑕᖃᖅᓕ, ᖃᓂᑦᑐᒦᑦᑐᓄᑦ ᐅᖓᓯᒃᑐᒦᑦᑐᓄᓪᓗ, ᐊᑕᓂᖅ ᐅᖃᖅᐳᖅ; ᑕᕝᕙ ᐋᖅᑭᒍᒫᖅᐸᒃᑲ. 
20ᐱᐅᖏᑦᑐᓂᒃ ᐃᓕᖅᑯᓯᓖᑦ ᑕᕆᐅᑉ ᒪᓕᖏᑎᑐᑦ ᑍᒤᑉᐳᑦ ᓄᖅᑲᖓᔪᓐᓇᖏᑦᑐᑦ, ᒪᓕᒡᔪᐊᖏᓪᓗ ᓴᖅᑭᑎᑦᓯᓪᓗᑎᒃ ᐃᓱᖅᑐᒥᒃ ᒪᕐᕋᕐᖕᒥᒡᓗ. 
21ᓮᓕᑦᓯᐊᕐᖕᓇᖅᑐᒥᒃ ᐱᑕᖃᓐᖏᓚᖅ, ᐱᐅᖏᑦᑐᒥᒃ ᐃᓕᖅᑯᓯᖃᖅᑐᓄᑦ, ᒎᑎᒐ ᐅᖃᖅᐳᖅ.”
