1ᔩᓱᓯᓕ ᑕᕝᕙᓐᖓᑦ ᐊᐅᓪᓚᕋᒥ ᓄᓇᑐᖃᒥᓄᐊᖅᐳᖅ; ᐃᓕᓐᓂᐊᖅᑎᖏᑕᓗ ᒪᓕᒃᐹᑦ. 
2ᓴᐸᑎᒥᓕ ᐊᔪᕆᖅᑐᐃᓕᖅᐳᖅ ᔫᑎᑦ ᐅᒃᐱᕐᖕᓂᕐᖕᒧᑦ ᑲᑎᒪᕕᖓᓐᓂ; ᐃᓄᐃᓪᓗ ᐅᓄᖅᑐᑦ ᐅᖃᓪᓚᒃᑎᓪᓗᒍᓗ ᑐᓵᔪᑦ ᑕᒪᕐᖕᒥᒃ ᑲᒪᓂᐊᖅᐳᑦ, ᐅᖃᖅᓗᑎᒡᓗ, “ᓇᑭᒻᒪᑯᐊ ᐃᓕᑕᕕᓂᐊᓗᖏᑦ? ᖃᓄᕐᖑᓇ ᓯᓚᑦᑐᖅᑐᕕᓂᖅ? ᖃᓄᖅᓗ ᑲᒪᓇᖅᑐᐊᓗᖕᓂᒃ ᐱᓇᓱᐊᖃᑦᑕᓕᖅᐸ? 
3ᕿᔪᓕᕆᔨᐅᓐᖏᓛᖅ? ᒥᐊᕆᐅᑉ ᐃᕐᖕᓂᖓ ᖃᑕᓐᖑᑎᖏᓪᓗ ᔧᒥᓯ, ᔫᓯᓗ, ᔫᑕᓯᓗ, ᓮᒨᓂᓗ ᓇᔭᖏᓪᓗ ᓇᔪᖅᑎᒋᓐᖏᓚᕘᑦ?” ᑍᒤᒻᒪᑦ ᓈᒻᒪᒋᔪᓐᓃᖅᐹᑦ.
4ᔩᓱᓯᐅᓪᓗ ᐅᖃᐅᑎᕔᑦ, “ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ ᑲᒪᒋᔭᐅᑦᓯᐊᖅᐸᓐᖏᓚᖅ, ᓄᓇᑐᖃᕐᖕᒥᓂ, ᐃᓚᒋᔭᒥᓂᓗ, ᐊᖏᕐᕋᒥᓂᓗ.”
5ᑕᕝᕙᓂᓗ ᑲᒪᓇᖅᑐᓕᔪᓐᓇᓐᖏᓚᖅ ᖃᓄᑐᐃᓐᓇᖅ, ᖃᓂᒪᔪᓪᓕ ᐃᓔᓐᓇᖏᑦ ᐸᑎᒻᒥᕔᑦ ᐋᖅᑭᒃᑕᐅᓪᓗᑎᒡᓗ. 
6ᔩᓱᓯᓗ ᑲᒪᓂᐊᖅᐳᖅ, ᐃᓄᐃᑦ ᐅᒃᐱᖏᓐᓂᖏᓐᓂᒃ.
7ᐃᓕᓐᓂᐊᖅᑎᓂᓗ 12-ᑦ ᕾᖁᕔᑦ, ᑎᓕᓕᖅᐰᓪᓗ ᒪᕐᕉᑦᑕᖅᑎᓪᓗᒋᑦ, ᐱᔪᓐᓇᕐᖕᓂᖅᑖᖅᑎᑉᐰᓪᓗ ᐊᓂᕐᖕᓂᖅᓗᖕᓂᒃ ᐊᓂᑎᑦᓯᔪᓐᓇᕐᖕᓂᕐᖕᒥᒃ, 
8ᐃᒫᒡᓗ ᐅᖃᐅᑎᕔᑦ, “ᓱᓇᑐᐃᓐᓇᕐᖕᒥᒃ ᓇᒃᓴᖅᑍᓕᒋᑦᓯ ᐃᖏᕐᕋᑎᓪᓗᓯ, ᐊᔭᐅᑉᐱᐊᓕᔭᑐᐃᓐᓇᕆᑦᓯ; ᓂᐊᖂᔭᒋᖏᓪᓗᓯ, ᓇᖕᒪᒑᒡᒋᖏᓪᓗᓯ, ᑮᓇᐅᔭᒡᒋᖏᓪᓗᓯᓗ. 
9ᐃᑎᒐᒍᓯᖅᓯᒪᓗᓯ, ᐊᓐᓄᕌᒥᒡᓗ ᐊᑎᔭᒃᓴᒡᒋᒃᑲᓐᓂᖏᓪᓗᓯ.” 
10ᐃᒫᒡᓗ ᐅᖃᐅᑎᒋᕔᑦ, “ᓇᓪᓕᐊᓐᓄᑐᐃᓐᓇᖅ ᑐᓐᖓᓱᒃᑎᑕᐅᒍᑦᓯ ᑕᕝᕙᓃᒋᑦᓯ ᐃᒡᓗᒥ, ᑕᕝᕙᓐᖓᑦ ᓄᓇᒥᑦ ᐊᐅᓪᓚᓚᐅᖏᓐᓂᑦᓯᓐᓂᑦ. 
11ᓄᓇᓕᖕᓄᓪᓗ ᑎᑭᒍᑦᓯ ᐃᓄᖏᓐᓂᓪᓗ ᑐᓐᖓᓱᒃᑎᑕᐅᖏᒃᑯᑦᓯ, ᐃᓕᑦᓯᓐᓂᒡᓗ ᓈᓚᒍᒪᖏᑉᐸᑕ, ᕿᒪᓕᕈᑦᓯᒋᒃ ᐃᑎᒐᓯ ᓴᓃᔭᖅᑕᒃᓴᕆᕙᓯ ᑕᒪᓐᓇ ᓇᓗᓁᒃᑯᑕᐅᓂᐊᕐᖕᒪᑦ ᓱᒋᐊᖅᑕᐅᓂᒃᓴᖏᓐᓄᑦ.”
12ᑕᕝᕙ ᐃᓕᓐᓂᐊᖅᑎᖏᑦ ᐊᐅᓪᓚᖅᐳᑦ ᐊᔪᕆᖅᑐᐃᓪᓗᑎᒡᓗ ᐃᓄᐃᑦ ᐊᔪᕐᖕᓂᕐᖕᒥᖕᓂᑦ ᖃᕿᐊᓕᖁᓪᓗᒋᑦ. 
13ᐊᓂᕐᖕᓂᖅᓗᖕᓂᒡᓗ ᐅᓄᖅᑐᓂᒃ ᐊᓂᑎᑦᓯᕗᑦ, ᓇᐹᖅᑑᓪᓗ ᐸᐅᕐᖓᖏᑕ ᐅᖅᓱᖏᓐᓄᑦ ᖃᓂᒪᔪᑦ ᐅᓄᖅᑐᑦ ᐅᖅᓱᖅᑎᖅᐰᑦ, ᖃᓂᒪᔪᓪᓗ ᐋᖅᑭᒃᐰᑦ.
14ᐊᖓᔪᖅᑳᖅᔪᐊᓪᓕ ᐃᕉᑕᓯᐅᑉ ᑕᒪᓐᓇ ᑐᓴᐅᒪᓕᖅᐹ; ᔩᓱᓯᐅᑉ ᐱᓇᓱᐊᕐᖕᓂᖓ ᓇᓂᑐᐃᓐᓇᖅ ᑐᓴᐅᒪᔭᐅᓕᕐᖕᒪᑦ. ᐃᓚᖏᑦ ᐅᖃᖃᑦᑕᕐᖕᒪᑕ, “ᔪᐊᓇᓯ ᐹᑉᑎᑎᕆᔨ ᑐᖁᖓᔪᓂᑦ ᒪᑭᓯᒪᕗᖅ; ᑍᒤᒻᒪᑦ ᐱᔪᓐᓇᕐᖕᓂᖃᓕᖅᐳᖅ ᑲᒪᓇᖅᑐᓂᒃ ᐱᓇᓱᐊᕈᓐᓇᕐᖕᓂᕐᖕᒥᒃ.”
15ᐃᓚᖏᓪᓕ ᐅᖃᖅᐳᑦ, “ᑖᓐᓇ ᐃᓔᑦᔭᐅᕗᖅ.” ᐃᓚᖏᓪᓕ ᐅᖃᕆᕗᑦ, “ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᒋᕚ, ᑍᑦᓱᒪᓂᐊᓗᒃ ᒎᑎᒧᑦ ᐅᖃᖅᑎᒋᔭᐅᕙᓚᐅᖅᑐᑎᑐᑦ.”
16ᑕᒪᓐᓇᓕ ᐃᕉᑕᓯᐅᑉ ᑐᓴᕋᒥᐅᒃ ᐅᖃᖅᐳᖅ, “ᔪᐊᓇᓯᐅᕗᖅ ᐹᑉᑎᑎᕆᔨ, ᓂᐊᖁᐃᖅᑕᐅᑎᓚᐅᖅᑕᕋ, ᑐᖁᖓᔪᓂᑦ ᒪᑭᓯᒪᓕᖅᐳᖅ.” 
17ᐃᕉᑕᓯᐅᑉ ᔪᐊᓇᓯ ᑎᒍᔭᐅᖁᓚᐅᕋᒥᐅᒃ, ᕿᓚᒃᓱᖅᑕᐅᑎᓪᓗᒍᓗ ᑎᒍᔭᐅᓯᒪᕕᖕᒧᐊᖅᑕᐅᑎᓚᐅᖅᐹ ᐃᕉᑎᐊᓯᒥᒃ ᐱᑦᔪᑎᖃᖅᓗᓂ, ᓄᑲᖓᑕ ᐱᓕᑉᐴᓯᐅᑉ ᓄᓕᐊᕆᒐᓗᐊᖅᑎᓪᓗᓂᐅᒃ; ᓄᓕᐊᖅᑖᕆᓚᐅᕋᒥᐅᒃ. 
18ᔪᐊᓇᓯ ᐹᑉᑎᑎᕆᔨᐅᑉ ᐃᕉᑕᓯ ᐅᖃᐅᑎᖃᑦᑕᓚᐅᕐᖕᒪᒍ, “ᐃᓕᖕᓄᑦ ᓈᒻᒪᓐᖏᓚᖅ ᓄᓕᐊᖅᑖᕈᕕᑦ ᓄᑲᖅᐱᑦ ᓄᓕᐊᖓᓂᒃ.”
19ᐃᕉᑎᐊᓯᐅᓪᓗ ᔪᐊᓇᓯ ᑐᖁᑕᐅᑦᔪᑎᒃᓴᖅᓯᐅᖃᑦᑕᓚᐅᖅᐹ. ᑭᓯᐊᓂᓕ ᑐᖁᑕᐅᑎᑦᓱᓐᓇᓚᐅᓐᖏᓛ. 
20ᐃᕉᑕᓯᐅᑉ ᔪᐊᓇᓯ ᐃᓕᕋᒋᓚᐅᕐᖕᒪᒍ, ᖃᐅᔨᒪᒐᒥᐅᒃ ᓇᓛᒎᕐᖕᒪᑦ ᐃᑦᔪᕐᖕᓁᑦᑑᓪᓗᓂᓗ, ᑍᒤᒻᒪᑦ ᓴᐳᑎᓯᒪᓚᐅᖅᐹ. ᑐᓵᓕᕌᖓᒥᐅᒃ ᖁᐊᖅᓵᖅᑎᑕᐅᒻᒪᕆᒃᐸᒃᑲᓗᐊᖅᓗᓂ ᐅᖃᓪᓚᓕᑐᐊᕐᖕᒪᑦ; ᓈᓚᒋᐊᒥᒡᓗ ᖁᕕᐊᒋᓪᓗᓂᐅᒃ.
21ᐃᕉᑎᐊᓯᓕ ᐱᕕᒃᓴᖃᑦᓯᐊᓕᑍᓐᓇᓚᐅᖅᐳᖅ ᐃᕉᑕᓯᐅᑉ ᐃᓅᓕᖅᕕᒃᓯᐅᖅᕕᖓᓂ ᐊᖓᔪᖅᑳᖁᑎᒥᓂᒃ ᓂᕆᑎᑦᓯᓕᕐᖕᒪᑦ ᒐᕙᒪᖁᑎᖏᑕ ᖁᕝᕙᓯᖕᓂᖅᐹᖁᑎᖏᓐᓂᒃ, ᐅᓇᑕᖅᑐᒃᓴᖁᑎᖏᑕᓗ ᐊᖓᔪᖅᑳᒻᒪᕆᖏᓐᓂᒃ, ᒐᓕᓕᐊᒥᐅᓄᓪᓗ ᐊᐅᓚᑦᓯᔨᐅᔪᓂᒃ. 
22ᐃᕉᑎᐊᓯᐅᑉ ᐸᓂᖓ ᑕᕝᕗᓐᖓᓚᐅᕐᖕᒪᑦ ᑖᓂᓯᖅᓗᓂᓗ ᓵᖏᓐᓂ, ᑕᒪᓐᓇᓗ ᐃᕉᑕᓯᐅᑉ ᖁᕕᐊᒋᕚ ᓂᕆᔭᖅᑐᖅᑎᓯᒪᔭᖏᑕᓗ ᖁᕕᐊᒋᒋᕚᑦ; ᐊᖓᔪᖅᑳᖅᔪᐊᖅᓗ ᓂᕕᐊᖅᓯᐊᒧᑦ ᐅᖃᖅᐳᖅ, “ᓱᓇᒥᒃ ᐱᑎᑕᐅᔪᒪᒍᕕᑦ? ᐊᐱᕆᓚᐅᓐᖓ ᓱᓇᑐᐃᓐᓇᑦᓯᐊᒥᒃ ᐱᔪᒪᔭᕐᖕᓂᒃ ᑐᓂᓯᕕᒋᓂᐊᖅᐸᒋᑦ.” 
23ᐅᖃᕕᒃᓗᓂᓗ ᐃᕉᑕᓯᐅᑉ ᐅᖃᐅᑎᕚ, “ᓱᓕᑦᓯᐊᖅᐳᖓ ᓱᓇᑐᐃᓐᓇᑦᓯᐊᒥᒃ ᐱᔪᒪᔭᕐᖕᓂᒃ ᑐᓂᓯᕕᒋᓂᐊᖅᐸᒋᑦ, ᐊᖓᔪᖅᑲᐅᕕᓐᓃᑦᑐᓕᒫᑦ ᐊᕕᒃᓗᒋᒃ ᐱᔪᒪᒐᔭᕈᕕᒋᑦ ᐱᑎᑦᓱᓐᓇᖅᐸᒋᑦ.”
24ᓂᕕᐊᖅᓯᐊᖅᓕ ᑕᕝᕙᓐᖓᑦ ᐊᓂᕗᖅ, ᐊᓈᓇᒥᓄᓪᓗ ᐅᖃᖅᓗᓂ, “ᓱᓇᒥᒡᓕ ᐱᔪᒪᓂᐊᓕᖅᑐᖓ?” ᐊᓈᓇᖓᑕ ᑭᐅᕚ, “ᔪᐊᓇᓯ ᐹᑉᑎᑎᕆᔨᐅᑉ ᓂᐊᖁᖓᓂᒃ.”
25ᓂᕕᐊᖅᓯᐊᖅᓗ ᑐᐊᕕᖅᓗᓂ ᐅᑎᖅᐳᖅ ᐊᖓᔪᖅᑳᖅᔪᐊᕐᖕᒧᑦ, ᐱᔪᒪᔭᒥᓂᒡᓗ ᐅᖃᖅᐳᖅ, “ᐃᓕᖕᓄᑦ ᑐᓂᓯᕕᐅᔪᒪᕗᖓ ᒫᓐᓇ ᔪᐊᓇᓯ ᐹᑉᑎᑎᕆᔨᐅᑉ ᓂᐊᖁᖓᓂᒃ ᐊᓪᓕᕋᕐᖕᒦᑎᓪᓗᒍ.”
26ᑕᒪᑐᒧᖓᓗ ᐊᖓᔪᖅᑳᖅᔪᐊᖅ ᖁᕕᐊᓱᖏᑎᑕᐅᒻᒪᕆᓕᖅᐳᖅ; ᓂᕕᐊᖅᓯᐊᓪᓕ ᐱᔪᒪᔭᖓᓂᒃ ᕿᐱᓗᒍᓐᓇᓐᖏᓚᖅ ᐅᖃᕕᒌᖅᑲᐅᒐᒥ ᓂᕆᔭᖅᑐᖅᑎᓯᒪᔭᖏᑕ ᓵᖏᓐᓂ. 
27ᑍᒤᒻᒪᑦ ᐅᓇᑕᖅᑐᒃᓴᒥᒃ ᑕᕝᕔᓐᓇᖅ ᑎᓕᓯᓕᖅᐳᖅ ᔪᐊᓇᓯᐅᑉ ᓂᐊᖁᖓᓂᒃ ᐂᒃᓕᖁᓪᓗᒍᑦ. ᐅᓇᑕᖅᑐᒃᓴᖅᓗ ᐊᓂᕗᖅ ᑎᒍᔭᐅᓯᒪᕕᖕᒧᓪᓗ ᐅᐸᒃᓗᓂᐅᒃ, ᔪᐊᓇᓯ ᓂᐊᖁᐃᖅᐹ; 
28ᓂᐊᖁᖓᓗ ᓇᒃᓴᖅᐹ ᐊᓪᓕᕋᕐᖕᒥ+ ᐃᓕᓯᒪᑎᓪᓗᒍ, ᑐᓂᕚᓗ ᓂᕕᐊᖅᓯᐊᕐᖕᒧᑦ; ᓂᕕᐊᖅᓯᐊᓪᓗ ᐊᓈᓇᒥᓄᑦ ᑐᓂᕚ. 
29ᔪᐊᓇᓯᐅᓪᓕ ᐃᓕᓐᓂᐊᖅᑎᖏᑕ ᑕᒪᓐᓇ ᑐᓴᕋᒥᑦᔪᒃ, ᑕᕝᕗᓐᖓᖅᐳᑦ ᑎᒥᖓ ᐂᓪᓗᒍ, ᐃᓗᕕᖅᐹᓪᓗ.
30ᐋᐴᓯᑕᓖᓪᓕ ᐅᑎᕋᒥᒃ ᔩᓱᓯ ᑲᑎᕚᑦ, ᐅᓂᒃᑳᖅᕕᒋᓕᖅᐹᓪᓗ ᖃᓄᐃᓕᐅᓚᐅᕐᖕᓂᕐᖕᒥᖕᓂᒃ ᑕᒤᓐᓂᒃ ᐊᔪᕆᖅᑐᐃᓂᕆᓚᐅᖅᑕᒥᖕᓂᒡᓗ. 
31ᔩᓱᓯᐅᑉ ᐅᖃᐅᑎᕔᑦ, “ᐅᕙᒍᑑᓗᑕ ᐊᐅᓪᓚᓚᐅᖅᑕ ᐃᓄᑑᕕᒋᔪᓐᓇᖅᑕᑦᑎᓐᓄᑦ, ᑕᕾᖅᓯᑬᓐᓇᕈᓐᓇᕐᖕᓂᐊᕋᑦᓯ.” ᑕᕝᕙᓂ ᐃᓄᐃᑦ ᐅᓄᖅᑐᑦ ᕾᑲᑕᓗᐊᕐᖕᓂᖏᓐᓄᑦ, ᓂᕆᔪᓐᓇᖅᓯᑎᑕᐅᓚᐅᕈᓐᓃᕐᖕᒪᑕ. 
32ᑍᒤᒻᒪᑦ ᐅᒥᐊᒃᑯᑦ ᐊᐅᓪᓚᓕᖅᐳᑦ ᑖᒃᑯᑑᔪᒪᓪᓗᑎᒃ ᐃᓄᖃᖏᑦᑐᒥ.
33ᐃᓄᐃᓪᓕ ᐅᓄᖅᑐᑦ ᑕᑯᒐᒥᒃ ᐊᐅᓪᓚᓕᖅᑐᓂᒃ ᑭᓇᒃᑰᓂᖏᓐᓂᒡᓗ ᐊᐅᓪᓚᓯᔪᑦ ᖃᐅᔨᑐᐊᕋᒥᒃ, ᓇᑭᑐᐃᓐᓇᖅ ᓄᓇᓕᖕᓂᑦ ᐱᓱᓯᕗᑦ ᓄᓇᒃᑯᑦ, ᑐᐊᕕᖅᓗᑎᒃ ᓯᕗᓂᖓᓐᓂᓗ ᐅᐸᒐᓱᐊᖅᑕᖓᓄᐊᖅᐳᑦ. 
34ᔩᓱᓯᓕ ᐅᒥᐊᒥᑦ ᓂᐅᒐᒥ ᐃᓄᖕᓂᒃ ᐅᓄᖅᑐᒻᒪᕆᖕᓂᒃ ᑕᑯᒐᒥ, ᓇᒡᓕᒍᓱᒻᒪᕆᓕᖅᐳᖅ ᑖᒃᑯᓂᖓ, ᓰᐱᑎᑐᑦ ᑍᒤᒻᒪᑕ ᐰᖅᓯᔨᖃᖏᑦᑐᑎᑐᑦ. ᑍᒤᒻᒪᑦ ᐊᔪᕆᖅᑐᓕᖅᐰᑦ ᐅᓄᖅᑐᓂᒃ ᐊᑦᔨᒌᖏᑦᑐᓂᒃ. 
35ᐅᓐᓄᓕᕐᖕᒪᓪᓕ, ᐃᓕᓐᓂᐊᖅᑎᖏᑕ ᐅᐸᒃᐹ ᐅᖃᐅᑎᓪᓗᒍᓗ, “ᒫᓐᓇ ᐅᓐᓄᓗᐊᓕᕐᖕᒪᑦ, ᑕᒫᓂᓗ ᐃᓄᖃᖏᑦᑐᒦᒐᑦᑕ; 
36ᐃᓄᐃᑦ ᐊᐅᓪᓚᖅᑎᓚᐅᒃᑭᑦ, ᑕᒪᐅᖓ ᖃᓂᒋᔭᒥᖕᓄᑦ ᐱᕈᖅᓰᕕᓕᖕᓄᑦ ᓄᓇᓕᖕᓄᓪᓗ ᐂᓕᖅᓕᑦ, ᓇᖕᒥᓂᖅ ᓂᕿᒃᓴᒥᖕᓂᒃ ᓂᐅᕕᕈᓐᓇᕐᖕᓂᐊᕐᖕᒪᑕ.”
37ᔩᓱᓯᐅᓪᓕ ᑭᐅᕔᑦ, “ᐃᓕᑦᓯ ᑐᓂᓯᕕᒋᓯᒋᒃ ᓂᕆᔭᒃᓴᖏᓐᓂᒃ.” ᐃᓕᓐᓂᐊᖅᑎᖏᓪᓕ ᐅᖃᖅᐳᑦ, “ᓂᐊᖂᔭᖅᑖᕆᐊᖅᑐᖁᕕᑎᒎᑦ ᐊᑐᖅᓗᑕ ᑮᓇᐅᔭᓂᒃ 200-ᓂᒃ ᓯᐅᓪᕕᕆᓂᒃ, ᓂᕆᑎᑦᓯᔪᓐᓇᖁᓪᓗᑕ ᑖᒃᑯᓂᖓ?”
38ᔩᓱᓯᐅᓪᓗ ᐅᖃᐅᑎᕔᑦ, “ᖃᑦᓯᓂᒃ ᓂᐊᖂᔭᖃᖅᐱᓰ? ᐊᑏ ᑕᑯᔭᖅᑐᓚᐅᕆᑦᓯ,” ᑕᑯᔭᖅᑐᕇᕋᒥᒡᓗ ᐅᖃᐅᑎᕚᑦ, “ᓂᐊᖂᔭᖅᑕᖃᖅᐳᖅ ᑕᓪᓕᒪᓂᒃ ᐃᖃᓗᒃᑕᖃᖅᓗᓂᓗ ᒪᕐᕉᖕᓂᒃ.”
39ᑕᕝᕙ ᔩᓱᓯᐅᑉ ᐃᓕᓐᓂᐊᖅᑎᓂ ᑎᓕᕔᑦ, ᐃᓄᐃᑦ ᐃᒻᒥᒍᑦ ᑲᑎᓐᖓᐅᖅᓗᑎᒃ ᐃᖅᓯᕙᖃᑎᒌᖁᓪᓗᒋᑦ ᓄᓇᒥ ᐃᕕᒃᓱᒐᓕᖕᒥ. 
40ᑕᕝᕙ ᐃᒃᓯᕚᓕᖅᐳᑦ ᑲᑎᓐᖓᐅᖅᓗᑎᒃ, ᐃᓚᖏᑦ 100-ᐅᓪᓗᑎᒃ, ᐃᓚᖏᓪᓗ 50-ᐅᓪᓗᑎᒃ. 
41ᔩᓱᓯᐅᑉ ᓂᐊᖂᔧᑦ ᑕᓪᓕᒪᑦ ᑎᒍᕔᑦ ᐃᖃᓘᒡᓗ ᒪᕐᕉᒃ, ᕿᓚᖕᒧᓪᓗ ᐋᖅᓗᖅᐳᖅ, ᒎᑎᓗ ᖁᔭᒋᕚ, ᓂᐊᖂᔧᓪᓗ ᐊᒡᒍᖅᐰᑦ, ᐃᓕᓐᓂᐊᖅᑎᒥᓄᓪᓗ ᑐᓂᕔᑦ ᐃᓄᖕᓄᑦ ᑐᓂᐅᖅᑲᐅᑎᒋᔭᐅᖁᓪᓗᓂᒋᑦ; ᐃᖃᓘᒡᓗ ᒪᕐᕉᒃ ᐊᕕᒃᑐᖅᐹᒃ ᑕᒤᓐᓄᑦ. 
42ᑕᒪᕐᖕᒥᒡᓗ ᓂᕆᕗᑦ ᑳᒍᓐᓃᖅᓗᑎᒡᓗ. 
43ᐃᓕᓐᓂᐊᖅᑎᖏᓪᓗ 12-ᓂᒃ ᐃᕕᐅᔭᕐᖕᓂᒃ ᑕᑍᕗᑦ, ᐊᒡᒍᖅᓯᒪᔪᓂᒃ ᐊᒥᐊᒃᑯᒋᔭᐅᔪᓂᒃ ᓂᐊᖂᔭᓂᒃ ᐃᖃᓗᖕᓂᒡᓗ. 
44ᐊᖑᑎᓪᓗ ᓂᕆᓚᐅᖅᑐᑦ ᐅᓄᕐᖕᓂᖃᓚᐅᖅᐳᑦ 5,000-ᓂᒃ.
45ᐱᔭᕇᑐᐊᕋᒥᒃ ᔩᓱᓯᐅᑉ ᐃᓕᓐᓂᐊᖅᑎᓂ ᐅᒥᐊᒧᑦ ᐃᑭᖁᓕᖅᐰᑦ, ᐊᐅᓪᓚᖁᓪᓗᒋᓪᓗ ᓯᕗᓪᓕᐅᓗᑎᒃ ᐱᑦᓮᑕᒧᐊᖁᓪᓗᒋᑦ, ᑕᓯᐅᑉ ᐊᑭᐊᓃᑦᑐᒧᑦ; ᔩᓱᓯᓕ ᓇᖕᒥᓂᖅ ᐃᓄᒐᓴᒡᔪᐊᓂᒃ ᐊᖏᕐᕋᖁᔨᓕᖅᐳᖅ. 
46ᐃᓄᐃᓪᓗ ᐊᐅᓪᓚᖅᑎᑦᓴᕇᕋᒥᒋᑦ, ᖃᖅᑲᒧᑦ ᒪᔪᐊᖅᐳᖅ ᑐᒃᓯᐊᕆᐊᖅᑐᖅᓗᓂ. 
47ᐅᓐᓄᒃᑎᓪᓗᒍᓗ, ᐅᒥᐊᖅ ᑕᓯᐅᑉ ᕿᑎᖓᓃᓕᖅᐳᖅ, ᔩᓱᓯᓕ ᐃᓄᑑᕗᖅ ᓄᓇᒥ. 
48ᔩᓱᓯᓗ ᑕᑯᕗᖅ ᐃᓕᓐᓂᐊᖅᑎᒥᓂᒃ ᐊᒃᓱᕈᖅᓗᑎᒃ ᐃᐳᓐᓇᓱᐊᖅᑐᓂᒃ, ᐊᓄᕆᒧᑦ ᐊᒡᒍᕋᕋᒥᒃ; ᐅᓪᓛᓐᖑᓕᖅᑎᓪᓗᒍ ᓯᕿᓐᖑᔭᖅ ᓯᑕᒪᓐᖑᖅᑎᓪᓗᒍ ᔩᓱᓯᐅᑉ ᐅᐸᓕᖅᐰᑦ, ᐃᒪᐅᑉ ᖄᖓᒍᑦ ᐱᓱᒃᓗᓂ. ᐅᒥᐊᓪᓗ ᓴᓂᖅᑯᓐᓂᐊᖅᑑᔭᓕᖅᐰᑦ. 
49ᐃᓕᓐᓂᐊᖅᑎᖏᓪᓕ ᑕᑯᒐᒥ ᐃᒪᐅᑉ ᖄᖓᒍᑦ ᐱᓱᒃᑐᒥᒃ ᑑᕐᖓᐅᓇᓱᒋᓪᓗᒍ, ᕾᒐᓛᓕᖅᐳᑦ; 
50ᑕᑯᒐᒥᑦᔪᒃ, ᐊᖏᔪᒥᒃ ᖁᐊᖅᓵᖓᓕᖅᐳᑦ.
51ᐅᒥᐊᒧᓪᓕ ᐃᑭᖕᒪᑦ ᐃᑭᒪᖃᑎᒋᓕᖅᓗᒋᑦ ᐊᓄᕆᓗ ᐃᑯᓪᓚᖅᐳᖅ. ᐃᓕᓐᓂᐊᖅᑎᖏᓪᓗ ᑲᒪᕕᒡᔪᐊᓕᖅᐳᑦ, 
52ᓂᕆᑎᑦᓯᓚᐅᕐᖕᓂᖓᓂᒃ ᑐᑭᓯᕚᓪᓕᕈᑎᖃᓚᐅᖏᓐᓇᒥᒃ, ᐆᒻᒪᑎᖏᑦ ᓯᑎᔫᓚᐅᕐᖕᒪᑕ.
53ᑕᓯᖅᓗ ᐃᑳᕋᒥᑦᔪᒃ, ᓄᓇᓕᖕᓄᑦ ᑎᑭᑉᐳᑦ ᒋᓂᓴᕇᑎᒧᑦ, ᐅᒥᐊᑎᒡᓗ ᐱᑐᒃᐹᑦ. 
54ᐅᒥᐊᒥᓪᓗ ᓂᐅᖕᒪᑕ, ᔩᓱᓯ ᑕᕝᕔᓐᓇᖅ ᐃᓕᑕᕆᔭᐅᕗᖅ. 
55ᑐᓴᖅᑎᑦᓯᑲᐅᖅᑐᖅᐳᓪᓗ ᓄᓇᓕᖕᓂᒃ ᖃᓂᒋᔭᒥᖕᓃᑦᑐᓂᒃ, ᐃᓄᐃᓪᓗ ᑐᓴᑐᐊᕋᒥᒃ ᔩᓱᓯᐅᑉ ᓇᓃᓐᓂᖓᓂᒃ ᖃᓂᒪᔪᖁᑎᒥᖕᓂᒃ ᑖᑦᓱᒧᓐᖓᐅᑦᔨᕗᑦ ᓇᓚᕕᖏᓐᓃᑎᓪᓗᒋᑦ. 
56ᓇᒧᑐᐃᓐᓇᖅᓗ ᔩᓱᓯ ᑎᑭᑦᑕᕌᖓᑦ; ᓄᓇᓕᖕᓄᑦ, ᐃᒡᓗᒐᓴᖕᓄᓪᓗ, ᐱᕈᖅᓰᕕᖃᖅᑐᓄᓪᓗ, ᐃᓄᐃᑦ ᖃᓂᒪᔪᖁᑎᒥᖕᓂᒃ ᐊᖅᑯᑏᑦ ᐊᖅᑯᓵᒐᓪᓚᕆᐅᓂᖏᓐᓄᑦ ᐂᑎᑦᓯᖃᑦᑕᖅᐳᑦ, ᖃᓂᒪᔪᖁᑎᖏᑦ ᔩᓱᓯᐅᑉ ᐊᓐᓄᕌᖏᑕ ᓯᓂᖓᓂᒡᓘᓐᓃᑦ ᐊᒃᑐᖅᓯᔪᓐᓇᖁᓪᓗᒋᑦ; ᐊᒃᑐᐃᔪᓕᒫᓪᓗ ᔩᓱᓯᐅᑉ ᐊᓐᓄᕌᖓᓂᒃ ᐋᖅᑭᒃᑕᐅᕗᑦ.
