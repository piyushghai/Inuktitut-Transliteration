1ᐊᐱᕆᓕᖅᐳᖓᓕ, ᒎᑎᐅᑉ ᓇᕐᕈᒋᓕᖅᐰᑦ ᐃᓄᖁᑎᓃ? ᑍᒫᖑᓐᖏᓚᖅ! ᐅᕙᖓᑦᑕᐅᖅ ᐄᓴᕅᓕᐅᕗᖓ, ᐂᕝᕙᕋᕼᐋᒻᓗ ᑭᖑᕚᕆᕚᖓ, ᐱᑦᔭᒥᓂᒃᑯᑦ ᐃᓚᖏᓐᓂᑦ ᑭᖑᕚᕆᔭᐅᕗᖓ. 
2ᒎᑎᐅᑉ ᐃᓄᖁᑎᓂ ᓇᕐᕈᒋᓕᓐᖏᓔᑦ ᐱᒋᐊᕐᖕᓂᖓᓂᑦ ᓂᕈᐊᖅᓯᒪᒐᒥᒋᑦ. ᖃᐅᔨᒪᓐᖏᓚᑏᑦ? ᐊᒡᓔᑦ ᐅᖃᐅᓯᖃᕐᖕᒪᑕ ᐃᓔᑦᔭᐅᑉ ᑐᒃᓯᐊᕐᖕᓂᕆᓚᐅᖅᑕᖓᓂᒃ ᒎᑎᒧᑦ ᐄᓴᕅᓕᒥᐅᑦ ᐸᓯᓪᓗᓂᒋᑦ ᐃᒤᓕᓚᐅᕐᖕᒪᑦ: 
3“ᐊᑕᓃᖅ, ᐱᔪᖃᓛᖅᑐᒥᒃ ᐅᖃᖅᑎᑎᑦ ᑐᖁᑉᐰᑦ, ᑐᓂᕐᕈᓯᖅᕕᖁᑎᑎᓪᓗ ᓱᕋᒃᓗᒋᑦ, ᐅᕙᖓᑐᐊᖅᓗ ᐊᒥᐊᒃᑰᓕᖅᐳᖓ, ᑐᖁᓐᓇᓱᐊᖅᐹᖓᓗ.” 
4ᖃᓄᖅᓕ ᒎᑎᐅᑉ ᑭᐅᓚᐅᖅᐸᐅᒃ? “ᓴᐳᑦᔨᓯᒪᕗᖓ ᐃᓄᖕᓂᒃ 7,000-ᓂᒃ ᑐᒃᓯᐊᖅᕕᖃᓚᐅᖏᑦᑐᓂᒃ ᒎᑎᓐᖑᐊᒧᑦ ᐰᓕᒧᑦ.” 
5ᑍᒫᑦᓮᓐᓇᖅᑕᐅᖅ ᒫᓐᓇ ᐊᒥᐊᒃᑯᑕᖃᕆᕗᖅ, ᒎᑎᐅᑉ ᐱᔪᓐᓇᖅᑎᑦᓯᓂᕐᖕᒥᒍᑦ ᓂᕈᐊᖅᓯᒪᔭᖏᓐᓂᒃ. 
6ᐱᔪᓐᓇᖅᑎᑦᓯᓂᕐᖕᒥᓄᓪᓕ ᐱᓇᓱᐊᕈᓂ, ᑕᕝᕙ ᐱᓂᐊᕐᖕᓂᕐᖕᒥᒃ ᑐᓐᖓᕕᖃᖅᓗᓂ ᐱᓇᓱᐊᓐᖏᓚᖅ; ᑍᒤᓐᖏᑐᐊᖅᐸᓪᓕ ᑕᕝᕙ ᐱᔪᓐᓇᖅᑎᑦᓯᓂᖓ ᐱᔪᓐᓇᖅᑎᑦᓯᓂᐅᔪᓐᓃᕋᔭᖅᐳᖅ.
7ᖃᓄᖅᓕ ᑍᒪ? ᐄᓴᕅᓕᒥᐅᑦ ᕿᓂᖅᑕᒥᖕᓂᒃ ᐱᖏᒻᒪᑕ, ᒎᑎᐅᓪᓕ ᓂᕈᐊᖅᓯᒪᔭᖏᑕ ᑭᓯᒥ ᐅᓄᖏᑦᑐᑦ ᓇᓂᕚᑦ; ᐊᓯᖏᓪᓕ ᓯᑎᔪᕈᖅᐳᑦ. 
8ᑎᑎᕋᖅᓯᒪᖕᒪᑦ, “ᒎᑎᐅᑉ ᑐᓂᓯᕕᒋᕔᑦ ᐊᓂᕐᖕᓂᕐᖕᒥᒃ ᐋᖓᔮᖅᑐᑐᑦ ᑍᒤᓐᓇᖅᑐᒥᒃ, ᐃᔨᒥᖕᓄᑦ ᑕᑯᖁᓇᒋᑦ ᓯᐅᑎᒥᖕᓄᓪᓗ ᑐᓴᖁᓇᒋᑦ, ᐅᓪᓗᒥᒧᑦ ᑎᑭᓪᓗᒋᑦ.” 
9ᑍᕕᑎᓗ ᐅᖃᕐᖕᒥᖕᒪᑦ,
10ᐃᔨᖏᑦ ᑕᒃᐲᑎᑕᐅᓕᑦ ᑕᑯᖁᓇᒋᑦ,
11ᐊᐱᕆᓕᖅᐳᖓᓕ, ᐹᓪᓚᒃᓯᒪᕚᑦ ᒪᑭᒃᑲᓐᓂᕐᖕᓂᐊᕈᓐᓃᖅᓗᑎᒃ? ᑍᒫᖑᓐᖏᓚᖅ! ᐃᒫᒡᓕ ᐊᔪᖅᑐᓕᓯᒪᓂᖏᓐᓄᑦ ᐱᐅᓕᔭᐅᓂᖅ ᔫᑎᐅᖏᑦᑐᓄᑦ ᐱᑎᑕᐅᕗᖅ, ᐄᓴᕅᓕᒥᐅᑦ ᑐᓱᓂᕐᖕᒧᑦ ᓯᒡᒐᑦᔨᓕᖁᓪᓗᒋᑦ. 
12ᔫᑎᓪᓕ ᐊᔪᖅᑐᓕᓂᖏᑦ ᓯᓚᖅᔪᐊᕐᖕᒥᐅᓂᒃ ᐊᖏᔪᒥᒃ ᓮᒻᒪᖅᑎᑦᓯᑦᔪᑕᐅᒃᐸᑕ, ᐊᓂᕐᖕᓂᒃᑯᓪᓗ ᐱᔭᒃᓴᒥᖕᓂᒃ ᐊᓯᐅᔨᓂᖓᑦ ᔫᑎᐅᖏᑦᑐᓄᑦ ᐊᖏᔪᒥᒃ ᓮᒻᒪᖅᑎᑦᓯᑦᔪᑕᐅᒃᐸᑦ, ᑕᕝᕙᓕ ᐊᑕᖏᖅᑐᒥᒃ ᐱᖃᑕᐅᓕᑐᐊᕈᑎᒃ ᐊᖏᓂᖅᓴᒥᒃ ᓮᒻᒪᖅᑎᑕᐅᔪᒫᖅᐳᑦ!
13ᐃᓕᑦᓯᓕ ᔫᑎᐅᖏᑦᑐᓯ ᐅᖃᖅᕕᒋᕙᑦᓯ; ᐋᐴᓯᑕᓕᐅᒐᒪ ᔫᑎᐅᖏᑦᑐᓄᑦ, ᑕᒪᓐᓇ ᐱᔨᑦᓯᕐᖕᓂᕋ ᓂᖅᑑᑎᒋᓂᐊᖅᐸᕋ. 
14ᔫᑎᐅᖃᑎᒃᑲ ᑐᓱᓵᖅᓗᒋᑦ ᓯᒡᒐᑦᔨᓕᖁᓪᓗᒋᑦ, ᓇᓪᓕᐊᓐᓂᒃ ᐱᐅᓕᔭᐅᔪᖃᕈᓐᓇᖁᓪᓗᒍ. 
15ᓇᕐᕈᓂᖏᓐᓄᑦ ᓯᓚᖅᔪᐊᕐᖕᒥᐅᑦ ᒎᑎᒥᒃ ᐃᓚᓐᓈᖃᓕᖅᑎᑕᐅᒃᐸᑕ, ᖃᓄᐃᓕᕋᔭᖅᐸᓪᓖ ᐃᓚᓕᐅᕆᓕᖅᐸᑕ? ᐃᓅᓯᖅᑖᖅᑎᑦᓯᒐᔭᖅᐳᑦ ᑐᖁᒥᑦ.
16ᓂᐊᖂᔭᖅ ᓯᕗᓪᓕᖅᐹᖅ ᑐᓂᕐᕈᑕᐅᔪᖅ ᒎᑎᒧᑦ ᐃᑦᔪᕐᖕᓁᑉᐸᑦ, ᓂᐊᖂᔭᒃᓴᓕᒫᖅᑕᐅᖅ ᑕᕝᕙ ᐃᑦᔪᕐᖕᓁᑦᑑᒋᕗᖅ; ᓇᐹᖅᑑᑉ ᐊᒫᖏᑦ ᐃᑦᔪᕐᖕᓁᑉᐸᑕ, ᐊᕙᓚᖓᔪᖏᑦᑕᐅᖅ ᑕᕝᕙ ᐃᑦᔪᕐᖕᓁᑦᑑᒐᔭᕆᕗᑦ. 
17ᓇᐹᖅᑑᓪᓕ ᐊᕙᓚᖓᔪᖏᑕ ᐃᓚᖏᑦ ᓇᑲᓯᒪᒃᐸᑕ, ᓇᐹᖅᑐᑉ ᐅᖅᓱᒃᓴᓕᖕᓂᒃ ᐸᐅᕐᖓᖃᖅᑑᑉ ᐊᕙᓚᖓᔪᖏᑦ ᐃᕕᖅᑎᑕᐅᒃᐸᑕ ᓇᑲᓯᒪᔫᑉ ᐃᓂᖓᓄᑦ; ᑕᕝᕙ ᐅᖅᓱᒃᓴᓕᖕᓂᒃ ᐸᐅᕐᖓᓕᐅᑉ ᐃᑦᑎᖓᓂᒃ ᐱᖃᑕᐅᓂᐊᖅᐳᑦ ᐱᕈᑦᓯᐊᕐᖕᓇᖅᑐᒥᒃ. 
18ᑍᒤᒻᒪᑦ ᓇᕐᕈᓕᕐᖕᓂᐊᕐᖕᓇᒃ ᓇᐹᖅᑑᑉ ᐊᕙᓚᖓᔪᖏᓐᓂᒃ ᓇᑲᓯᒪᔪᓂᒃ. ᓂᖅᑑᑎᓕᕈᕕᑦ ᐃᖅᑲᐅᒪᒋᑦ ᓇᐹᖅᑐᒥᒃ ᓂᕆᑎᑦᓯᖏᓐᓇᕕᑦ, ᓇᐹᖅᑑᓪᓕ ᐊᒫᖏᓐᓂᑦ ᓂᕆᑎᑕᐅᑐᐃᓐᓇᖅᐳᑎᑦ.
19ᐅᖃᕋᔭᖅᐳᑎᓪᓕ, “ᓇᐹᖅᑑᑉ ᐊᕙᓚᖓᔪᖏᑦ ᓇᑲᓚᐅᖅᐳᑦ ᑕᕝᕗᖓ ᐃᓂᖓᓄᑦ ᐃᓕᔭᐅᔪᓐᓇᖁᓪᓗᖓ.” 
20ᑕᒪᓐᓇ ᓱᓕᕗᖅ. ᑍᒃᑯᐊᓕ ᓇᑲᑕᐅᓚᐅᖅᐳᑦ ᐅᒃᐱᖏᓐᓂᖏᓐᓄᑦ, ᐃᕝᕕᓪᓕ ᓇᖏᖅᐳᑎᑦ ᐅᒃᐱᕐᖕᓂᒃᑯᑦ ᑲᔪᓯᓂᕐᖕᓄᑦ ᑭᓯᐊᓂ. ᑍᒤᒻᒪᑦ ᐱᐅᔪᕆᓕᕐᖕᓂᐊᕐᖕᓇᒃ, ᓯᕘᕋᓗᑎᓪᓕ ᓂᑯᕕᖓᒋᑦ. 
21ᓇᐹᖅᑑᑉ ᐊᕙᓚᖓᔪᑐᖃᖏᑦ ᒎᑎᐅᑉ ᐊᓐᓂᕆᓚᐅᖏᒻᒪᒋᑦ, ᐃᕝᕕᑦᑕᐅᖅ ᐊᓐᓂᕆᒐᔭᖏᓐᓂᕚᑎᑦ. 
22ᑕᕝᕙ ᒎᑎᐅᑉ ᐱᑦᓯᐊᕐᖕᓂᖓ ᐃᓕᕋᓇᕐᖕᓂᖓᓗ ᑕᕝᕘᓇ ᑕᑯᕙᕗᑦ; ᐃᓕᕋᓇᕐᖕᓂᖓ ᐅᕐᕈᓯᒪᔪᓄᑦ, ᒎᑎᐅᓪᓗ ᐱᑦᓯᐊᕐᖕᓂᖓ ᐃᓕᖕᓄᑦ, ᐱᑦᓯᐊᕐᖕᓂᖓᓃᖏᓐᓇᕈᕕᑦ; ᑍᒤᖏᒃᑯᕕᓪᓕ ᓇᑲᑕᐅᔪᒫᕆᕗᑎᑦ. 
23ᑍᒃᑯᐊ ᐅᒃᐱᖏᑦᑑᓇᓱᐊᕈᓐᓃᖅᐸᑕ, ᐅᑎᖅᑎᑕᐅᔪᒫᕆᕗᑦ, ᒎᑎ ᐱᔪᓐᓇᕐᖕᓂᖃᕐᖕᒪᑦ ᐅᑎᖅᑎᑦᓯᔪᓐᓇᖅᓗᓂ ᐃᓂᒋᓚᐅᖅᑕᖏᓐᓄᑦ. 
24ᐃᕝᕕᓪᓕ ᓇᑲᑕᐅᓯᒪᔪᑎᑦ ᓇᐹᖅᑐᒥᑦ ᐅᖅᓱᒃᓴᓕᖕᓂᒃ ᐃᒻᒥᓂᒃ ᐱᕈᖅᑐᓂᑦ, ᐃᓚᒋᔭᐅᓇᒡᓗ ᓇᐹᖅᑐᒧᑦ, ᑕᕝᕙᓐᖓᓪᓗ ᐱᕈᖅᓯᒪᓇᒃ, ᐃᕕᖅᑎᑕᐅᓯᒪᑐᐃᓐᓇᖅᓗᑎᑦ ᓇᐹᖅᑐᒧᑦ ᐅᖅᓱᒃᓴᓕᖕᓂᒃ, ᐱᔭᕆᐊᑭᓐᓂᖅᓴᒻᒪᕆᐅᒐᔭᖅᐳᖅᓕ ᓇᐹᖅᑑᑉ ᑖᑦᓱᒪ ᐊᕙᓚᖓᔪᖏᑦ ᓇᑲᓯᒪᔪᑦ ᐃᓂᒋᓚᐅᖅᑕᒥᖕᓄᑦ ᐃᕕᖅᑎᑦᓴᕆᐊᖏᑦ ᓇᐹᖅᑐᒧᑦ ᑖᑦᓱᒧᖓ.
25ᒪᑐᒥᖓ ᓇᓗᓇᖅᑐᒥᒃ ᑐᑭᓯᖁᕙᑦᓯ, ᐅᒃᐱᖅᑑᖃᑎᒃᑳ, ᐃᓕᑦᓯᓐᓂᒃ ᓯᓚᑐᓇᓱᒋᖁᓇᓯ: ᐄᓴᕅᓕᒥᐅᑦ ᓯᑎᑎᑕᐅᓂᖓ ᓄᖑᔪᒫᕐᖕᒪᑦ ᔫᑎᐅᖏᑦᑐᑦ ᒎᑎᒧᐊᖅᑐᑦ ᐅᓄᕐᖕᓂᖏᑦ ᓈᒻᒪᓕᖅᐸᑕ, 
26ᑕᕝᕙ ᐄᓴᕅᓕᒥᐅᓕᒫᑦ ᐱᐅᓕᔭᐅᔪᒫᖅᐳᑦ; ᑎᑎᕋᖅᓯᒪᖕᒪᑦ,
27ᐃᒫᒡᓗ ᐊᖏᖃᑎᖃᕈᒫᖅᐳᖓ ᑖᒃᑯᓄᖓ,
28ᐅᖃᐅᓰᑦ ᑐᓴᕈᒥᓇᖅᑐᑦ ᐱᑦᔪᑎᒋᓪᓗᒋᑦ ᒎᑎᒥᒃ ᐊᑭᕋᖅᑐᖅᑎᐅᕗᑦ, ᐱᑦᔪᑎᒋᓪᓗᓯ; ᓂᕈᐊᖅᑕᐅᓯᒪᓂᖏᓪᓕ ᐱᑦᔪᑎᒋᓪᓗᒋᑦ ᓇᒡᓕᒋᔭᐅᕗᑦ ᓯᕗᓕᕕᓂᖏᑦ ᐱᑦᔪᑎᒋᓪᓗᒋᑦ. 
29ᒎᑎᐅᑉ ᑐᓂᕐᕈᑎᓂ ᕾᖁᔨᓂᓂᓗ ᐊᓯᑦᔨᖅᓯᒪᖏᒻᒪᒋᑦ. 
30ᐃᓕᑦᓯᑦᑕᐅᖅ ᒎᑎᒥᒃ ᓈᓚᖏᑦᑑᓚᐅᕋᑦᓯ ᒫᓐᓇᓕ ᓂᑲᒋᔭᐅᓚᕿᕗᓯ ᑍᒃᑯᐊ ᓈᓚᖏᓐᓂᖏᓐᓄᑦ, 
31ᑍᒃᑯᐊ ᒫᓐᓇ ᒎᑎᒥᒃ ᓈᓚᖏᓐᓂᖓᑦ ᐱᑦᔪᑎᖃᖅᐳᖅ ᓂᑲᒋᔭᐅᓚᐅᕐᖕᓂᑦᓯᑐᑦ ᓂᑲᒋᔭᐅᓕᕈᒫᕐᖕᒥᖕᒪᑕ. 
32ᒎᑎᐅᑉ ᐃᓄᓕᒫᑦ ᓈᓚᖏᓐᓂᕐᖕᒦᑎᓚᐅᖅᐰᑦ, ᑕᒪᕐᖕᒥᒃ ᓂᑲᒋᔪᒪᓪᓗᒋᑦ.
33ᐊᖏᔪᖅᔪᐊᖑᕗᖅ ᒎᑎᐅᑉ ᐊᔪᖅᓴᖏᑦᑐᖅᔫᓂᖓ! ᐃᑎᔪᖅᔪᐊᖑᓪᓗᓂᓗ ᓯᓚᑐᓂᖓ ᖃᐅᔨᒪᓂᖅᔪᐊᖓᓗ! ᑖᑦᓱᒪ ᑐᑭᑖᕆᓯᒪᔭᖏᑦ ᑭᐊ ᓇᓗᓁᔭᕈᓐᓇᖅᐰᑦ? ᐱᓂᐊᕐᖕᓂᖏᓪᓗ ᑭᐊ ᑐᑭᓯᔪᓐᓇᖅᐰᑦ?
34“ᑭᐊ ᐊᑕᓂᐅᑉ ᐃᓱᒪᖓ ᖃᐅᔨᒪᕙᐅᒃ?
35ᑭᐊᓗ ᑐᓂᕐᕈᒻᒥᒃ ᑐᓂᓯᕕᒋᓯᒪᕙᐅᒃ?
36ᑖᑦᓱᒪᓐᖓᑦ ᑖᑦᓱᒨᓇᓗ ᓱᓇᓕᒫᑦ ᐱᓐᖑᖅᑎᑕᐅᓯᒪᖕᒪᑕ, ᑖᓐᓇ ᓂᖅᑐᖅᑕᐅᓕ ᐃᓱᖃᖏᑦᑐᒧᑦ. ᐋᒥᓐ.
