1ᐅᑯᐊ ᑕᕝᕙ ᑐᓂᕐᕈᓯᖅᑎᑦᓯᔩᑦ ᓕᕔᑎᓪᓗ ᐅᑎᖃᑕᐅᓚᐅᖅᑐᑦ ᐊᐅᓪᓚᕈᑦᔭᐅᓯᒪᕕᖕᒥᓂᑦ ᔨᕈᐸᐱᐅᓪᒧᑦ ᓯ-ᐅᓪᑎ-ᐃᐅᑉ ᐃᕐᖕᓂᖓᓄᑦ, ᔩᓱᐊᓗ ᐃᓚᒋᓪᓗᒋᑦ:
2ᑐᓂᕐᕈᓯᖅᑎᑦᓯᔩᑦ:
3ᓯᑲᓁᐊ, ᕆᕼᐆᒻ, ᒥᕆᒫᑎ, 
4ᐃᑐ, ᔨᓂᑐᐃ, ᐊᐰᔭ, 
5ᒤᔭᒥᓐ, ᒪ-ᐊᑍᐊ, ᐱᐅᓪᒐ, 
6ᓯᒤᐊ, ᔪᐃᐊᕆᑉ, ᔨᑍᐊ. 
7ᓴᓪᓗ, ᐊᒧᒃ, ᕼᐃᓪᑬᐊ, ᔨᑍᐊ.
8ᓕᕔᑎᒃᑯᑦ:
9ᐊᒻᒪ ᐸᒃᐳᒃᑭᐊᓗ ᐆᓐᓂᓗ, ᐃᓚᒋᔭᖏᓪᓗ ᓕᕔᑎᑦ, ᓇᖏᖅᓗᑎᒃ ᐊᑭᓕᕆᔭᐅᖃᑦᑕᓚᐅᖅᐳᑦ ᐃᓐᖏᖅᑎᓪᓗᒋᑦ.
10ᔩᓱᐊ ᐃᕐᖕᓂᖃᓚᐅᖅᐳᖅ ᔪᐃᐊᑭᒥᒃ, ᔪᐃᐊᑭᒥᓗ ᐃᕐᖕᓂᖃᓚᐅᖅᐳᖅ ᐃᓔᐊᓯᑉᒥᒃ, ᐃᓕᐊᓯᐱᓗ ᐃᕐᖕᓂᖃᓚᐅᖅᐳᖅ ᔪᐃᐊᑕᒥᒃ, 
11ᔪᐃᐊᑕ ᐃᕐᖕᓂᖃᓚᐅᖅᐳᖅ ᔫᓇᑕᓂᒥᒃ, ᔫᓇᑕᓂᓗ ᐃᕐᖕᓂᖃᓚᐅᖅᐳᖅ ᔭᑐ-ᐊᒥᒃ.
12ᔪᐃᐊᑭᒻ ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑳᖑᑎᓪᓗᒍ, ᐅᑯᐊ ᑐᓂᕐᕈᓯᖅᑎᑦᓯᔩᑦ ᐃᓚᒋᔭᖏᓐᓄᑦ ᐊᖓᔪᖅᑳᕆᔭᐅᓚᐅᖅᐳᑦ:
13ᐄᓱᕋᒃᑯᑦ, ᒥᓱᓚᒻ; ᐊᒪᕅᐊᒃᑯᑦ, ᔨᕼᐅᕼᐊᓇᓐ; 
14ᒪᓗᑭᒃᑯᑦ, ᔫᓇᑕᓂ; ᓯᐸᓁᐊᒃᑯᑦ, ᔫᓯᐱ; 
15ᕼᐊᕆᒥᒃᑯᑦ, ᐋᑦᓇ; ᒥᕅᐅᑎᒃᑯᑦ, ᕼᐃᓪᑬ; 
16ᐃᑐᒃᑯᑦ, ᔭᑲᕅᐊ; ᔨᓂᑐᐃᒃᑯᑦ, ᒥᓱᓚᒻ; 
17ᐊᐰᔭᒃᑯᑦ, ᔨᒃᕆ; ᒥᓂᐊᒥᓐᑯᑦ ᒧᐊᑍᐊᒃᑯᑦ, ᐱᐅᓪᑍ; 
18ᐱᐅᓪᒐᒃᑯᑦ, ᓵᒧᐊ; ᓯᒤᐊᒃᑯᑦ, ᔨᕼᐅᓇᑕᓐ; 
19ᔪᐃᐊᕆᑉᑯᑦ, ᒪᑎᓁ; ᔨᑍᐊᒃᑯᑦ, ᐅᔨ; 
20ᓴᓔᒃᑯᑦ, ᑲᓔ; ᐊᒧᒃᑯᑦ, ᐄᐸᕆ; 
21ᐊᕼᐃᓪᑬᐊᒃᑯᑦ, ᕼᐊᓴᐰ; ᔨᑍᐊᒃᑯᑦ, ᓇᑖᓂᐅᓪ.
22ᑍᕉᓯ ᐊᖓᔪᖅᑳᖅᔪᐊᖑᑎᓪᓗᒍ ᐴᕐᓯᐊᒥ, ᓕᕔᑎᑦ ᑐᓂᕐᕈᓯᖅᑎᑦᔩᓪᓗ ᑎᑎᕋᖅᑕᐅᓯᒪᓚᐅᕆᕗᑦ ᓇᓗᓁᖅᑕᐅᓯᒪᓪᓗᑎᒃ ᐃᓚᒋᔭᒥᖕᓄᑦ ᐊᖓᔪᖅᑳᖑᓚᐅᖅᑐᑦ ᐅᑯᐊ ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑳᕆᔭᐅᑎᓪᓗᒋᑦ: ᐃᓔᐊᓯᑉ, ᔪᐃᐊᑕ, ᔪᕼᐋᓇᓐ, ᔭᑐ-ᐊ.
23ᓕᕔᑎᒃᑯᑦ ᐃᓚᒋᔭᖏᑕ ᐊᖓᔪᖅᑳᖏᑦ, ᐊᒡᓚᖕᓂ ᑎᑎᕋᑦᑕᐅᓯᒪᓚᐅᖅᐳᑦ ᐊᖓᔪᖅᑳᖅᔪᐊᑉ ᐱᕙᓪᓕᐊᔪᖁᑎᖏᑕ ᑎᑎᕋᖅᕕᒃᓴᖁᑎᖏᑎᒍᑦ ᑕᕝᕗᖓ ᔪᕼᐋᓇᓂᐅᑉ ᐃᓔᐊᓯᐅᑉ ᐃᕐᖕᓂᖓᑕ ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑳᖑᓂᖓᓄᑦ ᑎᑭᓯᒪᓪᓗᑎᒃ.
24ᓕᕔᑎᒃᑯᓐᓄᑦ ᐅᑯᐊ ᐊᖓᔪᖅᑳᕆᔭᐅᓚᐅᖅᐳᑦ: ᕼᐊᓴᐰᐊ, ᓯᕆᐰᐊ, ᔩᓱᐊᓗ ᑲᑦᒤ-ᓕᐅᑉ ᐃᕐᖕᓂᖓ, ᐃᓚᒋᔭᖏᑕ ᐊᑭᐊᓃᓪᓗᑎᒃ ᐱᓇᓱᐊᖃᑕᐅᖃᑦᑕᓚᐅᖅᑐᑦ, ᓂᖅᑐᐃᓪᓗᑎᒃ ᖁᔭᓕᓪᓗᑎᒡᓗ, ᐊᕕᒃᑐᖅᓯᒪᓪᓗᑎᒃ ᐊᑭᓕᕇᖑᕙᓚᐅᕐᖕᒪᑕ, ᑖᑦᓱᒪ ᑍᕕᑎᐅᑉ ᒎᑎᐅᑉ ᐃᓄᖁᑎᖓᑕ ᐱᖁᔨᓂᕆᓯᒪᔭᖓᓂᒃ ᒪᓕᒃᓗᑎᒃ.
25ᑐᒃᓯᐊᖅᕕᒡᔪᐊᑉ ᐃᑎᖅᑕᖅᕕᖓᓂ ᐱᖁᑎᒃᑯᕕᖏᑕᓗ ᐃᑎᖅᑕᖅᕕᖏᓐᓂ ᑲᒪᔨᐅᕙᓚᐅᖅᑐᓄᑦ ᐊᖓᔪᖅᑳᖑᓚᐅᖅᑐᑦ ᐅᑯᐊᖑᕗᑦ: ᒪᑕᓁᐊ, ᐸᒃᐳᒃᑭᐊ, ᐅᐸᑍᐊ, ᒥᓱᓚᒻ, ᑖᓪᒪᓐ, ᐊᑯᑉᓗ.
26ᑖᒃᑯᐊ ᑕᕝᕙ ᐃᓅᓚᐅᖅᑐᑦ ᔪᐃᐊᑭᒻ ᔩᓱᐊᑉ ᐃᕐᖕᓂᖓ ᔫᔭᑕᐅᑉ ᐃᕐᖑᑕᖓ, ᓂᕼᐃᒤᐊᓗ ᐊᐅᓚᑦᓯᔨᐅᑎᓪᓗᒍ ᐄᓱᕋᓗ ᑐᓂᕐᕈᓯᖅᑎᑦᓯᔨᐅᑎᓪᓗᒍ ᐱᖁᔭᓂᒃ ᐃᓕᓯᒪᔪᖅ.
27ᔪᕉᓴᓚᐅᑉ ᐊᕙᓗᖅᔪᐊᖓ ᑐᒃᓯᐅᑦᔭᐅᓕᖅᑎᓪᓗᒍ ᓕᕔᑎᑦ ᓇᓂᑐᐃᓐᓇᖅ ᓄᓇᖃᖅᑐᓕᒫᑦ ᕿᓂᖅᑕᐅᓚᐅᖅᐳᑦ, ᔪᕉᓴᓚᒦᖁᔭᐅᓪᓗᑎᒃ ᑐᒃᓯᐅᑦᔨᓪᓗᑎᒃ ᐃᑦᔪᕐᖕᓁᑎᑦᓯᑎᓪᓗᒋᑦ ᖁᕕᐊᓱᒡᓗᑎᒃ, ᖁᔭᓕᓗᑎᒃ ᐃᓐᖏᖅᓗᑎᒡᓗ, ᕿᓚᐅᑏᓪᓗ ᓯᕙᓂᕋᐅᑎᖏᓐᓄᑦ, ᑯᑭᑦᑕᐸᐅᑎᐅᔭᓄᓪᓗ ᓄᖃᖅᑎᓕᖕᓄᑦ, ᕼᐋᐲᓪᓗ ᐊᑐᖅᓗᒋᑦ. 
28ᐃᓐᖏᖅᑏᓪᓗ ᓕᕔᑏᑦ ᐃᓚᒋᔭᖏᑦ ᑲᑎᑕᐅᓚᐅᕆᕗᑦ ᓄᓇᓕᖕᓂᑦ ᔪᕉᓴᓚᐅᑉ ᖃᓂᒋᔮᓃᑦᑐᓂᑦ ᓄᓇᓕᖕᓂᓪᓗ ᓂᑐᐸᕼᐊᑍᑎᒥᑦ ᐱᓯᒪᔪᑦ, 
29ᐱᑦ-ᒋᐅᓪᒐᐅᓪᒥᑦ ᐱᓯᒪᔪᑦ, ᐱᕈᖅᓰᕕᖕᓂᓪᓗ ᒋᐸᒥᑦ ᐱᓯᒪᔪᑦ ᐊᔾᔭᒪᕕᑎᒥᓪᓗ; ᐃᓐᖏᖅᑏᑦ ᐃᒻᒥᖕᓂᒃ ᓄᓇᓕᓕᐅᓚᐅᕐᖕᒥᖕᒪᑕ ᔪᕉᓴᓚᐅᑉ ᓯᓚᑖᓂ. 
30ᑕᕝᕙ ᑐᓂᕐᕈᓯᖅᑎᑦᓯᔩᑦ ᓕᕔᑎᓪᓗ ᐃᒻᒥᖕᓂᒃ ᑐᒃᓯᐊᕐᖕᓂᒃᑯᑦ ᓴᓗᒻᒪᖅᓴᓚᐅᖅᐳᑦ; ᐃᓄᐃᓪᓗ ᑐᒃᓯᐊᕐᖕᓂᒃᑯᑦ ᓴᓗᒻᒪᖅᓴᓚᐅᕆᕔᑦ ᐃᑎᖅᑕᖅᕖᓪᓗ ᐊᕙᓗᖅᔪᐊᖅᓗ.
31ᑕᕝᕙ ᔫᑕᐅᑉ ᐊᖓᔪᖅᑳᖏᑦ ᐊᕙᓗᖅᔪᐊᑉ ᖄᖓᓄᑦ ᒪᔪᐊᖁᓚᐅᖅᐸᒃᑲ, ᒪᕐᕈᐃᓕᑎᑦᓯᓚᐅᖅᐳᖓᓗ ᐃᓄᒋᐊᒃᑐᖅᔪᐊᓂᒃ ᑖᒃᑯᐊ ᐃᓐᖏᖅᓗᑎᒃ ᖁᔭᓕᖁᓪᓗᒋᑦ ᑕᒪᓐᓇ ᑲᔪᓯᒋᐊᓯᓚᐅᖅᐳᖅ.
32ᑖᒃᑯᐊ ᑭᖑᓂᖓᒍᑦ ᕼᐅᓮᐊ ᔫᑕᐅᓪᓗ ᐊᖓᔪᖅᑳᖏᑕ ᕿᑎᖅᑲᖏᑦ, 
33ᐊᔭᕅᐊᓗ, ᐄᓱᕋᓗ, ᒥᓱᓚᒻᓗ, 
34ᔫᑕᓗ, ᐱᑦᔭᒥᓂᓗ, ᓯᒤᐊᓗ, ᔨᕆᒤᐊᓗ, 
35ᑐᓂᕐᕈᓯᖅᑎᑦᓯᔩᓪᓗ ᐃᓚᖏᑕ ᑭᖑᕚᖏᑦ ᑎᑦᑐᓚᐅᑎᓕᔭᖅᓗᑎᒃ: ᑭᖑᓂᖓᒍᑦ ᔭᑲᕅᐊ ᔫᓇᑕᓂᐅᑉ ᐃᕐᖕᓂᖓ, ᑖᓐᓇ ᓯᒤᐊᐅᑉ ᐃᕐᖕᓂᖓ, ᑖᓐᓇ ᒪᑕᓁᐊᐅᑉ ᐃᕐᖕᓂᖓ, ᑖᓐᓇ ᒥᑬᐊᐅᑉ ᐃᕐᖕᓂᖓ, ᑖᓐᓇ ᔭᑯᕆᐅᑉ ᐃᕐᖕᓂᖓ, ᑖᓐᓇ ᐊᓴᐸᐅᑉ ᐃᕐᖕᓂᖓ; 
36ᑖᑦᓱᒪᓗ ᐃᓚᒋᔭᖏᑦ, ᓯᒤᐊ, ᐊᔭᕆᐅᓪ, ᒥᓚᓔ, ᒊᓚᓔ, ᒪᐂ, ᓇᑖᓂᐅᓪ, ᔫᑕ, ᕼᐊᓇᓁᓗ, ᑍᕕᑎᐅᓪᓗ ᒎᑎᐅᑉ ᐃᓄᖁᑎᖓᑕ ᐊᑐᖃᑦᑕᓚᐅᖅᑕᖏᑕ ᐊᑦᔨᖏᑦ ᓂᑦᔭᐅᑏᑦ ᐊᑐᖅᑕᐅᓚᐅᕆᕗᑦ; ᐄᓱᕋ ᐱᖁᔭᓂᒃ ᐃᓕᓯᒪᔪᖅ ᑖᒃᑯᐊ ᓯᕗᓂᖓᓃᓪᓗᓂ. 
37ᐃᒥᖅᑕᖅᕕᐅᑉ ᐃᑎᖅᑕᖅᕕᖓᓂᑦ ᐱᒋᐊᖅᓗᑎᒃ ᒪᔪᕋᓚᐅᖅᐳᑦ ᑍᕕᑎᐅᑉ ᐃᒡᓗᒐᓴᖏᑕ ᒪᔪᕋᐅᑎᖏᑎᒍᑦ, ᐊᕙᓗᖅᔪᐊᑉ ᒪᔪᕋᐅᑎᖏᑎᒎᖅᓗᑎᒃ, ᑍᕕᑎᐅᑉ ᐃᒡᓗᒐᓴᖏᑕ ᖁᓛᓄᑦ, ᐃᒥᖅᑕᖅᕕᐅᑉ ᐃᑎᖅᑕᖅᕕᖓᓄᑦ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᒧᑦ ᑎᑭᓪᓗᑎᒃ.
38ᐂᑉᐸᖏᑦ ᖁᔭᓕᓂᕐᖕᒧᑦ ᐃᓐᖏᖅᑏᑦ ᐃᒡᓗᖔᖓᓄᐊᓚᐅᖅᐳᑦ ᓴᐅᒥᖔᖓᓄᑦ, ᑖᒃᑯᐊᓗ ᒪᓕᓚᐅᖅᐸᒃᑲ ᐃᓄᒋᐊᖅᑐᖅᔪᐊᑦ ᕿᑎᖅᑲᖏᑦ ᐃᓚᒋᓪᓗᒋᑦ, ᐊᕙᓗᖅᔪᐊᑉ ᖄᖓᒎᖅᓗᑕ, ᐃᑯᐊᓚᑦᓯᕕᒃ ᐳᖅᑐᔪᖅ ᓇᐸᔪᖅᔪᐊᖅ ᖄᖏᖅᓗᒍ, ᐊᕙᓗᖅᔪᐊᑉ ᓯᓕᖕᓂᖓᓄᐊᖅᐳᒍᑦ, 
39ᐃᑎᖅᑕᖅᕕᐅᑉ ᐃᕗᕅᒥᐅᑉ ᖄᖓᒍᖅᓗᑕ, ᐃᑎᖅᑕᖅᕕᐅᓪᓗ ᓄᑕᐅᖏᑦᑑᑉ ᖄᖓᒎᕆᓪᓗᑕ, ᐃᑎᖅᑕᖅᕕᒡᓗ ᐃᖃᓗᒃ ᖄᖏᕆᓪᓗᒍ ᕼᐊᓇᓂᐅᓗ ᐳᖅᑐᔪᖅ ᓇᐸᔪᖅᔪᐊᖅ ᐊᖅᑯᓵᖅᓗᒍ 100-ᐃᓪᓗ ᓇᐸᔪᖅᔪᐊᖓ ᐊᖅᑯᓵᖅᓗᒍ, ᓰᐲᑦ ᐃᑎᖅᑕᖅᕕᖓ ᑎᑭᓪᓗᒍ; ᓄᖅᑲᓚᐅᖅᐳᑦ ᖃᐅᔨᓴᖅᑏᑦ ᑐᒃᓯᐊᖅᕕᒡᔪᐊᑉ ᓴᓂᐊᓃᑦᑑᑉ ᐃᑎᖅᑕᖅᕕᖓᓄᑦ.
40ᑕᕝᕙ ᐃᓐᖏᖅᑏᑦ ᖁᔭᓕᖃᑎᒌᒃᑐᑦ ᑲᑎᓚᐅᖅᐳᑦ ᒎᑎᐅᑉ ᐃᒡᓗᖓᓂ ᑕᕝᕙᓂᓗ ᓇᖏᓕᖅᓗᑎᒃ.
41ᑐᓂᕐᕈᓯᖅᑎᑦᓯᔩᓪᓗ ᐃᓔᐊᑭᒻ, ᒫ-ᐊᓯᐊ, ᒥᓂᐊᒥᓂ, ᒥᑬᐊ, ᐃᓔ-ᐅ-ᐃᓁ, ᔭᑲᕅᐊ, ᕼᐊᓇᓁᐊᓗ, ᑎᑦᑐᓚᐅᓯᔭᓚᐅᖅᐳᑦ. 
42ᐊᒻᒪ ᒫ-ᐊᓯᐊ, ᓯᒤᐊ, ᐃᓕᓯᕆ, ᐅᔨ, ᔨᕼᐅᕼᐊᓇᓐ, ᒪᓪᑬᔭ, ᐃᓛᒻ, ᐃᔨᕆᓗ. ᐃᓐᖏᖅᑏᑦ ᐃᓐᖏᓚᐅᖅᐳᑦ ᓂᐱᖅᑯᖅᑐᓪᓗᑎᒃ ᔨᔭᕋᕼᐂᐊᒥᒃ ᐊᐅᓚᑦᓯᔨᖃᖅᓗᑎᒃ.
43ᑕᕝᕙᓂᓗ ᐅᓪᓗᒥ ᐊᖏᔪᓂᒃ ᑐᓂᕐᕈᓯᖅᑐᖃᓚᐅᖅᐳᖅ ᖁᕕᐊᓱᒃᑐᐊᓘᓪᓗᑎᒡᓗ, ᒎᑎᐅᑉ ᖁᕕᐊᓱᖕᓂᖅᔪᐊᖃᖅᑎᓚᐅᕐᖕᒪᒋᑦ ᐊᖏᔪᒥᒃ ᖁᕕᐊᓱᓚᐅᖅᐳᑦ; ᐊᕐᖕᓁᓪᓗ ᓄᑕᖅᑲᓪᓗ ᖁᕕᐊᓱᖃᑕᐅᓚᐅᕆᕗᑦ. ᔪᕉᓴᓚᒥᐅᓪᓗ ᖁᕕᐊᓱᖕᓂᖓᑦ ᐅᖓᓯᒃᑐᒥᑦ ᑐᓵᔭᐅᓕᓚᐅᖅᐳᖅ.
44ᐅᓪᓗᒥᓗ ᑕᕝᕙᓂ ᐊᖑᑎᑦ ᐃᓚᖏᑦ ᓇᓗᓁᖅᑕᐅᓚᐅᖅᐳᑦ ᐊᖓᔪᖅᑳᖑᖁᓪᓗᒋᑦ ᑲᒪᔨᒃᓴᐅᖁᓪᓗᒋᓪᓗ ᓱᓇᑐᐃᓐᓇᒃᑯᕕᖕᓄᑦ, ᑐᓂᕐᕈᓯᖅᕕᖕᓄᑦ, ᐱᕈᖅᑐᐃᑦ ᓯᕗᓪᓕᖅᐹᑦ ᑲᑎᑦᓯᕕᖏᓐᓄᑦ, ᑕᓪᓕᒪᐅᔪᐃᕈᑎᓄᑦ, ᑲᑎᖅᓱᐃᔨᐅᖁᓪᓗᒋᑦ ᐱᕈᖅᓰᕕᖕᓂᑦ ᐃᒡᓗᒐᓴᒡᔪᐊᓂᓪᓗ ᑐᓂᓯᖃᑦᑕᖁᔭᐅᔪᓕᒫᓂᑦ ᐱᖁᔭᑎᒍᑦ ᑐᓂᕐᕈᓯᖅᑎᑦᓯᔨᓄᑦ ᓕᕔᑎᓄᓪᓗ; ᔫᑕ ᖁᕕᐊᓱᒃᑎᑕᐅᓚᐅᖅᐳᖅ ᑐᓂᕐᕈᓯᖅᑎᑦᓯᔩᑦ ᓕᕔᑎᓪᓗ ᐱᓇᓱᐊᕐᖕᓂᖏᓐᓄᑦ. 
45ᒎᑎᒥᖕᓄᑦ ᐱᓇᓱᐊᒐᒃᓴᒥᖕᓂᒃ ᐱᓕᕆᖕᒪᑕ ᐃᑦᔪᕐᖕᓁᑎᑕᐅᓂᕐᖕᒥᒡᓗ ᐱᓕᕆᓪᓗᑎᒃ, ᐃᓐᖏᖅᑏᓪᓗ ᐃᑎᖅᑕᖅᕕᐅᓪᓗ ᑲᒪᔨᖏᑦ ᐱᓇᓱᐊᓚᐅᕐᖕᒥᖕᒪᑕ, ᑍᕕᑎᐅᑉ ᐃᕐᖕᓂᖓᑕᓗ ᓲᓗᒨᓂᐅᑉ ᐱᓇᓱᐊᖅᑕᐅᖁᓯᒪᔭᖏᑦ ᒪᓕᒡᓗᒋᑦ. 
46ᑍᕕᑎ ᐊᓴᐸᓗ ᐃᓅᑎᓪᓗᒋᒃ ᑍᑦᓱᒪᓂᐊᓗᒃ ᐃᓐᖏᖅᑎᓄᑦ ᐊᖓᔪᖅᑳᖅᑕᖃᖅᐸᓚᐅᕐᖕᒪᑦ, ᐃᓐᖏᖅᑐᖃᖅᐸᒃᓗᓂᓗ ᓂᖅᑐᐃᔪᓂᒃ ᖁᔭᓕᑦᔪᑎᒃᓴᓂᒡᓗ ᒎᑎᒧᑦ. 
47ᔨᕈᐸᐱᐅᓪᑯᒃ ᓂᕼᐃᒤᐊᒃᑯᒃ ᐊᐅᓚᑦᓯᑎᓪᓗᒋᒃ ᐄᓴᕅᓕᒥᐅᓕᒫᑦᓯᐊᑦ ᖃᐅᑕᒫᑦ ᑐᓂᔭᐅᔭᕆᐊᖃᖅᑐᓂᒃ ᑐᓂᕐᕈᓯᖃᑦᑕᓚᐅᖅᐳᑦ ᐃᓐᖏᖅᑎᓄᑦ ᐃᑎᖅᑕᖅᕖᓪᓗ ᑲᒪᔨᖏᓐᓄᑦ; ᐃᑦᔪᕐᖕᓁᑦᑐᓂᒃ ᑐᓂᔭᐅᔪᒃᓴᐅᔪᓂᒃ ᑐᓂᓯᖃᑦᑕᓚᐅᖅᐳᑦ ᓕᕔᑎᓄᑦ; ᓕᕔᑏᓪᓗ ᑐᓂᓯᖃᑦᑕᕆᓪᓗᑎᒃ ᐂᕈᓂᐅᑉ ᑭᖑᕚᖏᓐᓄᑦ ᑐᓂᕐᕈᓯᖅᑎᑦᓯᔨᓄᑦ ᑐᓂᔭᐅᖁᔭᐅᔪᓂᒃ ᑖᒃᑯᓄᖓ.
