1ᔫᐱᓕ ᑭᐅᕗᖅ:
2“ᖃᓄᖅ ᐃᑲᔪᖅᓯᒪᕕᐅᒃ ᐱᔪᓐᓇᕐᖕᓂᖃᖏᑦᑐᖅ!
3ᖃᓄᖅ ᐅᖃᖃᑎᒋᓪᓗᒍ ᐃᑲᔪᖅᓯᓯᒪᕕᐅᒃ ᓯᓚᑐᓂᖃᖏᑦᑐᖅ,
4ᐅᖃᐅᓯᕆᔭᑎᑦ ᑭᓇᒧᑦ ᐃᑲᔫᑎᒃᓴᐅᓇᓱᒋᕕᒌᑦ?
5“ᑐᖁᖓᔪᑦ ᐊᓂᕐᖕᓂᖏᑦ ᐊᖏᔪᒥᒃ ᓴᔪᒃᐳᑦ,
6ᑐᖁᖓᔪᑦ ᐃᓂᖓᑦ ᐊᓐᓄᕌᖃᓐᖏᓚᖅ ᒎᑎᐅᑉ ᓵᖓᓂ,
7ᑖᑦᓱᒪ ᐅᓐᓄᐊᓪᓗᐊᖅ ᐃᓯᕕᑉᐹ ᓱᓇᖃᖏᑦᑐᒥ,
8ᑖᑦᓱᒪ ᓄᕗᑦᓴᕆᒃᑐᑦ ᐃᒥᕐᖕᒥᒃ ᐃᒻᒥᖅᐰᑦ,
9ᑕᖅᑭᖅ ᐃᓗᐃᑦᑑᓕᖅᑎᓪᓗᒍ ᑕᓕᑎᖃᑦᑕᖅᐹ,
10ᐃᒪᐅᑉ ᖁᓛᓂ ᑭᒡᓕᓕᐅᕆᓯᒪᕗᖅ,
11ᕿᓚᐅᑉ ᓱᑲᖏᑦ ᓴᔪᒃᐱᓗᒃᐳᑦ,
12ᐱᔪᓐᓇᕐᖕᓂᕐᖕᒥᓄᑦ ᐃᒪᖅᕕᒃ ᓂᒫᓪᓚᒃᑎᑉᐹ;
13ᐊᓄᕆᖓᓄᑦ ᕿᓚᒃ ᓴᓗᒻᒪᖅᑎᑕᐅᕗᖅ;
14ᑕᒪᒃᑯᐊᓕ ᐊᖅᑯᑎᖏᑕ ᐃᓱᐊᐱᑐᐃᓐᓇᖓᓐᓂᒃ ᓇᓗᓁᖅᓯᕗᑦ;
