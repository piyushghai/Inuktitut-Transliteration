1ᑍᒤᒻᒪᑦ ᐸᓯᔭᒃᓴᐅᖏᑦᔪᑎᒃᓴᖃᓐᖏᓚᑎᑦ, ᐊᓯᖕᓂᒃ ᐃᖅᑲᖅᑐᐃᔪᑎᑦ; ᐃᖅᑲᖅᑐᐃᑦᔪᑎᒋᔭᕐᖕᓄᑦ ᐃᓕᖕᓂᒃ ᓇᖕᒥᓂᖅ ᐸᓯᔭᒃᓴᓐᖑᖅᑎᑉᐳᑎᑦ, ᐃᖅᑲᖅᑐᐃᑦᔪᑎᒋᔭᕐᖕᓂᒃ ᑍᒫᓪᓗᐊᖅ ᐱᓇᓱᐊᕋᕕᑦ. 
2ᖃᐅᔨᒪᒐᑦᑕ ᒎᑎᐅᑉ ᐃᖅᑲᖅᑐᐃᓂᖓ ᓈᒻᒪᓈᑦᓯᐊᖅᑐᒥᒃ ᐃᖅᑲᖅᑐᐃᖕᒪᑦ ᑍᒤᓕᐅᖅᑐᓄᑦ. 
3ᐃᓄᑐᐃᓐᓇᐅᔪᑎᑦ, ᑍᒤᓕᐅᖅᑐᓂᒃ ᐃᖅᑲᖅᑐᐃᓪᓗᑎᑦ, ᐃᖅᑲᖅᑐᐃᑦᔪᑎᖕᓂᒡᓗ ᐊᑐᖅᐸᒡᓗᑎᑦ, ᒎᑎᐅᑉ ᐃᖅᑲᖅᑐᐃᓂᖓᓂᒃ ᕿᒫᔪᓐᓇᕋᓱᒋᕖᑦ? 
4ᐅᕝᕙᓗ ᐱᑦᓯᐊᕐᖕᓂᖅᔪᐊᖓ ᐊᖏᔪᖅ ᑲᒪᖏᑦᓯᖅᑐᕐᖕᓂᖓᓗ ᕿᓄᐃᓵᕐᖕᓂᖓᓗ ᓇᕐᕈᒋᕕᐅᒃ? ᖃᐅᔨᒪᓐᖏᓚᑏ? ᒎᑎᐅᑉ ᐱᑦᓯᐊᕐᖕᓂᖅᔪᐊᖓᑕ ᑕᓯᐅᕋᓱᐊᕐᖕᒪᑎᑦ ᖃᕿᐊᓕᕐᖕᓂᕐᖕᒧᑦ?
5ᓯᑎᔪᐊᓘᓂᕐᖕᓄᓪᓕ ᐆᒻᒪᑎᒃᑯᓪᓗ ᖃᕿᐊᓕᕈᒪᖏᓐᓂᕐᖕᓄᑦ ᐃᓕᖕᓂᒃ ᖁᒥᐅᑎᒋᓕᖅᐳᑎᑦ ᐅᓪᓗᒧᑦ ᒎᑎᐅᑉ ᓂᓐᖓᒡᕕᒃᓴᖓᓄᑦ ᐃᖅᑲᖅᑐᐃᓂᖓ ᓈᒻᒪᓈᑦᓯᐊᖅᑐᖅ ᓴᖅᑭᑉᐸᑦ. 
6ᑖᑦᓱᒪ ᐊᑭᓕᕈᒫᕐᖕᒪᒋᑦ ᐃᓄᓕᒫᑦ ᐊᑐᓂᑦ ᐱᓂᐊᕐᖕᓂᕆᓚᐅᖅᑕᖏᑦ ᒪᓕᒡᓗᒋᑦ. 
7ᕿᓄᐃᓵᖅᓗᑎᒡᓕ ᐱᐅᔪᒥᒃ ᐱᓇᓱᐊᖅᑐᑦ, ᓂᖅᑐᖅᑕᐅᓂᕐᖕᒥᒃ ᕿᓂᖅᑐᑦ, ᐅᐱᒋᔭᐅᓂᕐᖕᒥᒡᓗ, ᑐᖁᓱᐃᑦᑑᓂᕐᖕᒥᒡᓗ, ᑖᑦᓱᒪ ᑐᓂᓯᕕᒋᔪᒫᖅᐰᑦ ᐃᓅᓯᕐᖕᒥᒃ ᓄᖑᓱᐃᑦᑐᒥᒃ; 
8ᐊᓯᖏᓪᓕ ᓇᖕᒥᓂᖅᓯᐅᕐᖕᓂᕐᖕᒥᒃ ᐱᓇᓱᐊᖅᑐᑦ ᓱᓕᓂᕐᖕᒥᒡᓗ ᓈᓚᖏᑦᑐᑦ, ᐊᔪᕐᖕᓂᕐᖕᒥᒃ ᒪᓕᖔᖅᓗᑎᒃ, ᑖᒃᑯᐊ ᓂᓐᖓᒡᕕᐅᓂᕐᖕᒧᑦ ᓱᒋᐊᖅᑕᐅᓂᕐᖕᒧᓪᓗ ᑎᑭᑦᓱᒫᖅᐳᑦ. 
9ᐅᖁᒤᓐᓇᖅᑐᖃᕈᒫᖅᐳᖅ ᐃᓱᒫᓗᓇᖅᑐᖃᕈᒫᖅᓗᓂᓗ ᐃᓄᓕᒫᓄᑦ ᐊᔪᖅᑐᓕᔪᓄᑦ, ᔫᑎᓄᑦ ᓯᕗᓪᓕᕐᖕᒥᒃ ᒍᕇᑭᓄᓪᓗ, 
10ᒎᑎᐅᓪᓕ ᓂᖅᑐᕐᖕᓇᕐᖕᓂᖃᖅᑎᓐᓂᐊᖅᐰᑦ ᐱᐅᔪᒥᒃ ᐱᓇᓱᐊᖅᑐᑦ ᐅᐱᒋᔭᐅᓗᑎᒡᓗ, ᓮᒻᒪᖅᑎᑕᐅᓗᑎᒡᓗ, ᔫᑎᑦ ᓯᕗᓪᓕᐅᓗᑎᒃ ᒍᕇᑭᓄᓪᓗ. 
11ᒎᑎᐅᑉ ᐃᓄᓕᒫᑦ ᐊᑦᔨᒌᒃᑎᒻᒪᒋᑦ.
12ᐊᔪᖅᑐᓕᔪᑦ ᐱᖁᔭᖃᕋᑎᒃ ᐊᓯᐅᔪᒫᖅᐳᑦ ᐱᖁᔭᖃᖏᓪᓗᑎᒃ, ᐱᖁᔭᖃᖅᓗᑎᒡᓗ ᐊᔪᖅᑐᓕᔪᓕᒫᑦ ᐱᖁᔭᑦ ᒪᓕᒡᓗᒋᑦ ᐃᖅᑲᖅᑐᖅᑕᐅᔪᒫᖅᐳᑦ. 
13ᐱᖁᔭᓂᒃ ᑐᓴᑐᐃᓐᓇᖅᑐᑦ ᓈᒻᒪᒃᓯᑎᑕᐅᖏᒻᒪᑕ ᒎᑎᐅᑉ ᓵᖓᓂ, ᐱᖁᔭᓂᒡᓕ ᒪᓕᑦᓯᐊᖅᑐᑦ ᓈᒻᒪᖕᓂᕋᖅᑕᐅᔪᒫᖅᐳᑦ. 
14ᔫᑎᐅᖏᑦᑐᑦ ᐱᖁᔭᖃᖏᒃᑲᓗᐊᖅᓗᑎᒃ ᐃᓕᖅᑯᓯᕐᖕᒥᒃᑎᒍᑦ ᐱᖁᔭᑦ ᐊᑐᖁᔭᖏᓐᓂᒃ ᐊᑐᓲᖑᒋᕗᑦ, ᐱᖁᔭᖃᕐᖕᒪᑕ ᐃᓕᖅᑯᓯᕐᖕᒥᒃᑎᒍᑦ, ᐱᖁᔭᓂᒃ ᐱᓯᒪᖏᒃᑲᓗᐊᖅᓗᑎᒃ. 
15ᑕᕝᕙ ᓴᖅᑭᑎᑦᓯᕗᑦ ᐱᖁᔧᑦ ᐊᑐᖅᑕᐅᖁᔭᖏᓐᓂᒃ ᐃᓗᒥᐅᑕᖃᕐᖕᓂᕐᖕᒥᖕᓂᒃ, ᐃᒃᐱᒋᔭᒥᒃᑎᒍᓪᓗ ᓇᓗᓁᖅᓯᓪᓗᑎᒃ, ᐃᓱᒪᒥᒃᑎᒍᓪᓗ ᐃᖅᑲᖅᑐᖅᑕᐅᕙᒃᓗᑎᒃ, ᑕᒻᒪᖏᓐᓂᕐᖕᒥᖕᓂᒡᓗ ᖃᐅᔨᑎᑕᐅᕙᒃᑭᓪᓗᑎᒃ. 
16ᐅᖃᐅᓰᑦ ᑐᓴᕈᒥᓇᖅᑐᑦ ᐅᖃᐅᓯᕆᔭᒃᑲ ᒪᓕᒡᓗᒋᑦ, ᑕᒪᓐᓇ ᐊᑐᕈᒫᖅᐳᖅ ᒎᑎ ᐃᖅᑲᖅᑐᐃᓕᖅᐸᑦ ᐃᓄᐃᑦ ᐃᔨᖅᓯᒪᔭᖏᓐᓂᒃ ᔩᓱᓯ ᙭ᔅᑑᓯᑯᑦ.
17ᐃᕝᕕᓪᓕ ᔫᑎᐅᓂᕋᖅᑐᑎᑦ ᐱᖁᔭᓂᒡᓗ ᑕᑎᖃᖅᑐᑎᑦ, ᒎᑎᒥᒡᓗ ᐃᓚᖃᑦᓯᐊᕐᖕᓂᕐᖕᓂᒃ ᓂᖅᑑᑎᖃᖅᑐᑎᑦ. 
18ᐊᑐᖅᑕᐅᖁᔭᖓ ᖃᐅᔨᒪᒐᕕᐅᒃ ᐱᐅᓂᖅᐹᖑᔪᖅᓗ ᐊᑲᐅᒋᒐᕕᐅᒃ, ᑍᒫᒃ ᐱᖁᔭᓂᑦ ᐊᔪᕆᖅᑐᖅᑕᐅᒐᕕᑦ, 
19ᖃᐅᔨᒪᑦᓯᐊᕋᕕᓪᓗ ᑕᐅᑐᖏᑦᑐᓂᒃ ᑕᓯᐅᖅᓯᔪᓐᓇᕋᓱᒋᕗᑎᑦ, ᑖᖅᑐᒦᑦᑐᓂᒡᓗ ᖃᐅᒻᒤᔪᓐᓇᕋᓱᒋᓪᓗᑎᑦ, 
20ᓯᓔᑦᑐᓂᒡᓗ ᐋᖅᑭᒋᐊᖅᓯᔪᓐᓇᕋᓱᒋᓪᓗᑎᑦ, ᓄᑕᖅᑲᓂᒡᓗ ᐃᓕᓮᔪᓐᓇᕋᓱᒋᓪᓗᑎᑦ, ᐱᖁᔭᓂᒃ ᐱᑕᖃᕇᕋᕕᑦ ᐃᓕᓯᒪᓂᕐᖕᒥᒃ ᓱᓕᑦᓯᐊᕐᖕᓂᕐᖕᒥᒡᓗ ᐱᑕᖃᕐᖕᓂᕋᖅᑕᕐᖕᓂᒃ; 
21ᐊᓯᖕᓂᒃ ᐊᔪᕆᖅᑐᐃᕙᒃᑲᕕᑦ, ᐃᓕᖕᓂᒡᓕ ᐊᔪᕆᖅᑐᕈᓐᓇᓐᖏᓚᑏᑦ? ᑎᒡᓕᒋᐊᖃᖏᓐᓂᕐᖕᒥᒃ ᐊᔪᕆᖅᑐᐃᕙᒃᑐᑎᑦ, ᓇᖕᒥᓂᖅᓗ ᑎᒡᓕᖃᑦᑕᖅᐲᑦ? 
22ᐅᖃᖅᐸᒃᑐᑎᑦ ᓄᓕᐊᕇᖕᓂᕐᖕᒥᒃ ᐊᓯᕈᐃᔪᒃᓴᐅᖏᓐᓂᕐᖕᒥᒃ, ᓇᖕᒥᓂᖅᓕ ᓄᓕᐊᕇᖕᓂᖅ ᐊᓯᕈᖅᐱᐅᒃ? ᒎᑎᓐᖑᐊᓂᒃ ᐱᐅᒃᓴᖏᓐᓂᕋᖅᐸᒃᑐᑎᑦ, ᑐᒃᓯᐊᖅᕕᖕᓂᒡᓗ ᑎᒡᓕᒡᕕᖃᖃᑦᑕᖅᐲᑦ? 
23ᒎᑎᒥᑦ ᐱᖁᔭᖃᖅᑎᑕᐅᓂᕐᖕᒥᒃ ᓂᖅᑐᕈᑎᖃᖅᑐᑎᑦ, ᒎᑎ ᓇᕐᕈᓇᖅᑎᖃᑦᑕᖅᐱᐅᒃ? ᐱᖁᔭᓂᒃ ᓱᕅᖃᑦᑕᕐᖕᓂᕐᖕᓄᑦ? 
24ᑎᑎᕋᖅᓯᒪᖕᒪᑦ, “ᒎᑎᐅᑉ ᐊᑎᖓ ᓇᕐᕈᓇᖅᓯᑎᑕᐅᕗᖅ ᔫᑎᐅᖏᑦᑐᓂᑦ ᔫᑎᐅᔪᓯ ᑍᒤᑎᑦᓯᑎᓪᓗᓯ.”
25ᑭᐱᔭᐅᓂᖅ+ ᐊᑐᕐᖕᓇᖅᑑᕗᖅ ᐱᖁᔭᑦ ᒪᓕᑦᓯᐊᕈᕕᒋᑦ; ᐱᖁᔭᓂᒡᓕ ᓱᕅᒍᕕᑦ, ᑭᐱᔭᐅᓯᒪᖏᑦᑐᑎᑐᑦ ᑍᒤᓕᖅᐳᑎ. 
26ᑭᐱᔭᐅᓯᒪᖏᑦᑐᑦ ᐱᖁᔭᓂᒃ ᒪᓕᒃᐸᑕ, ᑭᐱᔭᐅᓯᒪᔪᑎᑐᑦ ᐃᓱᒪᒋᔭᐅᒐᔭᓐᖏᓛᑦ? 
27ᑎᒥᒥᒍᑦ ᑭᐱᔭᐅᓯᒪᖏᑦᑐᑦ ᐱᖁᔭᓂᒃ ᒪᓕᑦᓯᐊᕈᑎᒃ ᑖᒃᑯᓇᓐᖓᑦ ᐃᒋᑕᒃᓴᓐᖑᖅᑎᑕᐅᔪᒫᖅᐳᓯ ᐱᖁᔭᓂᒃ ᓱᕅᒍᑦᓯ ᐱᖁᔧᑦ ᑎᑎᕋᖅᓯᒪᔪᑦ ᐱᓯᒪᒐᓗᐊᖅᓗᒋᒃ ᑭᐱᔭᐅᓯᒪᓗᓯᓗ.
28ᐃᓄᒃ ᔫᑎᓪᓚᕆᐅᖏᒻᒪᑦ ᑕᑯᒃᓴᐅᓂᑐᐃᓐᓇᕐᖕᒥᒍᑦ, ᑭᐱᔭᐅᓂᖅᑕᐅᖅ ᑕᑯᒃᓴᐅᓂᒃᑯᑐᐃᓐᓈᓐᖏᓚᖅ ᑎᒥᒃᑯᑐᐃᓐᓇᕌᓂᓗ. 
29ᐃᓄᒃ ᔫᑎᓪᓚᕆᐅᕗᖅ ᐃᓗᒥᒍᑦ ᔫᑎᐅᔪᖅ, ᐃᓗᒥᒍᓪᓗ ᑭᐱᔭᐅᓯᒪᓗᓂ ᒎᑎᐅᑉ ᐊᓂᕐᖕᓂᖓᒍᑦ, ᑎᑎᕋᖅᓯᒪᔪᑎᒍᑐᐃᓐᓇᐅᖏᑦᑐᖅ, ᑍᒤᑦᑑᑉ ᓂᖅᑐᖅᑕᐅᓂᖓ ᐃᓄᖕᓂᑦ ᐱᓐᖏᓚᖅ, ᒎᑎᒥᓪᓕ ᐱᕗᖅ.
