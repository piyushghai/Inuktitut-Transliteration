1ᑲᑎᓪᓗᓯ ᑲᑎᒪᓕᕆᑦᓯ, ᑲᓐᖑᑦᑎᑦᑐᓐᓁᓪᓕᔪᓯ ᐃᓅᖃᑎᒌᒡᔪᐊᑦ. 
2ᐊᐅᓪᓚᖅᑎᑕᐅᓚᐅᖏᓐᓂᑦᓯᓐᓂ ᓂᐊᖂᔭᒃᓴᐅᑉ ᓴᓂᖓᑕ ᑎᒃᑕᐅᓂᖓᑐᑦ, ᐊᑕᓂᐅᑉ ᓂᓐᖓᐅᓯᖓᑕ ᑲᑉᐱᐊᓇᕐᖕᓂᖓᓄᑦ ᑎᑭᑕᐅᓚᐅᖏᓐᓂᑦᓯᓐᓂ, ᐅᓪᓗᕐᖕᒧᑦ ᐊᑕᓂᐅᑉ ᓂᓐᖓᐅᓯᖓᓄᑦ ᑎᑭᑕᐅᓚᐅᖏᓐᓂᑦᓯᓐᓂ. 
3ᐊᑕᓂᕐᖕᒥᒃ ᕿᓂᓕᕆᑦᓯ, ᐃᓘᓐᓇᓯ ᐱᐅᔪᕆᖏᑦᑐᓯ ᓄᓇᒥ, ᐱᖁᔭᖏᓐᓂᒡᓗ ᓈᓚᒃᑐᓯ; ᓇᓛᒎᕐᖕᓂᖅ ᕿᓂᖅᓯᐅᒃ, ᒥᑭᒡᓕᑎᕐᖕᓂᖅᓗ ᕿᓂᕐᖕᒥᓗᒍ; ᓴᐳᑎᔭᐅᖁᓪᓗᓯ ᐊᑕᓂᐅᑉ ᓂᓐᖓᐅᓯᖓᑕ ᐅᓪᓗᖓᓂ.
4ᒑᔭ ᕿᒪᒃᑕᐅᔪᒫᖅᐳᖅ, ᐊᓯᑭᓗᓂᓗ ᓱᓇᖃᕈᓐᓃᕈᒫᖅᐳᖅ; ᐅᓪᓘᓪᓗ ᕿᑎᕋᕐᖕᓂᖓᓂ ᐋᔅᑖᑦᒥᐅᑦ ᐊᐅᓪᓚᖅᑎᑕᐅᔪᒫᖅᐳᖅ, ᐃᑯᕋᓂᓗ ᓄᓱᒃᑕᐅᔪᒫᖅᐳᖅ ᐊᒫᖏᑎᒍᑦ. 
5ᑲᑉᐱᐊᓐᓇᒦᖑᔪᓯ ᑕᕆᐅᑉ ᓯᓈᓂ ᓄᓇᖃᖅᑐᓯ, ᐃᓅᖃᑎᒌᖑᔪᓯᓗ ᓯᕆᑍᑎᓄᑦ ᐊᑕᓂᐅᑉ ᐅᖃᐅᓯᖓᑕ ᐊᑭᕋᖅᑐᕐᖕᒪᓯ, ᑬᓇᓁᒥᐅᖑᔪᓯ ᐱᓕᔅᑍᓂᒦᑦᑐᓯ; ᐊᓯᕈᕈᒪᕙᑦᓯ ᓄᓇᖃᖅᑐᓕᒫᑦ ᐊᒥᐊᒃᑯᖏᓪᓗᒋᑦ. 
6ᑕᒪᓐᓇ ᓯᒡᔭᖅ ᐃᕕᖕᓂᒃ ᓂᕿᒃᓴᖃᑦᓯᐊᕈᒫᖅᐳᖅ ᓰᐱᓕᕆᔩᓪᓗ ᓯᓂᒃᑕᖅᕕᖃᕈᒫᖅᐳᑦ ᓰᐱᒃᑯᕕᖃᖅᓗᑎᒡᓗ. 
7ᑕᒪᓐᓇ ᓯᒡᔭᖅ ᔫᑕᐅᑉ ᑭᖑᕚᖏᑕ ᐊᒥᐊᒃᑯᖏᓐᓄᑦ ᐃᓂᒋᔭᐅᔪᒫᖅᐳᖅ, ᑕᒫᓂᓗ ᐆᒪᔪᖁᑎᑎᒃ ᓂᕆᑎᑦᓱᒫᖅᐰᑦ, ᐅᓐᓄᒃᑯᓪᓗ ᓯᓂᒃᑕᖃᑦᑕᕈᒫᖅᐳᑦ ᐊᓯᑭᓗᓂᒥᐅᑦ ᐃᒡᓗᖏᓐᓂ. ᐊᑕᓂᐅᑉ ᑖᒃᑯᐊ ᒎᑎᖏᑦᑕ ᐳᐃᒍᕈᒫᓐᖏᓔᑦ ᐊᔪᖅᓴᖏᓐᓂᕕᓂᖏᓐᓄᓪᓗ ᐅᑎᖅᑎᓪᓗᒋᑦ.
8ᑐᓴᖅᓯᒪᕗᖓ ᒧᐊᐱᒥᐅᑦ ᑲᑉᐱᐊᓵᕆᓂᖏᓐᓂᒃ ᐊᒧᓁᑎᓪᓗ ᓯᕘᕋᓵᕆᓂᖏᓐᓂᒃ, ᐃᓄᖁᑎᓐᓂᒡᓗ ᑲᑉᐱᐊᓱᒃᑎᑦᓯᓂᖏᓐᓂᒃ ᓄᓇᖓᓂᒡᓗ ᓄᓇᖁᑎᑖᕋᓱᐊᕐᖕᓂᖏᓐᓂᒃ. 
9ᑍᒤᒻᒪᑦ ᐃᓅᑎᓪᓗᖓ, ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑦ ᐄᓴᕅᓕᒥᐅᑦ ᒎᑎᖓᑦ ᐅᖃᖅᐳᖅ, “ᓱᓕᓪᓚᕆᒃᓗᖓ ᒧᐊᐱᒥᐅᑦ ᓱᑑᒪᒥᐅᑎᑑᕈᒫᖅᐳᑦ, ᐊᒧᓁᑎᒥᐅᓪᓗ ᒍᒨᕋᒥᐅᑎᑑᕈᒫᖅᐳᑦ ᐱᕈᖅᕕᐅᔪᒫᖅᐳᑦ ᐅᖅᐱᖕᓄᑦ ᐃᒪᖅᓱᖕᓄᓪᓗ ᑕᕆᐅᒧᑦ, ᓄᓇᖓ ᐊᑑᑎᖃᕈᓐᓁᕈᒫᖅᐳᖅ ᐃᓱᖃᖏᑦᑐᒧᑦ. ᐃᓄᖁᑎᒪ ᓇᒃᕚᖅᑕᖅᕕᒋᔪᒫᖅᐰᑦ, ᐃᓅᖃᑎᒌᒡᔪᐊᖁᑎᒪᓗ ᐊᒥᐊᒃᑯᖏᑕ ᐱᑖᕆᔪᒫᖅᐹ.”
10ᐱᐅᔪᕆᓂᖏᑕ ᐱᓂᐊᕐᖕᓂᕆᓚᐅᖅᑕᖏᑦ ᐱᓪᓗᒋᑦ ᑍᒤᑕᐅᔪᒫᖅᐳᑦ, ᐅᖃᕐᖕᓂᖅᓘᑎᖃᓚᐅᕐᖕᓂᖏᑦ ᒥᑕᐅᑎᖃᓚᐅᕐᖕᓂᖏᓪᓗ ᐱᓪᓗᒋᑦ, ᐃᓄᖁᑎᓐᓂᒃ ᐊᑭᕋᖅᑐᓚᐅᕐᖕᓂᖏᑦ ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑕ ᐃᓄᖁᑎᖏᓐᓂᒃ. 
11ᐊᑕᓂᖅ ᑲᒪᓇᖅᑐᒃᑯᑦ ᐱᓂᐊᕐᖕᓂᖃᕈᒫᖅᐳᖅ ᑖᒃᑯᓄᖓ, ᓄᖑᑎᑦᓱᒫᕐᖕᒪᒋᑦ ᒎᑎᓐᖑᐊᑦ ᓄᓇᖅᔪᐊᒦᑦᑐᑦ. ᐃᓄᓕᒫᑦ ᑐᒃᓯᐊᖅᕕᒋᔪᒫᖅᐹᑦ ᐊᖏᕐᕋᒥᖕᓂ, ᐃᓛᒃ ᓯᒡᔭᒥ ᓄᓇᖃᖅᑐᓕᒫᑦ ᐃᓅᖃᑎᒌᒡᔪᐊᑦ ᑐᒃᓯᐊᖅᕕᒋᔪᒫᖅᐹᑦ.
12ᐃᓕᑦᓯ ᐃᑎᐅᐱᐊᒥᐅᖑᔪᓯ ᑐᖁᑕᐅᔪᒫᖅᐳᓯ ᓴᕕᒡᔪᐊᓐᓄᑦ.
13ᐊᒡᒐᓂᓗ ᓱᒋᐊᕈᑎᒋᔪᒫᖅᐰᑦ ᓯᕿᓂᐅᑉ ᑕᕐᕋᖓᓃᑦᑐᑦ ᐊᓯᕈᖅᓗᒋᑦ ᐊᓯᕆᐊᒥᐅᑦ. ᓂᓂᕕᒥᐅᓪᓗ ᓄᖑᑦᓱᒫᖅᐰᑦ ᓄᓇᖓ ᐸᓂᖅᑑᓕᖅᓗᓂ ᓱᓇᖃᔪᐃᑦᑑᔪᒫᖅᐳᖅ. 
14ᐆᒪᔪᐃᓪᓗ ᐊᖁᐱᔪᒫᖅᐳᑦ ᑍᑲᓂ ᐆᒪᔪᓕᒫᑦ ᐃᓅᖃᑎᒋᒡᔪᐊᓂᑦ ᐱᔪᑦ. ᑎᖕᒥᐊᓪᓗ ᓱᕋᒃᓯᒪᓂᖏᓐᓂ ᐃᓂᑖᕈᒫᖅᐳᑦ. ᓂᓪᓕᐊᓂᖏᓪᓗ ᐊᑭᐅᕈᒫᖅᐳᑦ ᐃᒐᓛᖏᑎᒍᑦ, ᐃᑎᕆᐊᖅᕕᖏᓪᓗ ᑕᑕᑦᓱᒫᖅᐳᑦ ᓱᕈᕐᖕᓂᒃ. ᐃᒡᓘᓪᓗ ᓴᐅᓂᖏᑦ ᕿᔪᐃᑦ ᓯᑎᔪᔧᑦ ᓴᖅᑭᑦᓱᒫᖅᐳᑦ. 
15ᑖᓐᓇ ᐃᒡᓗᒐᓴᒃ ᖁᕕᐊᓱᒃᐳᖅ ᐃᓄᖏᓪᓗ ᐃᓂᓪᓚᖓᑦᓯᐊᖅᐳᑦ, ᐆᒻᒪᑎᒥᒍᑦ ᐅᖃᖅᑐᒧᑦ, “ᑖᓐᓇᐅᕗᖓ, ᐊᓯᓐᓂᒃ ᐱᑕᖃᓐᖏᓚᖅ.” ᖃᓄᐃᒻᒪᓖ ᕿᒪᒃᑕᐅᓯᒪᕚ? ᐆᒪᔪᓕᒫᓄᑦ ᐊᖁᐱᕕᐅᑐᐃᓐᓇᓕᖅᑐᖅ! ᑕᕝᕘᓇ ᐊᖅᑯᓵᖅᑐᓕᒫᑦ ᐅᖃᕐᖕᓂᖅᓘᑎᖃᕈᒫᖅᐳᑦ ᐃᓵᒡᓗᑎᒡᓗ ᐅᖅᓕᕈᒫᖅᐳᑦ.
