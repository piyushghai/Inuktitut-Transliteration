1ᐊᑕᓂᐅᑉ ᐅᖃᐅᓯᖓᑕ ᑎᑭᑉᐹᖓ ᐅᖃᖅᓗᓂ: 
2“ᐃᓅᑉ ᐃᕐᖕᓂᖓ, ᑍᕆᒥᐅᑦ ᐊᖓᔪᖅᑳᖓ ᐅᖃᐅᑎᒍᒃ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᐆᒻᒪᑎᒃᑯᑦ ᐱᐅᔪᕆᒐᕕᑦ, ᐅᖃᓚᐅᖅᐳᑎᑦ, ‘ᒎᑎᐅᕗᖓ, ᒎᑏᑦ ᐃᒃᓯᕙᐅᑕᖏᓐᓂ ᐃᒃᓯᕚᖅᓗᖓ, ᐃᒪᕕᖕᓂᒃ ᐊᕙᑎᒥᐅᑕᖃᖅᑐᒥᒃ,’ ᐃᓄᑐᐃᓐᓇᐅᕗᑎᓪᓕ, ᒎᑎᐅᓇᑎᑦ, ᐃᓕᖕᓂᒃ ᒎᑎᑐᑦ ᓯᓚᑐᓇᓱᒋᒐᓗᐊᖅᐳᑎᑦ; 
3ᓯᓚᑐᓂᖅᓴᐅᒐᓗᐊᖅᐳᑎᑦ ᑖᓂᐊᓕᒥᑦ; ᐃᓕᖕᓄᑦ ᓇᓗᓇᖅᑐᖃᖏᒻᒪᑦ; 
4ᓯᓚᑐᓂᕐᖕᓄᑦ ᖃᐅᔨᒪᓂᕐᖕᓄᓪᓗ ᐃᓕᖕᓂᒃ ᐊᔪᖅᓴᕈᓐᓃᖅᑎᓯᒪᒐᕕᑦ, ᒎᓗᓂᒃ ᓯᐅᓪᕕᕆᓂᒡᓗ ᑲᑎᖅᓱᐃᓯᒪᒐᕕᑦ ᐱᖁᑎᒃᑯᕕᖕᓄᑦ; 
5ᓯᓚᑐᓂᕐᖕᓄᑦ ᑕᐅᖅᓰᔪᓐᓇᕐᖕᓂᕐᖕᓄᓪᓗ ᐊᔪᖅᓴᕈᓐᓃᖅᑎᓯᒪᒐᕕᑦ, ᐆᒻᒪᑎᒃᑯᓪᓗ ᐱᐅᔪᕆᑦᔪᑎᒋᓕᖅᐸᑦ ᐊᔪᖅᓴᖏᓐᓃᑦ. 
6ᑍᒤᒻᒪᑦ ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᒎᑎᑐᑦ ᓯᓚᑐᓇᓱᒋᓪᓗᑎᑦ ᐃᓕᖕᓂᒃ ᐃᓱᒪᒋᓯᒪᒐᕕᑦ, 
7ᑍᒤᒻᒪᑦ, ᑕᑯᒋᑦ, ᑎᑭᑕᐅᑎᑦᓱᒫᖅᐸᒋᑦ ᐃᓚᒋᓐᖏᑕᕐᖕᓂᒃ, ᐃᓅᖃᑎᒌᒡᔪᐊᓂᑦ ᓂᑲᒍᓱᖏᓐᓂᖅᐹᓂᒃ; ᓴᕕᒡᔪᐊᒥᖕᓄᑦ ᓱᕋᒃᑎᕆᔪᒫᖅᐳᑦ ᓯᓚᑐᓂᕐᖕᓄᑦ ᐱᐅᓯᑎᓯᒪᔭᕐᖕᓂᒃ ᑕᑯᒥᓇᕐᖕᓂᖅᔪᐊᓪᓗ ᓇᕐᕈᓇᖅᓯᑎᑕᐅᔪᒫᖅᐳᖅ. 
8ᑖᒃᑯᐊᓗ ᐃᑎᖅᓴᒧᑦ ᐃᒋᑦᓱᒫᖅᐹᑎᑦ, ᑕᕝᕙᓂᓗ ᑐᖁᔪᒫᖅᐳᑎᑦ ᑐᖁᑕᐅᓗᑎᑦ ᐃᒪᖅᕕᒡᔪᐊᕐᖕᒥ. 
9ᑐᖁᑦᓯᔭᖅᑐᖅᑐᑦ ᓵᖏᓐᓂ ᓱᓕ ᒎᑎᐅᓂᕋᕈᒫᖅᐲᑦ? ᐃᓄᑐᐃᓐᓇᐅᒐᕕᑦ, ᒎᑎᐅᓇᒡᓗ, ᑐᖁᑦᓯᔭᖅᑐᖅᑐᑦ ᓵᖏᓐᓃᓕᕈᕕᑦ. 
10ᑐᖁᑕᐅᔪᒫᖅᐳᑎᑦ ᑭᐱᔭᐅᓯᒪᖏᑦᑐᓄᑦ ᐃᓅᖃᑎᒃᓴᔭᕆᓐᖏᑕᕐᖕᓄᑦ; ᐅᕙᖓ ᐅᖃᕋᒪ, ᐊᑕᓂᖅ ᒎᑎ ᐅᖃᖅᐳᖅ.”
11ᐊᑕᓂᐅᑉ ᐅᖃᐅᓯᖓᑕ ᑎᑭᒃᑭᕚᖓ, ᐅᖃᖅᓗᓂ: 
12“ᐃᓅᑉ ᐃᕐᖕᓂᖓ ᑍᕆᒥᐅᑦ ᐊᖓᔪᖅᑳᖅᔪᐊᖓᓄᑦ ᐅᒡᒍᐊᕈᑎᓕᐅᕆᑦ, ᐅᖃᐅᑎᓗᒍᓗ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᐋᖅᑭᒃᓯᓯᒪᑦᓯᐊᕈᓐᓇᕐᖕᓂᖅ ᐱᓯᒪᓚᐅᖅᐸᑦ, ᓯᓚᑐᓂᖃᑦᓯᐊᖅᓗᑎᑦ ᑕᑯᒥᓇᖅᑑᓪᓗᑎᓪᓗ. 
13ᐄᑕᓂᒥ ᓄᓇᖃᓚᐅᖅᐳᑎᑦ, ᒎᑎᐅᑉ ᐱᕈᖅᓰᕕᖁᑎᖓᓂ; ᐅᔭᕋᖕᓂᒃ ᐱᐅᔪᓂᒃ ᐊᑦᔨᒌᖏᑦᑐᓂᒃ ᐱᐅᓴᐅᑎᖃᖅᐸᒡᓗᑎᑦ, ᑲᕐᓃᓕᐊᓂᒃ, ᑑᐹᑦᓯᓂᒃ, ᔭᓯᐸᕆᓂᒡᓗ, ᑯᕅᓱᓕᐊᓂᒃ ᐳᕅᓕᓂᒃ, ᐆᓂᒡᓯᓂᒡᓗ, ᓴᐰᕋᓂᒃ, ᑳᐳᕐᓐᑯᓪᓂᒃ, ᐃᒪᕆᐅᓪᓂᒡᓗ; ᐊᓐᓄᕌᑎᑦ ᒎᓗᓂᒃ ᑕᖅᓴᖃᐅᖅᐸᒡᓗᑎᒃ ᓴᓇᓐᖑᐊᖅᓯᒪᔪᓂᒃ ᐃᑎᖅᓴᓕᐅᕈᑎᓯᒪᔪᓂᒃ. ᑕᒪᒃᑯᐊᓗ ᐊᓐᓄᕌᒃᓴᐅᑕᐅᓚᐅᖅᐳᑦ ᐃᓕᖕᓄᑦ ᐱᓐᖑᖅᑎᑕᐅᕕᖕᓂᑦ ᐱᒋᐊᖅᓗᑎᒃ. 
14ᓂᕈᐊᖅᓯᒪᓚᐅᖅᐳᖓ ᓴᐳᑦᔨᔨᒃᓴᕐᖕᓂᒃ ᐂᓐᖏᓕᒥᒃ ᓯᕈᐱᒥᒃ; ᒎᑎᐅᓪᓗ ᐃᑦᔪᕐᖕᓁᑦᑐᖁᑎᖓᓂ ᖃᖅᑲᒥ ᐃᓂᖃᓚᐅᖅᐳᑎᑦ; ᐱᓱᖃᑦᑕᓚᐅᖅᐳᑎᑦ ᐅᔭᕋᒃᑎᒍᑦ ᐱᐅᔪᖅᔪᐊᑎᒍᑦ ᕿᓪᓛᒡᒋᔭᖅᑐᑎᒍᑦ. 
15ᐃᓕᖅᑯᓰᑦ ᐸᓯᔭᒃᓴᐅᓂᖃᓚᐅᓐᖏᓚᖅ ᐱᓐᖑᖅᑎᑕᐅᕕᖕᓂᑦ ᐱᒋᐊᖅᓗᓂ, ᐅᓪᓗᖅ ᐱᐅᖏᑦᑐᓂᒃ ᐊᑐᖃᑦᑕᓯᒋᐊᕐᖕᓃᑦ ᑎᑭᓪᓗᒍ. 
16ᑕᐅᖅᓰᖃᑎᖃᖃᑦᑕᕐᖕᓂᕐᖕᒧᓪᓗ ᑲᔪᓯᒻᒪᕆᓕᖅᑎᓪᓗᑎᑦ, ᐱᓂᖅᓗᖕᓂᕐᖕᒧᑦ ᑎᑭᐅᑎᓚᐅᖅᐳᑎᑦ, ᐊᔪᖅᑐᓕᓕᖅᓗᑎᓪᓗ; ᐊᓂᑎᑦᓴᕆᐊᖃᓕᓚᐅᖅᐸᒋᑦ ᓇᕐᕈᓇᖅᓯᑎᑦᓯᒐᕕᑦ ᒎᑎᐅᑉ ᖃᖅᑲᖁᑎᖓᓂᒃ, ᐂᓐᖏᓕᐅᓪᓗ ᓯᕋᐱᐅᑉ ᓴᐳᑦᔨᔨᒋᓚᐅᖅᑕᕕᑦ ᐊᓂᑎᑦᓴᕆᐊᖃᓕᓚᐅᖅᐹᑎᑦ ᑕᕝᕙᓐᖓᑦ ᐅᔭᕋᖕᓂᑦ ᐱᐅᔪᓂᑦ ᕿᓪᓛᒡᒋᖅᑕᖅᑐᓂᑦ. 
17ᐆᒻᒪᑎᒃᑯᑦ ᐱᐅᔪᕆᓕᓚᐅᕋᕕᑦ ᑕᑯᒥᓇᖅᑑᓃᑦ ᐱᑦᔪᑎᒋᓪᓗᒍ; ᓯᓚᑐᓃᑦ ᐊᑐᕐᖕᓂᖅᓗᓕᓚᐅᖅᐸᑦ ᑕᑯᒥᓇᖅᑐᐊᓘᓃᑦ ᐱᑦᔪᑎᒋᓪᓗᒍ. ᑕᕝᕙ ᓄᓇᒧᑦ ᐃᒋᓚᐅᖅᐸᒋᑦ; ᑕᑯᔭᒃᓴᕈᖅᑎᓪᓗᑎᑦ ᐊᖓᔪᖅᑳᖅᔪᐊᓄᑦ, ᐃᓕᖕᓂᒃ ᑕᑯᖁᓪᓗᒋᑦ. 
18ᐱᐅᖏᑦᑐᓂᒃ ᐱᓇᓱᐊᖃᑦᑕᓕᕋᕕᑦ, ᑕᐅᖅᓰᓂᖅᓗᖃᑦᑕᕐᖕᓂᒃᑯᑦ ᐃᑦᔪᕐᖕᓁᑦᑐᖁᑎᑎᑦᑕᐅᖅ ᓇᕐᕈᓇᖅᓯᑎᓚᐅᖅᐸᑎᑦ; ᐃᑯᐊᓪᓚᒃᑎᑦᓯᓕᓚᐅᖅᐳᖓ ᐊᑯᓐᓇᑦᓯᓐᓂ; ᑕᒪᑐᒧᖓ ᓄᖑᑕᐅᖁᓪᓗᓯ, ᐊᖅᔭᓕᓂᕈᖅᑎᓚᐅᖅᐸᒋᓪᓗ ᓄᓇᒥ ᐃᓄᓕᒫᓄᑦ ᑕᑯᔭᐅᖁᓪᓗᑎᑦ. 
19ᐃᓅᖃᑎᒌᒡᔪᐊᑦ ᓯᓚᖅᔪᐊᕐᖕᒥ ᐃᓕᖕᓂᒃ ᑲᒪᓂᐊᕈᑎᖃᒻᒪᕆᓚᐅᖅᐳᑦ; ᑕᑯᒥᓁᑦᑐᖅᔪᐊᒥᒃ ᐃᓱᓕᓐᓂᖃᓚᐅᕋᕕᑦ ᐱᑕᖃᕐᖕᓂᐊᕈᓐᓃᖅᓗᑎᓪᓗ ᐃᓱᖃᖏᑦᑐᒧᑦ.”
20ᐊᑕᓂᐅᑉ ᐅᖃᐅᓯᖓᑕ ᑎᑭᑉᐹᖓ ᐅᖃᖅᓗᓂ: 
21“ᐃᓅᑉ ᐃᕐᖕᓂᖓ, ᓮᑐᓂᒥᐅᑦ ᐊᑭᕋᖅᑐᖅᓗᒋᑦ ᐅᖃᐅᑎᒃᑭᑦ. 
22ᐅᖃᖅᓗᑎᑦ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᑕᑯᒋᑦ, ᓮᑐᓃ ᐊᑭᕋᖅᑐᓕᖅᐸᒋᑦ, ᐊᑯᓐᓇᑦᓯᓐᓂ ᓂᖅᑐᕐᖕᓇᕐᖕᓂᕋ ᓴᖅᑭᑎᓐᓂᐊᖅᐸᕋ. ᖃᐅᔨᔪᒫᖅᐳᓪᓗ ᐅᕙᖓᐅᒐᒪ ᐊᑕᓂᖅ, ᐃᓕᑦᓯᓐᓂᒃ ᓱᒋᐊᖅᓯᓕᕈᒪ, ᐃᑦᔪᕐᖕᓁᓐᓂᕋᓗ ᓴᖅᑭᑎᒃᑯᒃᑯ ᑖᒃᑯᓄᖓ. 
23ᖃᓂᒪᓇᖅᑐᓂᒃ ᑎᑭᕝᕕᐅᑎᑦᓱᒫᐸᕋ, ᐊᐅᖕᒥᒡᓗ ᖁᕕᓯᔪᒫᖅᐳᖓ ᐊᖅᑯᑎᖏᓐᓄᑦ; ᓄᓇᖏᓐᓂ ᑐᖁᕋᖅᑕᐅᔪᒫᖅᐳᑦ, ᐅᓇᑕᕆᐊᖅᑐᓄᑦ ᐊᕙᑎᖏᓐᓂᑦ ᑎᑭᑦᑐᓄᑦ. ᑕᕝᕙ ᖃᐅᔨᓕᕈᒫᖅᐳᑦ ᐅᕙᖓᐅᒐᒪ ᐊᑕᓂᖅ.”
24“ᐄᓴᕅᓕᐅᑉ ᑭᖑᕚᖏᑦ ᐋᓐᓂᖅᓯᑕᐅᕙᒍᓐᓃᕈᒫᖅᐳᑦ ᑲᑭᓪᓚᕐᖕᓇᖅᑐᓄᑦ ᐊᕙᑖᓂ ᓄᓇᖃᖅᑐᓄᑦ ᐸᒡᕕᓴᖅᑕᐅᕙᖑᓐᓃᖅᓗᑎᒃ. ᑕᕝᕙ ᖃᐅᔨᓕᕈᒫᖅᐳᑦ ᐅᕙᖓᐅᒐᒪ ᐊᑕᓂᖅ ᒎᑎ. 
25ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᐄᓴᕅᓕᐅᑉ ᑭᖑᕚᖏᑦ ᑲᑎᖅᓱᓕᕈᒃᑭᑦ ᐃᓄᖕᓂᑦ ᓯᐊᒻᒪᖅᑎᑕᐅᕕᖏᓐᓂᑦ, ᐃᑦᔪᕐᖕᓁᓐᓂᕋᓗ ᑖᒃᑯᑎᒎᓇᖅ ᓴᖅᑭᑎᓕᕈᒃᑯ ᐃᓅᖃᑎᒌᒡᔪᐊᓄᑦ, ᑕᕝᕙ ᐄᓴᕅᓕᒥᐅᑦ ᓇᖕᒥᓂᖅ ᓄᓇᒥᖕᓂ ᓄᓇᖃᓕᕈᒫᖅᐳᑦ ᐱᔨᓐᓄᑦ ᔧᑯᒧᑦ ᑐᓂᓚᐅᖅᑕᓐᓂ. 
26ᓄᓇᖃᓕᕈᒫᖅᐳᑦ ᐃᓱᒫᓗᒋᔭᖃᖏᓪᓗᑎᒃ, ᐃᒡᓗᓕᐅᕈᒫᖅᐳᑦ ᐱᕈᖅᓰᕕᓕᐅᖅᓗᑎᒡᓗ ᕔᓂᖃᖅᕕᒃᓴᓂᒃ. ᓄᓇᖃᓕᕈᒫᖅᐳᑦ ᐃᓱᒫᓗᓇᖏᑦᑐᒥ, ᓄᓇᖃᑎᒌᑦ ᐋᓐᓂᖅᓯᔪᒪᔪᑦ ᑖᒃᑯᓂᖓ ᓱᒋᐊᖃᑦᑕᕈᒫᖅᐸᒃᑲ. ᑕᕝᕙ ᖃᐅᔨᓕᕈᒫᖅᐳᑦ ᐅᕙᖓᐅᒐᒪ ᐊᑕᓂᖅ ᑖᒃᑯᐊ ᒎᑎᖓᑦ.”
