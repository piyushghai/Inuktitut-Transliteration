1ᐊᕐᕌᒍᒥ ᑕᕝᕙᓂᑦᓮᓐᓇᖅ, ᑕᖅᑮᑦ ᑕᓪᓕᒪᖓᓐᓂ ᐊᕐᕌᒍᐃᑦ ᓯᑕᒪᒋᓕᖅᑕᖓᓐᓂ, ᔨᑎᑬᐊ ᐊᖓᔪᖅᑳᖅᔪᐊᖑᓕᓵᖅᑎᓪᓗᒍ ᔫᑕᒥ, ᐱᔪᖃᓛᖅᑐᒥᒃ ᐅᖃᖅᑎ ᕼᐊᓇᓁᐊ ᐊᔾᔪᕆᐅᑉ ᐃᕐᖕᓂᖓ ᒋᐱᐅᓂᒥᐅᑕᖅ ᐅᕙᓐᓄᑦ ᐅᖃᖅᐳᖅ ᐊᑕᓂᐅᑉ ᐃᒡᓗᖓᓂ ᑐᓂᕐᕈᓯᖅᑎᑦᓯᔩᑦ ᐃᓄᐃᓪᓗ ᑐᓵᑎᓪᓗᒋᑦ, 
2“ᐃᒫᒃ ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐄᓴᕅᓕᒥᐅᑦ ᒎᑎᖓᑦ ᐅᖃᖅᐳᖅ, ᐹᐱᓘᓂᐅᑉ ᐊᖓᔪᖅᑳᖅᔪᐊᖓᑕ ᕿᒧᒍᑖ ᕿᔪᒃ ᓯᖁᒥᓐᓂᐊᖅᐸᕋ. 
3ᐊᕐᕌᒎᖕᓂᒃ ᒪᕐᕉᖕᓂᒃ ᐊᑕᓂᐅᑉ ᐃᒡᓗᖓᑕ ᐱᖁᑎᓕᒫᖏᑦ ᐅᑎᖅᑎᑦᓱᒫᖅᐸᒃᑲ ᓂᐱᑯᓁᓴᐅᑉ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑦᑕ ᐊᐅᓪᓚᕈᑎᓚᐅᖅᑕᖏᑦ ᐹᐱᓘᓂᒧᑦ. 
4ᐅᑎᖅᑎᓐᓂᐊᕆᕙᕋᓗ ᔨᑯᓁᐊ ᔨᕼᐅᐃᐊᑭᐅᑉ ᐃᕐᖕᓂᖓ ᔫᑕᒥᐅᑦ ᐊᖓᔪᖅᑳᖅᔪᐊᖓᑦ, ᐊᐅᓪᓚᕈᑦᔭᐅᓯᒪᖃᑕᐅᔪᓕᒫᓪᓗ ᐹᐱᓘᓂᒧᑦ ᐅᑎᖅᑎᒻᒥᓗᒋᑦ ᔫᑕᒧᑦ, ᐊᑕᓂᖅ ᐅᖃᖅᐳᖅ, ᐹᐱᓘᓂᐅᑉ ᐊᖓᔪᖅᑳᖅᔪᐊᖓᑦᑕ ᐊᓄᓯᒪᐅᑎᖓ ᕿᔪᒃ ᓯᖁᒥᓐᓂᐊᕋᒃᑯ.”
5ᔨᕆᒤᐊᓕ ᒎᑎᐅᑉ ᐅᖃᖅᑎᖓ ᑭᐅᕗᖅ, ᕼᐊᓇᓁᐊᒧᑦ ᑐᓂᕐᕈᓯᖅᑎᑦᓯᔩᑦ ᐃᓄᓕᒫᓪᓗ ᑐᓵᑎᓪᓗᒋᑦ ᑐᒃᓯᐊᖅᕕᒡᔪᐊᕐᖕᒥ. 
6ᔨᕆᒤᐊ ᐃᒫᒃ ᐅᖃᖅᓗᓂ, ᐋᒦᓐ! ᐊᑕᓂᖅ ᑍᒤᓕᐅᓚᐅᖅᓕ, ᐊᑕᓂᐅᑦᑐᖅ ᐅᖃᐅᓯᕆᔭᑎᑦ ᓇᓚᐅᑦᓯᑎᓪᓕᒋᑦ ᐅᑎᖅᑎᑦᓯᓗᓂ ᑐᒃᓯᐊᖅᕕᒡᔪᐊᑉ ᐱᖁᑎᓕᒫᖏᓐᓂᒃ; ᐊᐅᓪᓚᖅᑎᑕᐅᓯᒪᔪᕕᓂᓕᒫᓂᒡᓗ ᐹᐱᓘᓂᒧᑦ. 
7ᑭᓯᐊᓂ ᐅᖃᐅᑎᔪᒪᕙᒋᑦ ᑐᓵᑎᓪᓗᑎᑦ ᐃᓄᐃᓪᓗ ᑐᓵᑎᓪᓗᒋᑦ. 
8ᓯᕗᓂᑦᑎᓐᓂ ᐅᕙᑦᑎᓐᓂᑦ ᒎᑎᒧᑦ ᐅᖃᖅᑎᒋᔭᐅᕙᓚᐅᖅᑐᑦ ᐅᖃᐅᓯᖃᖅᐸᓚᐅᕐᖕᒪᑕ ᐅᓇᑕᕐᖕᓂᖅᑕᖃᓛᖅᑐᒥᒃ, ᖁᐊᖅᓵᖓᓇᖅᑐᖃᓛᖅᑐᓂᒃ, ᐋᓐᓂᐊᓇᖅᑐᖃᓛᖅᑐᓂᒡᓗ ᓄᓇᓕᖕᓄᑦ ᐊᖓᔪᖅᑳᐅᕕᒡᔪᐊᓄᓪᓗ. 
9ᒎᑎᒧᓪᓕ ᐅᖃᖅᑎᒋᔭᐅᔪᖅ ᐅᖃᐅᓯᖃᖅᐸᒃᑐᖅ ᓮᒻᒪᖅᑎᑕᐅᔪᒫᕐᖕᓂᕅᓪᓗᓂ ᒎᑎᒥᑦ ᑎᓕᔭᐅᓯᒪᓪᓚᕆᖕᓂᖓ ᓇᓗᓇᕈᓐᓃᕋᔭᖅᐳᖅ ᐅᖃᐅᓯᕆᔭᖏᑕ ᓇᓚᐅᑦᓯᓂᖏᑦ ᓴᖅᑭᓕᖅᐸᑕ ᑭᓯᐊᓂ.
10ᕼᐊᓇᓁᐊᐅᓪᓗ ᔨᕆᒤᐊᐅᑉ ᐊᓄᓯᒪᐅᑎᖓ ᕿᔪᒃ ᖁᖓᓯᖓᓂᑦ ᐲᖅᓗᓂᐅᒃ ᓱᕋᒃᐹ. 
11ᐃᓄᐃᓪᓗ ᑐᓵᑎᓪᓗᒋᑦ ᕼᐊᓇᓁᐊᐅᑉ ᐅᖃᐅᑎᕔᑦ, “ᐃᒫᒃ ᐊᑕᓂᖅ ᐅᖃᖅᐳᖅ, ᑍᒫᒃᑕᐅᖅ ᓂᐱᑯᓁᓴᐅᑉ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑦᑕ ᐊᓄᓯᒪᐅᑎᖓ ᕿᔪᒃ ᓯᖁᑦᑎᕈᒫᖅᐸᕋ ᐃᓅᖃᑎᒌᒡᔪᐊᑦ ᖁᖓᓯᖏᓐᓃᑎᑕᖓ ᐲᕈᒫᕋᒃᑯ ᐊᕐᕌᒎᒃ ᒪᕐᕉᒃ ᐊᑐᖅᑎᓪᓗᒋᒃ.” ᑍᒫᒡᓗ ᐅᖃᖅᑎᓪᓗᒍ ᒎᑎᐅᑉ ᐅᖃᖅᑎᖓ ᔨᕆᒤᐊ ᕿᒪᕉᑎᕗᖅ.
12ᕼᐊᓇᓁᐊᐅᓪᓕ ᔨᕆᒤᐊᐅᑉ ᐊᓄᓯᒪᐅᑎᖓ ᕿᔪᒃ ᓱᕋᕋᑖᖅᑎᓪᓗᓂᐅᒃ ᐊᑕᓂᐅᑉ ᔨᕆᒤᐊ ᐅᖃᖅᕕᒋᓕᖅᐹ: 
13“ᕼᐊᓇᓁᐊ ᐅᖃᐅᑎᔭᖅᑐᕈᒃ, ᓯᖁᒥᑦᓯᒐᓗᐊᖅᐳᑎᑦ ᐊᓄᓯᒪᐅᑎᒥᒃ ᕿᔪᖕᒥᒃ ᑭᖑᕝᕕᖅᑕᐅᑎᓐᓂᐊᖅᐸᕋᓕ ᐊᓄᓯᒪᐅᑎᒥᒃ ᓴᕕᕋᔭᖕᒥᒃ ᓴᓇᓯᒪᔪᒥᒃ. 
14ᐃᒫᒃ ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐄᓴᕅᓕᒥᐅᑦ ᒎᑎᖓ ᐅᖃᖅᐳᖅ, ᐃᓅᖃᑎᒌᒡᔪᐊᑦ ᐊᓄᓯᒪᐅᑎᓕᐅᕈᒪᕙᒃᑲ ᓴᕕᕋᔭᖕᒥᒃ ᐱᔨᑦᓯᖁᓪᓗᒋᑦ ᓂᐱᑯᓁᓴᒥᒃ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᓐᓂᒃ, ᑖᑦᓱᒧᖓ ᐊᐅᓚᑕᐅᖁᓪᓗᒋᑦ ᐆᒪᔪᓪᓗᑦᑕᐅᖅ ᐊᒡᓛᑦ ᑖᑦᓱᒧᖓ ᐊᐅᓚᑕᐅᑎᑦᓱᒫᖅᐸᒃᑲ.”
15ᔨᕆᒤᐊᐅᑉ ᕼᐊᓇᓁᐊ ᐅᖃᐅᑎᕚ, “ᕼᐊᓇᓁᐊ, ᐊᑕᓂᕐᖕᒧᑦ ᑎᓕᔭᐅᓯᒪᓇᑎᑦ ᐃᓅᖃᑎᒌᒡᔪᐊᓂᒃ ᓱᓕᖏᑦᑐᒥᒃ ᐅᒃᐱᕆᔭᐅᓕᖅᑎᑦᓯᒐᕕᑦ.” 
16ᑍᒤᒻᒪᑦ ᐊᑕᓂᖅ ᐃᒫᒃ ᐅᖃᖅᐳᖅ, “ᑕᑯᒋᑦ, ᓄᓇᖅᔪᐊᒥᑦ ᐃᒋᓐᓂᐊᖅᐸᒋᑦ, ᐊᕐᕌᒍᒥ ᑕᕝᕙᓂ ᑐᖁᔪᒫᖅᐳᑎᑦ ᐊᔪᕆᖅᑐᐃᓯᒪᒐᕕᑦ ᒎᑎᒥᒃ ᐊᑭᕋᖅᑐᖅᑐᓂᒃ.”
17ᑕᖅᑮᑦ 7-ᖓᓐᓂ ᐊᕐᕌᒍᒥ ᑕᕝᕙᓂᑦᓮᓐᓇᖅ, ᓇᓚᐅᑦᑍᔪᖅ ᕼᐊᓇᓁᐊ ᑐᖁᕗᖅ.
