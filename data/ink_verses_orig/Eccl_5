1ᐊᓪᓗᕐᖕᓂᑎᑦ ᐅᑦᔨᕆᑦᓯᐊᒃᑭᑦ ᐊᑕᓂᐅᑉ ᐃᒡᓗᖓᓄᑦ ᐂᓕᕈᕕᑦ; ᑕᕝᕗᓐᖓᓗ ᖃᒡᓕᓕᕆᑦ ᑐᓵᔭᖅᑐᖅᓗᑎᑦ ᓯᓔᑦᑐᑦ ᑐᓂᕐᕈᓯᑐᐃᓐᓇᕐᖕᓂᖏᑦ ᐱᐅᓂᖅᓴᐅᖏᒻᒪᑕ, ᑖᒃᑯᐊᓗ ᑕᒻᒪᓕᕋᓗᐊᕐᖕᒪᖔᕐᖕᒥᒃ ᖃᐅᔨᔪᓐᓇᖏᒻᒪᑕ. 
2ᖃᓃᑦ ᑐᐊᕕᖅᑎᓐᓂᐊᕐᖕᓇᒍ, ᐆᒻᒪᑏᓪᓗ ᑐᐊᕕᖅᓗᓂ ᓂᓪᓕᐊᑎᓐᓂᐊᕐᖕᓇᒍ ᒎᑎᐅᑉ ᓵᖓᓂ. ᒎᑎ ᕿᓚᖕᒦᒻᒪᑦ, ᐃᕝᕕᓗ ᓄᓇᒦᓐᓇᕕᑦ; ᑍᒤᒻᒪᑦ ᐅᖃᐅᓯᖅᑎᑦ ᐅᓄᖅᓯᑎᓐᓂᐊᕐᖕᓇᒋᑦ. 
3ᓯᓐᓇᒃᑑᒪᓃᑦ ᐊᑐᓕᖅᐸᖕᒪᑕ ᖃᓄᐃᓕᐅᖅᑐᖃᓗᐊᖅᑎᓪᓗᒍ, ᓯᓔᑦᑑᓪᓗ ᓂᐱᖓ ᐃᓕᑕᕆᔭᐅᓕᖅᐳᖅ ᐅᓄᖅᑐᓂᒃ ᐅᖃᐅᓯᒃᓴᖃᓂᖓᒍᑦ. 
4ᒎᑎᒧᑦ ᓱᓇᑐᐃᓐᓇᕐᖕᒥᒃ ᐊᑐᕐᖕᓂᐊᕐᖕᓂᕋᖅᓗᒍ ᐊᖏᕈᑎᖃᕈᕕᑦ, ᐊᑏ ᑲᔪᓯᑎᓴᕅᒍᒃ; ᓯᓔᑦᑐᓂᒃ ᖁᕕᐊᒋᔭᖃᖏᒻᒪᑦ. ᐊᖏᕈᑎᒋᔭᑎᑦ ᑲᔪᓯᑎᖃᑦᑕᒃᑭᑦ. 
5ᐱᐅᓂᖅᓴᐅᕗᖅ ᓱᓇᒥᒃ ᐊᖏᕈᑎᖃᖏᒃᑯᕕᑦ, ᐊᖏᕈᑎᒋᓯᖅᒪᔭᕐᖕᓂᒃ ᑲᔪᓯᑎᑦᓯᓐᖏᒍᕕᑦ ᐱᐅᖏᓐᓂᖅᓴᐅᖕᒪᑦ. 
6ᖃᓂᖅᐱᑦ ᐊᔪᖅᑐᓕᑎᑦᑍᓕᓕᑎᑦ, ᐅᖃᕐᖕᓂᐊᕐᖕᓇᒡᓗ ᒎᑎᐅᑉ ᐅᖃᕆᐊᖅᑐᖅᑎᑕᖓᓄᑦ ᑕᒻᒪᕐᖕᓂᕋᖅᓗᒍ. ᓱᖕᒪᑦ ᒎᑎ ᓂᓐᖓᐅᒪᔭᕆᐊᖃᖅᐹ ᐸᓯᔭᐅᔪᒪᖏᓐᓂᕐᖕᓂᒃ, ᐊᒡᒐᖕᓄᓪᓗ ᓴᓇᓚᐅᖅᑕᕐᖕᓂᒃ ᐊᓯᕈᐃᓗᓂ? 
7ᐅᓄᖅᑐᓂᒃ ᓯᓐᓇᒃᑑᒪᓂᖃᖅᑎᓪᓗᒍ, ᐅᓄᖅᑐᓂᒡᓗ ᐅᖃᐅᓯᖅᑕᖃᖅᑎᓪᓗᒍ ᓱᓕᖏᓐᓂᖅᑕᖃᕐᖕᒪᑦ. ᒎᑎᓕ ᓯᕘᕋᒋᒍᒃ.
8ᑕᑯᒍᕕᑦ ᐊᔪᖅᓴᖅᑐᒥᒃ ᐅᖁᒤᑎᑕᐅᔪᒥᒃ, ᐊᑦᔨᒌᒃᑎᑦᓯᑦᓯᐊᕐᖕᓂᐅᓪᓗ ᐃᓱᐊᖅᑐᓕᓂᐅᓪᓗ ᐊᑐᖅᑕᐅᖏᓐᓂᖓᓂᒃ ᑲᑉᐱᐊᓇᖅᑐᒃᑯᑦ, ᓄᓇᐅᑉ ᐊᐅᓚᑦᓯᔨᖏᑎᒍᑦ, ᑕᒪᓐᓇ ᑕᑕᒥᓐᓂᐊᕈᑎᒋᓇᒍ; ᐊᖓᔪᖅᑳᖅ ᖃᐅᔨᓴᖅᑎᖃᕐᖕᒪᑦ ᐊᖓᔪᖅᑲᐅᖅᑭᔭᒥᓂᒃ, ᑖᒃᑯᐊᓗ ᐊᖓᔪᖅᑳᖑᖅᑭᔭᖃᕆᓪᓗᑎᒃ.
9ᑍᒤᒻᒪᑦ ᓄᓇᐅᑉ ᑮᓇᐅᔭᓕᐅᕈᑕᐅᓂᖓ ᑕᒤᓐᓄᑦ ᐊᑐᖅᐳᖅ; ᐊᖓᔪᖅᑳᖅᔪᐊᖅ ᐊᒡᓛᑦ ᐱᔨᑦᓯᖅᑕᐅᕗᖅ ᐱᕈᖅᓰᕕᓕᕆᔪᓂᑦ.
10ᑮᓇᐅᔭᓂᒃ ᐅᖓᒋᔭᓕᒃ ᑮᓇᐅᔭᓂᒃ ᓈᒻᒪᒃᓯᔪᓐᓇᓐᖏᓚᖅ; ᑍᒫᒃᑕᐅᖅ ᐱᖃᓗᐊᕈᒪᓂᕐᖕᒥᒃ ᐅᖓᒋᔭᓕᒃ ᐱᖃᓗᐊᕐᖕᓂᕐᖕᒥᒃ ᓈᒻᒪᒃᓯᔪᓐᓇᓐᖏᓚᖅ. ᑕᒪᓐᓇ ᑐᑭᖃᓐᖏᓚᖅ. 
11ᓱᓇᑐᐃᓐᓁᑦ ᐊᖏᒡᓕᒃᐸᑕ, ᑕᒪᒃᑯᓂᖓ ᓂᕆᔪᑦ ᐊᖏᒡᓕᒋᕗᑦ; ᓱᓇᒥᒡᓕ ᑍᒪ ᐱᕚᓪᓕᖅᐹ ᐱᖁᑎᖃᖅᑐᖅ? ᐃᔨᒥᓄᓪᓕ ᑕᒪᒃᑯᓂᖓ ᑕᐅᑐᑐᐃᓐᓇᖅᐹ? 
12ᑎᒥᐅᑉ ᐊᒃᓱᕈᕐᖕᓂᖓᓄᑦ ᓴᓇᔫᑉ ᓯᓂᖕᓂᖓ ᒪᒪᖅᐳᖅ, ᒥᑭᔪᒥᒃ ᐊᖏᔪᒥᒡᓘᓐᓃᑦ ᓂᕆᒐᓗᐊᕈᓂ; ᐊᒃᓱᐃᑦᑑᖅᓕ ᐱᖃᓗᐊᕐᖕᓂᕐᖕᒥᓄᑦ ᓯᓂᑦᓯᐊᕈᓐᓇᓐᖏᓚᖅ. 
13ᐱᐅᖏᑦᑐᐊᓗᖕᒥᒃ ᓯᕿᓂᐅᑉ ᐊᑖᓂ ᐊᑐᖅᑕᐅᔪᒥᒃ ᑕᑯᓯᒪᕗᖓ: ᐊᒃᓱᐃᑦᔪᑏᑦ ᐱᖃᖅᑐᒥᑦ ᐱᓯᒪᔭᐅᔪᑦ ᐋᓐᓂᐊᕈᑎᒋᓪᓗᒋᑦ.
14ᑖᒃᑯᐊ ᐊᒃᓱᐃᑦᔪᑎᑦ ᐊᓯᐅᕗᑦ ᐱᖃᖅᑑᑉ ᑕᒻᒪᕐᖕᓂᖓᓄᑦ; ᐃᕐᖕᓂᖅᑖᕈᓂᓗ ᕿᑐᕐᖓᖓ ᓱᓇᒥᒃ ᐱᒃᓴᖃᓐᖏᓚᖅ. 
15ᐊᓈᓇᒥᓂᑦ ᐃᕐᖕᓂᐊᖑᓪᓗᓂ ᐊᓐᓄᕌᖃᓚᐅᖏᒻᒪᑦ, ᑍᒫᑦᓮᓐᓇᖅ ᐊᓐᓄᕌᖃᖏᓪᓗᓂ ᐅᑎᕈᒫᕆᕗᖅ; ᓱᓇᒥᒃ ᑎᒥᒥᓄᑦ ᐊᒃᓱᕈᕈᑎᕕᓂᕐᖕᒥᓂᒃ ᓇᒃᓴᕈᒫᓐᖏᓚᖅ, ᑎᒍᒥᐊᖅᓗᒍ ᐊᐅᓪᓚᕈᑎᔭᒃᓴᖓᓂᒃ ᐱᑕᖃᓐᖏᓚᖅ. 
16ᑕᒪᓐᓇᑦᑕᐅᖅ ᑕᕝᕙ ᐱᐅᖏᑦᑐᖅ: ᑍᒫᒃ ᓄᓇᒧᑦ ᑎᑭᓚᐅᕋᒥ ᑍᒫᑦᓮᓐᓇᖅ ᐅᑎᕈᒫᕆᕗᖅ. ᓱᓇᒥᒡᓕ ᐱᕙᓪᓕᕈᑎᖃᖅᐹ ᐊᓄᕆᒥᒃ ᐊᖑᓯᓇᓱᖕᓂᕐᖕᒧᑦ ᐊᒃᓱᕈᓚᐅᑐᐃᓐᓇᖅᓗᓂ? 
17ᐅᓪᓗᓂᒃ ᐃᓅᓂᕐᖕᒥᓂ ᓂᕆᕗᖅ ᑖᖅᑐᒥ, ᕿᒃᓵᖕᓂᖃᖅᓗᓂ ᐅᓄᖅᑐᓂᒃ ᖃᓂᒪᓂᖃᖅᓗᓂᓗ ᓂᓐᖓᐅᒪᓂᖃᖅᓗᓂᓗ.
18ᐃᒫᒃ ᑕᕝᕙ ᐱᐅᔪᖅ ᑕᑯᓚᐅᖅᑕᕋ: ᓈᒻᒪᒃᐳᖅ ᓂᕆᓗᓂ ᐃᒥᖅᓗᓂᓗ ᖁᕕᐊᒋᔭᖃᖅᓗᓂᓗ ᓴᓇᔭᒥᓂᒃ ᐊᒃᓱᕈᕐᖕᓂᕐᖕᒥᓄᑦ ᓴᓇᔭᒥᓂᒃ ᓯᕿᓂᐅᑉ ᐊᑖᓂ ᓴᓇᔭᐅᕙᒃᑐᒥᒃ ᐅᓪᓗᓂᒃ ᐅᓄᖏᑦᑐᓂᒃ ᒎᑎᐅᑉ ᑐᓂᔭᖏᓐᓂᒃ ᑖᑦᓱᒧᖓ; ᑕᒪᓐᓇ ᑖᑦᓱᒧᖓ ᑐᕌᖓᖕᒪᑦ. 
19ᑍᒫᑦᓮᓐᓇᖅᑕᐅᖅ ᒎᑎᐅᑉ ᑐᓂᓯᕕᒋᔭᖏᑦ ᐊᒃᓱᐃᓐᓂᕐᖕᒥᒃ ᐱᖃᕐᖕᓂᕐᖕᒥᒡᓗ ᖁᕕᐊᓱᒍᑎᖃᖁᕔᑦ, ᑐᓂᓯᕕᐅᓂᕐᖕᒥᖕᓂᒡᓗ ᐃᓚᓕᐅᖅᓯᓗᓂ ᐊᒃᓱᕈᕐᖕᓂᒃᑯᓗ ᓴᓇᔭᒥᓂᒃ ᖁᕕᐊᒋᔭᖃᖅᓗᓂ, ᑕᒪᓐᓇ ᒎᑎᐅᑉ ᑐᓂᕐᕈᑎᒋᖕᒪᒍ. 
20ᐅᓪᓗᓂᒡᓗ ᐊᑐᕇᖅᑐᓂᒃ ᐃᓱᒪᖃᓗᐊᓐᖏᓚᖅ, ᒎᑎᐅᑉ ᐱᔭᒃᓴᖃᖅᑎᒻᒪᒍ ᐆᒻᒪᑎᖓᓗ ᖁᕕᐊᓱᒃᑎᒻᒪᒍ.
