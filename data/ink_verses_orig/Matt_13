1ᐅᓪᓗᖅ ᑖᓐᓇᑦᓮᓐᓇᐅᑎᓪᓗᒍ ᔩᓱᓯᐅᑉ ᐃᒡᓗ ᑖᓐᓇ ᕿᒪᒡᓗᒍ ᑕᓯᐅᑉ ᓯᓈᓄᐊᖅᐳᖅ. 
2ᐃᓄᒋᐊᒃᑐᖅᔪᐊᓪᓗ ᑕᕝᕙᓂ ᑲᑎᒪᔪᑦ ᔩᓱᓯᐅᑉ ᐊᕙᑖᓂ, ᐅᓄᖅᑐᒻᒪᕆᐊᓘᓕᕐᖕᒪᑕ ᐅᒥᐊᒧᐊᖅᐳᖅ, ᑕᕝᕙᓂᓗ ᐃᒃᓯᕙᓕᖅᓗᓂ, ᐃᓄᒐᓴᒡᔪᐊᓪᓕ ᑕᓯᐅᑉ ᓯᓈᓂ ᓇᖏᖅᑎᓪᓗᒋᑦ. 
3ᐊᑦᔨᐅᔪᓂᒡᓗ ᐊᑐᖅᓗᓂ ᐅᓄᖅᑐᓂᒃ ᐅᖃᓪᓚᒡᕕᒋᕔᑦ, ᐃᒫᒃ ᐅᖃᖅᓗᓂ:
4ᐱᕈᖅᓰᕕᖕᒧᓪᓗ ᑲᓐᖓᖅᓱᐃᓕᖅᐳᖅ ᐱᕈᖅᑐᒃᓴᓂᒃ, ᐃᓚᖏᑦ ᐊᖅᑯᓯᓂᕐᖕᒧᑦ ᑲᑕᒃᐳᑦ, ᑎᖕᒥᐊᓪᓗ ᑕᒪᐅᓐᖓᕋᒥᒃ ᑕᒪᒃᑯᐊ ᐳᑯᓕᖅᐰᑦ. 
5ᐃᓚᖏᓪᓕ ᐃᑦᔪᑭᑦᑐᒧᑦ ᕾᖅᓱᒧᑦ ᑲᑕᒃᐳᑦ, ᑕᒪᓐᓇᓕ ᐃᑦᔪᑭᑦᑑᖕᒪᑦ; ᑖᒃᑯᐊ ᐱᕈᖅᑐᒃᓮᑦ ᑕᕝᕔᓐᓇ ᐱᕈᑲᐅᑎᒋᕗᑦ, ᑕᒪᑐᒪ ᐃᑦᔫᑉ ᓵᑦᑑᓂᖓᓄᑦ. 
6ᓯᕿᓂᖅᓕ ᓄᐃᖕᒪᑦ, ᐱᕈᓕᖅᑑᒐᓗᐊᑦ ᐆᑕᐅᕗᑦ; ᐊᒫᖃᖏᓐᓇᒥᒡᓗ ᐊᑯᓂᐅᖏᑦᑐᖅ ᐸᓂᖅᐳᑦ. 
7ᐃᓚᖏᓪᓕ ᐱᕈᖅᑐᒃᓮᑦ ᑲᑕᒃᐳᑦ ᐅᖅᐱᖕᓄᑦ ᑲᑭᓪᓚᐅᑎᓕᖕᓄᑦ, ᑖᒃᑯᐊᓗ ᐱᕈᕋᒥᒃ, ᐃᐱᑎᑕᐅᕗᑦ ᐅᖅᐱᖕᓄᑦ ᑲᑭᓪᓚᐅᑎᓕᖕᓄᑦ. 
8ᐃᓚᖏᓪᓕ ᐱᕈᖅᑐᒃᓮᑦ ᑲᑕᒃᐳᑦ ᓄᓇᒧᑦ ᐃᑦᔪᑦᓯᐊᕆᒃᑐᒧᑦ, ᑖᒃᑯᐊᓗ ᐱᕈᖅᑐᐃᑦ ᐱᕈᕋᒥᒃ ᓂᐊᖂᔭᒃᓴᖃᓕᖅᐳᑦ: ᐃᓚᖏᑦ 100-ᓂᒃ, ᐃᓚᖏᑦ 60-ᓂᒃ, ᐃᓚᖏᓪᓗ 30-ᓂᒃ.”
9ᔩᓱᓯᓗ ᐅᖃᖅᐳᖅ, “ᑐᓵᔪᓂᒃ ᓯᐅᑎᓖᑦ, ᑐᓴᖅᓕᑦ!”
10ᑕᕝᕙ ᐃᓕᓐᓂᐊᖅᑏᑦ ᔩᓱᓯᒧᐊᖅᓗᑎᒃ ᐊᐱᕆᕗᑦ, “ᓱᖕᒪᑦ ᐊᑦᔨᐅᔪᑎᒍᑦ ᐃᓄᐃᑦ ᐊᔪᕆᖅᑐᖅᐱᒋᑦ?”
11ᔩᓱᓯ ᑭᐅᕗᖅ, “ᒎᑎᐅᑉ ᐊᑕᓂᐅᕕᖓᑕ ᓇᓗᓇᕐᖕᓂᖓᓂᒃ ᖃᐅᔨᑎᑕᐅᕗᓯ, ᑖᒃᑯᐊᓕ ᖃᐅᔨᑎᑕᐅᓐᖏᓚᑦ. 
12ᐱᖃᖅᑐᖅ ᑐᓂᓯᕕᐅᒃᑲᓐᓂᕐᖕᓂᐊᖅᐳᖅ ᐱᖃᓗᐊᒃᑲᓐᓂᖁᓪᓗᒍ, ᐱᖃᖏᑦᑐᖅᓕ ᐊᖅᓵᖅᑕᐅᓂᐊᖅᐳᖅ ᒥᑭᔪᒥᒡᓘᓐᓃᑦ ᐱᖃᕋᓗᐊᖅᐸᑦ. 
13ᑖᒃᑯᓄᖓ ᐊᑦᔨᐅᔪᓂᒃ ᐅᖃᐅᓯᖃᖃᑦᑕᖅᐳᖓ ᐃᒤᓐᓂᖓᓄᑦ, ᑕᑯᓐᓇᕋᓗᐊᖅᓗᑎᒃ ᑕᑯᔪᓐᓇᖏᒻᒪᑕ, ᑐᓵᒐᓗᐊᖅᓗᑎᒡᓗ ᑐᓴᕈᓐᓇᓐᖏᓚᑦ, ᑐᑭᓯᔪᓐᓇᕋᑎᒡᓗ. 
14ᐂᓮᐊᓯᐅᑉ ᐅᖃᐅᓯᕆᓚᐅᖅᑕᖏᑦ ᓇᓚᐅᑦᓯᕗᑦ ᐃᒤᓕᔪᑦ:
15ᐃᓱᒪᖏᑦ ᑭᒡᓕᖃᑦᓯᐊᖅᑎᑦᓯᔪᓐᓃᕐᖕᒪᑕ,
16ᐃᓕᑦᓯᓕ, ᖁᕕᐊᓱᒃᑐᒃᓴᐅᕗᓯ! ᐃᔨᓯ ᑕᑯᓐᓇᕐᖕᒪᑕ, ᓯᐅᑎᓯᓗ ᑐᓵᓪᓗᑎᒃ. 
17ᓱᓕᔪᒥᒃ ᐅᖃᐅᑎᕙᑦᓯ, ᐱᔪᖃᓛᖅᑐᒥᒃ ᒎᑎᐅᑉ ᐅᖃᖅᑎᖏᑦ ᐅᓄᖅᑐᑦ, ᒎᑎᐅᓪᓗ ᐃᓄᖁᑎᖏᑦ ᐅᓄᖅᑐᑦ, ᑕᑯᔪᒪᓚᐅᖅᐳᑦ ᑕᑯᔭᑦᓯᓐᓂᒃ, ᑕᑯᓚᐅᓐᖏᓚᓪᓗ, ᑐᓴᕈᒪᒻᒪᕆᓚᐅᖅᐳᓪᓗ ᑐᓵᔭᑦᓯᓐᓂᒃ, ᑐᓴᓚᐅᕋᑎᒡᓗ.”
18“ᓈᓚᓚᐅᕆᑦᓯ, ᑲᓐᖓᖅᓱᐃᔫᑉ ᐊᑦᔨᐅᑎᑕᐅᓂᖓᑕ ᑐᑭᖓᓂᒃ. 
19ᑖᒃᑯᐊ ᐅᖃᐅᓯᕐᖕᓂᒃ ᑐᓴᖅᑐᑦ ᒎᑎᐅᑉ ᐊᑕᓂᐅᕕᖓᓂᒃ ᑐᑭᓯᓇᑎᒡᓗ, ᐊᑦᔨᖃᖅᐳᑦ ᐱᕈᖅᑐᒃᓴᓂᒃ ᑍᒃᑯᓄᖓ ᐊᖅᑯᓯᓂᕐᖕᒧᑦ ᑲᑕᒃᑐᓂᒃ, ᐱᐅᖏᑦᑐᖅ ᑎᑭᓐᓇᒥ ᐲᔧᕗᖅ ᑲᓐᖓᖅᓲᑎᒋᔭᐅᔪᓂᒃ ᑖᒃᑯᓄᖓ. 
20ᐱᕈᖅᑐᒃᓮᑦ ᓄᓇᑭᑦᑐᒧᑦ ᕾᖅᓱᒑᒧᑦ ᑲᑕᒃᑐᑦ ᐃᒤᑦᑐᒥᒃ ᑐᑭᖃᖅᐳᑦ, ᐅᖃᐅᓯᕐᖕᓂᒃ ᑐᓴᖅᑐᓄᑦ ᖁᕕᐊᓱᓕᖅᓗᑎᒡᓗ ᑐᓴᑐᐊᕋᒥᒃ. 
21ᑭᓯᐊᓂᓕ ᐃᑎᔪᒥᒃ ᑐᓐᖓᕕᒃᑖᖅᑎᑦᓯᖏᓐᓇᒥᒃ ᐊᑯᓂᐅᖏᑦᑐᖅ ᓄᖅᑲᖅᐳᑦ, ᖁᕕᐊᓇᖏᑦᑐᓄᑦ ᐅᕝᕙᓗ ᐊᑭᕋᖅᑐᖅᑕᐅᓂᕐᖕᒧᑦ ᑎᑭᑕᐅᓕᕋᒥᒃ, ᑖᒃᑯᐊ ᐅᖃᐅᓰᑦ ᐱᓪᓗᒋᑦ, ᑕᕝᕔᓐᓇᖅ ᓴᐱᓕᑲᐅᑎᒋᕗᑦ. 
22ᐱᕈᖅᑐᒃᓮᓪᓕ ᑲᑕᒃᑐᑦ ᐅᖅᐲᑦ ᑲᑭᓪᓚᐅᑎᓖᑦ ᐊᑯᕐᖓᓐᓄᑦ ᐃᒤᑦᑐᒥᒃ ᑐᑭᖃᖅᐳᑦ, ᐅᖃᐅᓯᕐᖕᓂᒃ ᑐᓴᖅᑐᓄᑦ; ᑕᒪᑐᒪᓕ ᐃᓅᓯᐅᑉ ᐃᓱᒪᔮᕐᖕᓇᕐᖕᓂᖓᓄᑦ ᐊᔪᖅᓴᖏᑦᑑᔪᒪᓂᕐᖕᒧᓪᓗ ᐅᖃᐅᓰᑦ ᐃᐱᑎᑕᐅᕗᑦ, ᐱᕈᖅᕕᐅᓇᑎᒡᓗ. 
23ᐱᕈᖅᑐᒃᓮᓪᓕ ᓄᓇᒧᑦ ᐃᑦᔪᕆᒃᑐᒧᑦ ᑲᑕᒃᑐᑦ ᐃᒤᑦᑐᒥᒃ ᑐᑭᖃᖅᐳᑦ; ᐅᖃᐅᓯᕐᖕᓂᒃ ᑐᓴᖅᑐᓄᑦ ᑐᑭᓯᓪᓗᑎᒡᓗ; ᐱᕈᖅᑎᑦᓯᓕᖅᑐᓄᑦ, ᐃᓚᖏᑦ 100-ᓂᒃ, ᐃᓚᖏᓪᓕ 60-ᓂᒃ, ᐃᓚᖏᓪᓗ 30-ᓂᒃ.”
24ᔩᓱᓯᐅᓪᓗ ᐅᖃᐅᑎᒃᑲᓐᓂᖅᐰᑦ ᐊᑦᔨᐅᔪᒥᒃ ᐊᓯᐊᓂᒃ: “ᒎᑎᐅᑉ ᐊᑕᓂᐅᕕᖓ ᐃᒤᑦᑐᒥᒃ ᐊᑦᔨᖃᖅᐳᖅ; ᐊᖑᑦ ᑲᓐᖓᖅᓱᐃᕗᖅ ᑲᓐᖓᖅᓲᑎᒃᓴᓂᒃ ᐱᐅᔪᓂᒃ ᐱᕈᖅᓰᕕᖁᑎᒥᓄᑦ. 
25ᐅᓐᓄᐊᒃᑯᓪᓕ ᓯᓂᓕᕐᖕᒪᑕ, ᐊᑭᕋᖅ ᐱᕈᖅᓰᕕᖕᒧᐊᖅᐳᖅ ᑲᓐᖓᖅᓱᐃᓪᓗᓂᓗ ᐱᕈᕐᖕᓂᖅᓗᒃᑐᒃᓴᓂᒃ ᓂᐊᖂᔭᒃᓮᑦ ᐊᑯᕐᖓᓐᓄᑦ, ᐊᐅᓪᓚᖅᓗᓂᓗ. 
26ᐱᕈᖅᑐᓪᓕ ᐱᕈᓕᕐᖕᒪᑕ ᓄᕗᖏᓪᓗ ᓂᐊᖂᔭᒃᓮᑦ ᐋᖅᑭᒃᐸᓪᓕᐊᓕᕐᖕᒪᑕ, ᑕᕝᕙ ᐱᕈᕐᖕᓂᖅᓗᒃᑐᑦ ᓴᖅᑭᒃᑭᕗᑦ. 
27ᐱᕈᖅᓰᕕᖁᑎᓕᐅᓪᓕ ᐱᔨᖏᑦ ᐊᖓᔪᖅᑳᒥᖕᓄᐊᖅᐳᑦ ᐅᖃᖅᓗᑎᒡᓗ, ‘ᐊᖓᔪᖅᑳᒃ, ᑲᓐᖓᖅᓲᑎᒃᓴᓂᒃ ᐱᐅᔪᓂᒃ ᑲᓐᖓᖅᓱᐃᓚᐅᕋᕕᑦ ᐱᕈᖅᓰᕕᖁᑎᖕᓄᑦ; ᒪᑯᐊᓖ? ᐱᕈᕐᖕᓂᖅᓗᒃᑐᑦ ᓇᑭᑦ ᐱᔪᕕᓃ?’ 
28ᑖᑦᓱᒪ ᑭᐅᕔᑦ, ‘ᐊᑭᕋᐅᑉ ᑕᒪᓐᓇ ᐱᓇᓱᐊᖅᑕᕕᓂᐊ,’ ᑖᒃᑯᐊ ᐊᐱᕆᕗᑦ, ‘ᐱᕈᕐᖕᓂᖅᓗᒃᑐᓂᒃ ᐊᒧᓯᔭᖅᑐᖁᕕᑎᒎᑦ?’ 
29ᑖᓐᓇ ᑭᐅᕗᖅ, ‘ᐋᒃᑲ, ᑕᒪᒃᑯᓂᖓ ᐱᕈᕐᖕᓂᖅᓗᒃᑐᓂᒃ ᑲᑎᑦᓯᓕᖅᑎᓪᓗᓯ, ᓂᐊᖂᔭᒃᓮᑦ ᐃᓚᖏᑦ ᐊᒧᖃᓯᐅᑎᑐᐃᓐᓇᕆᐊᖃᕋᑦᓯᐅᒃ.’ 
30ᑍᒤᒻᒪᑦ ᓂᐊᖂᔭᒃᓮᑦ, ᐱᕈᕐᖕᓂᖅᓗᒃᑐᓪᓗ, ᐱᕈᖃᑎᒌᑐᐃᓐᓇᓚᐅᖅᓕᑦ ᑲᑎᖅᓱᐃᕕᒃᓴᖅ ᓇᓪᓕᐅᑎᓚᐅᖏᓐᓂᖓᓂ, ᑲᑎᖅᓱᐃᕕᒡᓕ ᓇᓪᓕᐅᑎᒃᐸᑦ ᓇᑲᑎᕆᔩᑦ ᐅᖃᐅᑎᔪᒫᖅᐸᒃᑲ: ᐱᕈᕐᖕᓂᖅᓗᒃᑐᑦ ᓇᑲᑎᖅᑳᖅᓗᒋᑦ, ᕿᓚᒃᓱᖅᓯᒋᑦ ᑲᑎᓪᓗᒋᑦ ᐃᑯᐊᓪᓚᒐᒃᓴᐅᖁᓪᓗᒋᑦ, ᑭᖑᓂᖓᒍᓪᓕ ᓂᐊᖂᔭᒃᓮᑦ ᑲᑎᓯᒋᒃ ᑲᑎᖅᓯᕕᓐᓄᐊᖅᓗᒋᑦ!”
31ᔩᓱᓯᐅᑉ ᐅᖃᖅᕕᒋᒃᑲᓐᓂᖅᐰᑦ ᐊᑦᔨᐅᔪᒥᒃ ᐊᓯᐊᓂᒃ: ᐅᖃᖅᓗᓂ, “ᒎᑎᐅᑉ ᐊᑕᓂᐅᕕᖓ ᐱᕈᖅᓯᐊᒃᓴᑐᑦ ᒪᓯᑕᕐᑦᑐᑦ ᑍᒤᑉᐳᖅ ᐊᖑᑎᐅᑉ ᐱᕈᖅᓯᐊᒃᓴᖅ ᑎᒍᒐᒥᐅᒃ ᐱᕈᖅᓰᕕᖁᑎᒥᓄᑦ ᑲᓐᖓᖅᓲᑎᒋᕚ. 
32ᑖᓐᓇᓗ ᐱᕈᖅᓯᐊᒃᓴᓕᒫᓂᑦ ᒥᑭᓐᓂᖅᐸᐅᕗᖅ, ᐱᕈᕋᒥᓕ ᐱᕈᖅᑐᓕᒫᓂᑦ ᐊᖏᓂᖅᐸᐅᓕᖅᐳᖅ ᓇᐹᖅᑑᓕᖅᓗᓂᓗ, ᑕᕝᕙ ᑎᖕᒥᐊᑦ ᑕᕝᕙᓂ ᐅᓪᓗᓕᐅᓕᖅᐳᑦ ᓇᐹᖅᑑᑉ ᐊᕙᓚᖓᔪᖏᓐᓂ.”+
33ᔩᓱᓯᐅᑉ ᓱᓕ ᐊᑦᔨᐅᔪᒥᒃ ᐊᓯᐊᓂᒃ ᐅᖃᐅᑎᒃᑲᓐᓂᖅᐰᑦ: “ᒎᑎᐅᑉ ᐊᑕᓂᐅᕕᖓ ᐃᒤᑦᑐᒥᒃ ᐊᑦᔨᖃᖅᐳᖅ, ᐊᕐᖕᓇᖅ ᐳᕙᓪᓚᖅᓴᐅᒻᒥᒃ ᑎᒍᓯᕗᖅ, ᓂᐊᖂᔭᒃᓴᓕᐊᒥᓄᓪᓗ ᐊᖏᔪᒧᑦ ᐊᑯᑉᐹ,+ ᑖᓐᓇᓕᒫᖅᓗ ᐳᕙᓪᓚᖅᑎᑉᐹ.”
34ᔩᓱᓯᓗ ᐊᑦᔨᐅᔪᓂᒃ ᑭᓯᐊᓂ ᐅᖃᐅᓯᖃᖅᓗᓂ ᑕᒪᒃᑯᓂᖓ ᐅᖃᓪᓚᒃᐳᖅ ᐃᓄᒐᓴᒡᔪᐊᓄᑦ; ᐊᑦᔨᐅᔪᓪᓗ ᐊᓯᖏᓐᓂᒃ ᐊᑐᖅᓗᓂ ᐊᔪᕆᖅᑐᐃᓐᖏᓚᖅ. 
35ᑕᕝᕙ ᐱᔪᖃᓛᖅᑐᒥᒃ ᒎᑎᐅᑉ ᐅᖃᖅᑎᖓᑕ ᐅᖃᐅᓯᖏᑦ ᓇᓚᐅᑦᓯᓕᖅᐳᑦ ᐃᒤᓕᔪᑦ:
36ᔩᓱᓯᓕ ᐃᓄᒐᓴᒡᔪᐊᓂᑦ ᕿᒪᕉᑎᒐᒥ ᐃᒡᓗᒧᑦ ᐃᑎᕐᖕᒪᑦ, ᐃᓕᓐᓂᐊᖅᑎᖏᑕ ᐅᐸᒃᐹᑦ ᐅᖃᖅᓗᑎᒃᓗ, “ᐅᖃᐅᑎᓚᐅᖅᑎᒍᑦ ᐊᑦᔨᐅᔪᖅ ᐱᕈᕐᖕᓂᖅᓗᒃᑐᖅ ᐱᕈᖅᓰᕕᖕᒦᑦᑐᖅ ᖃᓄᖅ ᑐᑭᖃᕐᖕᒪᖔᑦ.”
37ᔩᓱᓯᐅᑉ ᑭᐅᕔᑦ, “ᐊᖑᑦ ᐱᕈᖅᑐᒃᓴᓂᒃ ᐱᐅᔪᓂᒃ ᑲᓐᖓᖅᓱᐃᔪᖅ, ᑖᓐᓇᐅᕗᖅ ᐃᓅᑉ ᐃᕐᖕᓂᖓ; 
38ᐱᕈᖅᓰᕕᒃ, ᑕᕝᕙ ᓯᓚᖅᔪᐊᖅ, ᐱᕈᖅᑐᒃᓮᑦ ᐱᐅᔪᑦ ᑕᕝᕙ ᐃᓄᐃᑦ ᐊᑕᓂᐅᕕᐅᑉ ᐱᖏᑦ; ᐱᕈᕐᖕᓂᖅᓗᒃᑐᑦ ᑕᕝᕙ ᐃᓄᐃᑦ ᓵᑖᓇᓯᐅᑉ ᐱᖏᑦ; 
39ᐊᑭᕋᖅᑐᖅᑎ ᐱᕈᕐᖕᓂᖅᓗᒃᑐᒃᓴᓂᒃ ᑲᓐᖓᖅᓱᐃᔪᖅ ᑖᓐᓇᐅᕗᖅ ᓵᑖᓇᓯ; ᓇᑲᑎᕆᕝᕕᒃ ᑕᕝᕙ ᓯᓚᖅᔫᑉ ᐃᓱᐊ, ᑲᑎᖅᓱᐃᔩᑦ ᑕᕝᕙ ᐂᖏᓖᑦ. 
40ᑖᒃᑯᐊ ᐱᕈᕐᖕᓂᖅᓗᒃᑐᑦ ᑲᑎᑕᐅᓪᓗᑎᒃ ᐃᑭᑕᐅᖕᒪᑕ ᐃᑯᒪᒧᑦ, ᑍᒫᑦᓮᓐᓇᖅᑕᐅᖅ ᐱᔪᖃᕈᒫᖅᐳᖅ ᓯᓚᖅᔫᑉ ᐃᓱᐊᓂ: 
41ᐃᓅᑉ ᐃᕐᖕᓂᖓ ᐂᖏᓖᖁᑎᒥᓂᒃ ᑎᓕᓯᔪᒫᖅᐳᖅ, ᑲᑎᖅᓱᐃᔭᖅᑐᖁᓪᓗᒋᑦ ᑕᕝᕙᓐᖓᑦ ᐊᑕᓂᐅᕕᖕᒥᓂᑦ, ᐃᓄᖕᓂᒃ ᐊᔪᖅᑐᓕᑎᑦᓯᔪᓂᒃ ᑕᒤᓐᓂᒃ, ᐊᓯᖏᓐᓂᒡᓗ ᐊᔪᖅᑐᓕᓂᕐᖕᒥᒃ ᐱᓇᓱᐊᖅᑐᓂᒃ, 
42ᑖᒃᑯᐊᓗ ᐃᒋᑦᓱᒫᖅᐰᑦ ᐃᑯᒪᖅᔪᐊᕐᖕᒧᑦ; ᑕᕝᕙᓂ ᕿᐊᔪᒫᖅᐳᑦ ᑮᒻᒥᔪᐊᓘᓗᑎᒡᓗ ᐋᓐᓂᐊᓂᕐᖕᒧᑦ. 
43ᐃᓱᐊᖅᑐᓕᔪᓪᓕ ᖃᐅᒪᓂᖃᕈᒫᖅᐳᑦ ᓯᕿᓂᖅᑐᑦ ᐊᑖᑕᖓᑦᑕ ᐊᑕᓂᐅᕕᖓᓂ. ᑐᓵᔪᓂᒃ ᓯᐅᑎᓕᒃ ᑐᓴᖅᓕ!”
44“ᒎᑎᐅᑉ ᐊᑕᓂᐅᕕᖓ ᐊᑦᔨᖃᖅᐳᖅ ᐱᖁᑎᒥᒃ ᐃᓪᓕᕐᖕᓇᖅᑐᒥᒃ ᐃᔨᖅᓯᒪᔪᒥᒃ ᐱᕈᖅᓰᕕᖕᒥ, ᐊᖑᑎᐅᑉ ᓇᓂᒐᒥᐅᒃ ᐃᔨᒃᑲᓐᓂᕆᕚ; ᐊᒃᓱᐊᓗᒡᓗ ᖁᕕᐊᓱᓕᕋᒥ ᐱᖁᑎᓕᒫᓂ ᓂᐅᕐᕈᑎᒋᕔᑦ ᐅᑎᕋᒥᓗ ᑖᓐᓇ ᐱᕈᖅᓰᕕᒃ ᓂᐅᕕᐊᕆᕚ.”
45“ᐊᒻᒪᑦᑕᐅᖅ, ᒎᑎᐅᑉ ᐊᑕᓂᐅᕕᖓ ᐊᑦᔨᖃᖅᐳᖅ ᓂᐅᕕᖅᑎᒥᒃ ᕿᓂᖅᑐᒥᒃ ᓴᐸᖓᕐᖕᒥᒃ ᐱᔪᒥᓇᖅᑐᒥᒃ. 
46ᓇᓂᓯᒐᒥᓗ ᐊᑭᑐᔪᒃᓴᔭᒻᒪᕆᐅᖕᒪᑦ ᐊᖏᕐᕋᖅᐳᖅ, ᐱᖁᑎᓕᒫᓂᓗ ᑕᒪᕐᖕᒥᒃ ᓂᐅᕐᕈᑎᒋᕔᑦ ᐅᑎᕋᒥᓗ ᓴᐸᖓᖅ ᐱᔪᒥᓇᖅᑐᖅ ᓂᐅᕕᐊᕆᕚ.”
47“ᐊᒻᒪᑦᑕᐅᖅ, ᒎᑎᐅᑉ ᐊᑕᓂᐅᕕᖓ ᐃᖃᓗᖕᓂᐅᑎᑎᑐᑦ ᓄᓗᐊᑎᑐᑦ ᑍᒤᑉᐳᖅ ᐃᒫᓄᑦ ᓂᖏᑎᑕᐅᔪᑎᑐᑦ ᖃᓄᐃᑦᑐᑐᐃᓐᓈᓗᖕᓂᒡᓗ ᓄᓗᐊᖅᑎᑦᓯᔪᑎᑐᑦ. 
48ᓄᓗᐊᓪᓕ ᑕᑕᒻᒪᑕ, ᐃᖃᓗᒐᓱᒃᑎᓂᑦ ᓄᓇᒧᐊᕈᑦᔭᐅᕗᑦ ᓄᓇᒧᐊᕋᒥᒡᓗ ᐃᒃᓯᕚᓕᖅᓗᑎᒃ ᐃᖃᓗᖕᓂᒃ ᐊᕕᒃᑐᐃᓕᖅᐳᑦ ᐃᖃᓗᑦᓯᐊᕔᑦ ᑲᑎᓪᓗᒋᑦ ᖃᑦᑕᐅᔭᓄᑦ ᐱᐅᖏᑦᑐᓪᓕ ᐃᒋᑉᐰᑦ. 
49ᑍᒤᑦᓱᒫᕆᕗᖅ ᓯᓚᖅᔫᑉ ᓇᒡᒐᑖᓂ. ᐂᖏᓖᑦ ᑎᑭᑦᓱᒫᖅᐳᑦ ᐊᕕᑎᑦᓯᔭᖅᑐᖅᓗᑎᒃ ᐱᐅᖏᑦᑐᓂᒃ ᑖᒃᑯᓇᖓᑦ ᐃᓱᐊᖅᑐᓕᔪᓂᑦ, 
50ᐱᐅᖏᑦᑐᓪᓗ ᐃᒋᑦᓱᒫᖅᐰᑦ ᐃᑯᒪᖅᔪᐊᕐᖕᒧᑦ; ᑕᕝᕙᓂ ᕿᐊᔪᒫᖅᐳᑦ ᑮᒻᒥᔪᐊᓘᓗᑎᒡᓗ ᐋᓐᓂᐊᓂᕐᖕᒧᑦ.”
51ᔩᓱᓯᐅᑉ ᐊᐱᕆᕔᑦ, “ᐅᖃᐅᓯᕆᔭᓕᒫᒃᑲ ᑐᑭᓯᕕᓯᐅᒃ?”
52ᔩᓱᓯᐅᓪᓗ ᐅᖃᐅᑎᕔᑦ, “ᑍᒤᒻᒪᑦ ᐱᖁᔭᓂᒃ ᐃᓕᓮᔨᓕᒫᑦ ᒎᑎᐅᑉ ᐊᑕᓂᐅᕕᖓᓂᒃ ᐃᓕᓐᓂᐊᖅᑎᑕᐅᓯᒪᔪᑦ ᐊᑦᔨᖃᖅᐳᑦ ᐃᒡᓗᒥᒃ ᓇᖕᒥᓂᖃᖅᑐᑐᑦ ᓯᖅᓗᐊᕐᖕᒥᖕᓂᑦ ᓴᖅᑭᑎᑦᓯᔪᑎᑐᑦ ᓄᑖᓂᒃ ᓄᑕᐅᖏᑦᑐᓂᒡᓗ.”
53ᔩᓱᓯᐅᓪᓗ ᑕᒪᒃᑯᐊ ᐊᑦᔨᐅᔪᑦ ᐅᖃᐅᓯᕆᔭᕇᕋᒥᒋᑦ, ᑕᕝᕙᓐᖓᑦ ᓇᔪᖅᑕᒥᓂᑦ ᐊᐅᓪᓚᖅᐳᖅ. 
54ᓄᓇᑐᖃᒥᓄᓪᓗ ᐅᑎᕋᒥ ᔫᑎᑦ ᐅᒃᐱᕐᖕᓂᕐᖕᒧᑦ ᑲᑎᒪᕕᖓᓐᓂ ᐊᔪᕆᖅᑐᐃᓕᖅᐳᖅ, ᑐᓵᔪᓕᒫᓪᓗ ᑲᒪᓂᐊᒻᒪᕆᒃᐳᑦ, ᐅᖃᖅᓗᑎᒡᓗ, “ᓇᑭᓄᓇ ᓯᓚᑐᓂᖅᑖᖅᑐᕕᓂᖅ? ᑲᒪᓇᖅᑐᓕᔪᓐᓇᖅᓯᓪᓗᓂᓗ? 
55ᐃᒡᓗᓕᐅᖅᑎᐅᒧᓇ ᐃᕐᖕᓂᕆᓐᖏᓚᐅᒃ? ᐅᓇ ᒥᐊᕆᒥᒃ ᐊᓈᓇᖃᓐᖏᓚᖅ? ᖃᑕᓐᖑᑎᖏᓪᓗ ᐅᑯᐊᖑᓐᖏᓛᑦ ᔧᒥᓯ, ᔫᓯᐱ ᓮᒨᓂ, ᔫᑕᓯᓗ? 
56ᓇᔭᖏᓪᓗ ᐅᕙᑦᑎᓐᓂᒥᐅᑕᐅᓐᖏᓛᑦ? ᓇᑭᐊᓗᒡᓕᐅᓇ ᑕᒪᒃᑯᓂᖓ ᐱᑖᖅᑐᕕᓂᖅ?” 
57ᑍᒤᒻᒪᑦ ᓇᕐᕈᒋᓕᖅᐹᑦ.
58ᑕᕝᕙᓂᓕ ᑲᒪᓇᖅᑐᓕᓂᕐᖕᓂᒃ ᐅᓄᖅᑐᓂᒃ ᐱᓇᓱᐊᓚᐅᓐᖏᓚᖅ, ᐅᒃᐱᖏᓐᓂᖏᑦ ᐱᑦᔪᑎᒋᓪᓗᒋᑦ.
