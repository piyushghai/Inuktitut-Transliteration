1ᐊᑕᓃᖅ ᓯᐅᑏᒃᑭᒃ ᒪᓂᓚᐅᒃᑭᑦ, ᑐᓴᖅᓗᖓᓗ,
2ᐃᓅᓯᕋ ᓴᐳᑎᓚᐅᕈᒃ, ᐃᑦᔪᕐᖕᓁᓐᓇᒪ ᐃᕝᕕᑦ ᒎᑎᒋᒐᒃᑭᑦ;
3ᐊᑕᓃᖅ, ᓈᒃᑭᒋᓐᖓ, ᐅᓪᓗᓕᒫᖅ ᓂᓪᓕᐊᕕᒋᒐᒃᑭᑦ.
4ᐱᔨᕕᑦ ᑕᕐᖕᓂᖓ ᖁᕕᐊᓱᓕᖅᑎᓚᐅᕈᒃ,
5ᐊᑕᓃᖅ, ᐱᐅᔫᒐᕕᑦ ᐃᓱᒪᒋᔪᓐᓁᖅᕕᖃᖅᓗᑎᓪᓗ,
6ᐊᑕᓃᖅ ᑐᒃᓯᐊᕐᖕᓂᕋ ᑐᓴᓚᐅᕈᒃ;
7ᐊᑲᐅᓐᖏᓕᐅᕈᑎᖃᓕᖅᑎᓪᓗᖓ ᓂᓪᓕᐊᕕᒋᕙᒋᑦ,
8ᐊᑕᓃᖅ ᓇᓂᓕᒫᖅ ᐃᓕᒃᑐᑦ ᑍᒤᑦᑐᒥᒃ ᒎᑎᑕᖃᓐᖏᓚᖅ,
9ᐃᓅᖃᑎᒌᒡᔪᐊᓕᒫᑦ ᐱᓐᖑᖅᑎᓚᐅᖅᑕᑎᑦ
10ᐊᔪᖏᑦᑐᖅᔪᐊᖑᒐᕕᑦ ᐱᓇᓱᐊᕐᖕᓂᑎᓪᓗ ᐱᐅᔪᐊᓘᓪᓗᑎᒃ,
11ᐊᑕᓃᖅ ᐊᔪᕆᖅᑐᓚᐅᓐᖓ ᐊᑐᖅᑕᐅᖁᔭᕐᖕᓂᒃ,
12ᓂᖅᑐᕐᖕᓂᐊᖅᐸᒋᑦ ᐊᑕᓃᖅ ᒎᑎᒐ, ᐆᒻᒪᑎᓕᒫᓐᓄᑦ,
13ᐅᕙᓐᓄᑦ ᓱᖁᓯᔪᐃᑦᑐᒥᒃ ᓇᒡᓕᖕᓂᖃᕋᕕᑦ;
14ᒎᑏᒃ, ᐱᐅᔪᕆᔪᑦ ᐊᑭᕋᖅᑐᖅᐹᖓ;
15ᐃᕝᕕᓪᓕ ᐊᑕᓃᖅ, ᒎᑎᐅᕗᑎᑦ ᓂᑲᒍᓱᒃᑐᖅ ᐱᑦᓯᐊᖅᓗᑎᓪᓗ,
16ᓵᕝᕕᒋᓗᖓ ᓂᑲᒋᓚᐅᓐᖓ; ᐱᔪᓐᓇᕐᖕᓃᑦ ᑐᓂᓚᐅᕈᒃ ᐱᔨᖕᓄᑦ,
17ᐊᑕᓃᖅ ᓇᓗᓁᖅᓯᕕᒋᓚᐅᓐᖓ ᖁᓚᕐᖕᓇᖏᑦᑐᒥᒃ ᐱᐅᓂᕆᔭᕐᖕᓂᒃ;
