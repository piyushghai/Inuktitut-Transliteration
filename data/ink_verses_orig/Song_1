1ᓲᓗᒨᓂᐅᑉ ᐃᓐᖏᕈᓯᖏᑦ ᐃᓐᖏᕈᑎᓂᑦ ᐱᐅᓂᖅᐹᑦ.
2ᑖᑦᓱᒪ ᑯᓂᒡᓕᖓ ᖃᓂᕐᖕᒥᓄᑦ;
3ᐅᖅᓱᖅᑎᕈᑏᑦ ᑎᐱᑦᓯᐊᕆᒃᑑᖕᒪᑦ,
4ᐊᐅᓪᓚᕈᑎᓚᐅᓐᖓ! ᐊᑏ ᑐᐊᕕᓕᖅᓗᒃ.
5ᕿᕐᖕᓂᖅᑕᐅᕗᖓ, ᐃᓂᖁᓇᖅᑑᓪᓗᖓ,
6ᓇᕐᕈᒋᓂᐊᕐᖕᓇᖓ ᕿᕐᖕᓂᖅᑕᐅᓂᕋ ᐱᑦᔪᑎᒋᓗᒍ,
7ᓇᒡᓕᒋᔮᒃ, ᐅᖃᐅᑎᓚᐅᓐᖓ,
8ᐊᕐᖕᓇᓂᑦ ᐱᐅᓂᖅᐹᖑᔪᑎᑦ, ᐃᓂᒋᕙᒃᑕᓐᓂᒃ ᖃᐅᔨᒪᖏᒃᑯᕕᑦ,
9ᓇᒡᓕᒋᔮᒃ, ᐊᑦᔨᐅᑎᑉᐸᒋᑦ ᕿᒧᒃᓯᐅᑎᒧᑦ ᐊᕐᖕᓇᓪᓗᕐᖕᒧᑦ,
10ᐅᓗᐊᒃᑭᒃ ᑕᑯᒥᓇᖅᐴᒃ ᐱᐅᓴᐅᑎᓄᑦ,
11ᓴᓐᓇᑎᓂᐊᖅᐸᑦᑎᒋᑦ ᐱᐅᓴᐅᑎᓂᒃ ᒎᓗᓂᒃ,
12ᐊᖓᔪᖅᑳᖅᔪᐊᖅ ᓂᕐᕆᕕᖕᒦᑎᓪᓗᒍ,
13ᓇᒡᓕᒋᔭᕋ, ᐅᕙᓐᓄᑦ ᒨᕆᑐᑦ ᐃᒃᐱᐊᖅᔪᖕᒧᑦ ᐴᖅᓯᒪᔪᑐᑦ
14ᓇᒡᓕᒋᔭᕋ, ᐅᕙᓐᓄᑦ ᐱᕈᖅᓯᐊᑎᑐᑦ ᕔᓂᒃᓴᑎᑐᑦ ᑲᑎᓐᖓᔪᑎᑐᑦ ᕼᐃᓇᒥᒃ ᐊᑎᓕᒃᑎᑐᑦ ᑍᒤᑉᐳᖅ,
15ᑕᑯᒋᑦ, ᓇᒡᓕᒋᔮᒃ, ᐃᓂᖁᓇᖅᑐᐊᓘᔪᑎᑦ;
16ᑕᑯᒋᑦ, ᓇᒡᓕᒋᔮᒃ, ᐱᐅᒋᒻᒪᕆᒃᐸᒋᑦ! ᐱᐅᔪᐊᓘᒐᕕᑦ,
17ᐃᒡᓗᑦᑕ ᓴᐅᓂᖏᑦ ᓇᐹᖅᑐᒥᑦ ᓰᑕᕆᒥᒃ ᐊᑎᓕᖕᒥᑦ ᐱᓯᒪᕗᑦ,
