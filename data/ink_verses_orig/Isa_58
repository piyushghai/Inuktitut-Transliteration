1“ᓂᐱᖅᑯᖅᑐᓗᓯ ᓂᓪᓕᐊᓕᕆᑦᓯ, ᓂᐰᓐᖔᕐᖕᓂᐊᕋᓯ, ᑎᑦᑐᓚᐅᑎᑎᑐᑦ ᓂᐱᖅᑯᖅᑐᑎᒋᓗᓯ ᓂᓪᓕᐊᒋᑦᓯ; ᐃᓄᖁᑎᒃᑲ ᐊᔪᖅᑐᓕᓂᖏᓐᓂᒃ ᐅᖃᐅᑎᓯᒋᒃ, ᔧᑰᓪᓗ ᑭᖑᕚᖏᑦ ᐅᖃᐅᑎᓗᒋᑦ ᐊᔪᕐᖕᓂᖏᓐᓂᒃ. 
2ᖃᐅᑕᒫᑦ ᐅᕙᓐᓂᒃ ᕿᓂᕋᓗᐊᖅᐳᑦ, ᐊᖅᑯᑎᓐᓂᒡᓗ ᖃᐅᔨᔪᒪᑦᓯᐊᖅᓗᑎᒃ, ᐃᓅᖃᑎᒌᒡᔪᐊᖑᓪᓗᑎᒃ ᓲᖅᓗ ᓇᓛᒎᖅᑐᒥᒃ ᐃᓕᖅᑯᓯᓕᒃᑎᑐᑦ, ᒎᑎᖓᑦᑕ ᐱᖁᔭᖏᓐᓂᒃ ᒪᓕᑦᓯᐊᖏᓐᓇᖅᑐᑎᑐᑦ, ᓈᒻᒪᑦᓯᐊᖅᑐᒥᒡᓗ ᑐᑭᑖᖅᑎᑕᐅᔪᒪᕗᑦ, ᒎᑎᒧᑦ ᖃᓂᒋᔭᐅᔪᒪᓪᓗᑎᒃ.” 
3ᐅᖃᓚᐅᖅᐳᑦ, “ᓱᖕᒪᑦ ᓂᕆᑦᑍᓕᓚᐅᖅᐱᑖ? ᓂᕆᑦᑍᓕᒐᓗᐊᖅᑎᓪᓗᑕ ᑕᑯᕙᓐᖏᓚᑏᑦ? ᓱᖕᒪᓪᓗ ᒥᑭᒡᓕᑎᕋᓱᐊᖅᐸᒃᐱᑖ ᒥᑭᒡᓕᑎᖅᑎᓪᓗᑕ ᐅᑦᔨᕈᓱᖃᑦᑕᖏᓐᓇᕖᑦ?” ᑕᑯᓕᕆᑦᓯ, ᓂᕆᑦᑍᓕᕕᒋᔭᑦᓯ ᐅᓪᓗᖓᓂ ᖁᕕᐊᒋᔭᑐᐃᓐᓇᑦᓯᓐᓂᒃ ᐊᑐᖅᐸᒃᑐᓯ, ᐱᓇᓱᐊᖅᑎᓯᓗ ᐅᖁᒤᒃᓴᖅᑎᓪᓗᒋᑦ. 
4ᑕᑯᓕᕆᑦᓯ ᓂᕆᑦᑍᓕᕙᒃᐳᓯ ᐂᕙᖃᑎᒌᒃᐸᒃᓗᓯ ᐹᖃᑎᒌᒃᓗᓯ ᐱᒋᐊᖃᑦᑕᐅᑎᓪᓗᓯᓗ. ᑍᒫᒃ ᓂᕆᑦᑍᓕᑦᔪᓯᖃᕈᑦᓯ ᑐᒃᓯᐊᕐᖕᓂᓯ ᑐᓴᖅᑕᐅᓂᐊᓐᖏᓚᑦ ᕿᓚᖕᒥ. 
5ᑍᒤᑦᑐᒥᒃ ᓂᕆᑦᑍᓕᓂᕐᖕᒥᒃ ᐊᑐᖅᑕᐅᖁᔨᓯᒪᕗᖔ? ᐃᓅᑉ ᐃᒻᒥᓂᒃ ᒥᑭᒡᓕᑎᖅᕕᒃᓴᖓᓂᒃ? ᓂᐊᖁᕐᖕᒧᑦ ᐅᑯᑦᑕᖅᕕᑐᐃᓐᓇᐅᓗᓂ ᐅᖅᐱᒐᖅᑐᑦ ᓂᐅᓐᖓᒃᑕᖅᑐᑎᑐᑦ? ᒪᒥᐊᑦᑐᖅᓯᐅᒻᒥᒃ ᐊᓐᓄᕌᖅᓯᒪᓗᓂ ᐊᖅᔭᓕᓂᕐᖕᓂᒃ ᐃᒃᓯᕙᕕᑐᐃᓐᓇᖅ, ᑕᒪᑦᔮ ᓂᕆᑦᑍᓕᓂᐅᓂᕋᖅᑕᓰ? ᐅᓪᓗᖅ ᓈᒻᒪᒋᔭᐅᔪᖅ ᐊᑕᓂᕐᖕᒧᑦ? 
6ᐃᒫᖓᖅᓕ ᓂᕆᑦᑍᓕᓂᕐᖕᒥᒃ ᐊᑐᖅᑕᐅᖁᔨᓚᐅᓐᖏᓚᖔ? ᐊᔪᖅᑐᓕᓂᕐᖕᒧᑦ ᕿᓚᒃᓱᖅᓯᒪᔪᑦ ᕿᓚᕈᑦᔮᖅᑕᐅᖁᓪᓗᒋᑦ, ᐅᖁᒤᑦᑐᑦ ᐊᒃᔭᖅᑕᖏᑦ ᐲᖅᑕᐅᖁᓪᓗᒋᑦ, ᓵᓚᐅᓯᒪᔪᓪᓗ ᕿᓚᕈᑦᔮᖅᑕᐅᖁᓪᓗᒋᑦ, ᓇᖕᒪᐅᑎᒋᔭᐅᔪᓕᒫᓂᒡᓗ ᓯᖁᒥᓪᓗᒋᑦ ᐲᖅᑎᑦᓯᖁᓪᓗᓯ. 
7ᐃᒫᖑᓐᖏᓛᖅ ᑳᒃᑐᑦ ᓂᕆᑎᖃᑦᑕᖅᓗᒋᑦ ᓂᕿᒃᓴᑦᓯᓐᓂᑦ, ᐊᔪᖅᓴᕐᖕᓂᕐᖕᒧᑦ ᐊᖏᕐᕋᒃᓴᖃᖏᑦᑐᑦ ᐊᖏᕐᕋᑦᓯᓐᓄᑦ ᐃᑎᖅᑎᑉᐸᒡᓗᒋᑦ; ᐊᓐᓄᕌᒃᓴᖃᖏᑦᑐᑦ ᐊᓐᓄᕌᖅᑎᑉᐸᒡᓗᒋᑦ, ᐃᓅᖃᑎᒋᒐᑦᓯᐅᒃ ᑐᓄᒋᐊᑐᐃᓐᓇᖅᐸᖏᓪᓗᒋᑦ. 
8ᑍᒤᒃᑯᑦᓯ ᑕᕝᕙ ᖃᐅᒪᓂᓯ ᖃᐅᒻᒤᓕᕐᖕᓂᐊᖅᐳᑦ ᖃᐅᕙᓪᓕᐊᔪᑎᑐᑦ, ᐋᖅᑭᒃᑕᐅᓂᓯ ᑕᕝᕙ ᐱᕙᓪᓕᐊᓂᖏᑦ ᓱᑲᑦᑑᓕᕋᔭᖅᐳᑦ; ᓇᓛᒎᖅᑎᑕᐅᓂᓯᓗ ᓯᕗᓂᑦᓯᓐᓃᓕᖅᓗᓂ; ᐊᑕᓂᐅᓪᓗ ᓂᖅᑐᕐᖕᓇᕐᖕᓂᖓ ᓴᐳᑦᔨᔨᒋᓕᖅᓗᒍ ᑭᖑᓂᑦᓯᓐᓃᓪᓗᓂ. 
9ᑕᕝᕙ ᓂᓪᓕᐊᓕᕈᑦᓯ, ᐊᑕᓂᐅᑉ ᑭᐅᖃᑦᑕᕐᖕᓂᐊᖅᐹᓯ; ᓂᓪᓕᐊᑐᐊᕌᖓᑦᓯᓗ ᐃᑲᔪᖅᑕᐅᔪᒪᓗᓯ ᐅᖃᖃᑦᑕᖅᓗᓂ “ᐅᕝᕙᐅᕗᖓ.”
10ᑳᒃᑐᓂᒃ ᐃᑲᔪᕋᓱᐊᑦᓯᐊᖃᑦᑕᕈᑦᓯ, ᓵᓚᐅᓯᒪᔪᓪᓗ ᐱᔭᕆᐊᖃᖅᑕᖏᓐᓂᒃ ᓈᒻᒪᒃᓯᑎᑦᓯᖃᑦᑕᕈᑦᓯ, ᑕᕝᕙ ᖃᐅᒪᓂᓯ ᑖᖅᑐᒥ ᖃᐅᒪᓕᕐᖕᓂᐊᖅᐳᖅ, ᑖᖅᓯᐅᕐᖕᓂᓯᓗ ᐅᓪᓗᓪᓗᐊᑐᑦ ᖃᐅᒪᑎᒋᓕᖅᓗᓂ. 
11ᐊᑕᓂᐅᑉ ᑕᕝᕙ ᑕᓯᐅᖏᓐᓇᕐᖕᓂᐊᖅᐹᓯ, ᑕᕐᖕᓂᑦᓯᓗ ᑭᓐᖒᒪᔭᖏᑦ ᓈᒻᒪᒃᓯᑎᓐᓂᐊᖅᐰᑦ, ᓴᐅᓂᓯ ᓴᓐᖏᔫᓕᖅᑎᓪᓗᒋᑦ; ᐃᒪᖃᖅᑎᑕᐅᔪᑎᑐᑦ ᐱᕈᖅᓰᕕᒃᑐᑦ ᑍᒤᓐᓂᐊᖅᐳᓯ, ᓄᓇᐅᓪᓗ ᐃᓗᐊᓂᑦ ᑰᒃᕕᐅᔪᑎᑐᑦ, ᐃᒤᕈᓚᐅᖅᓯᒪᖏᑦᑐᑎᑐᑦ ᑍᒤᓪᓗᓯ. 
12ᐃᒡᓗᒐᓴᒡᔪᐊᕕᓂᓯ ᓯᖁᑦᑎᖅᓯᒪᔪᑐᕾᑦ ᓇᑉᐸᖅᑎᖅᑕᐅᒃᑲᓐᓂᕈᒫᖅᐳᑦ; ᑐᓐᖓᕕᓕᐅᖅᓗᓯᓗ ᑭᖑᕚᑦᓯᓐᓄᑦ ᑭᖑᓕᕇᓄᑦ ᐅᓄᖅᑐᓄᑦ ᐱᒋᔭᐅᔪᒃᓴᓂᒃ; ᑍᔭᐅᓕᕈᒫᖅᐳᓯ ᐋᖅᑭᒃᓱᐃᔨᓂᒃ ᓯᖁᒥᓯᒪᓚᐅᖅᑐᓂᒃ, ᐊᖅᑯᑎᓂᒡᓗ ᐋᖅᑭᒃᓱᐃᔨᐅᓂᕋᖅᑕᐅᓗᓯ ᐊᑐᖅᑕᐅᔪᒃᓴᓂᒃ.”
13“ᓴᐸᑎ ᑲᒪᒋᑦᓯᐊᕐᖕᓂᐊᕈᑦᓯᐅᒃ, ᐱᔪᒪᔭᑐᐃᓐᓇᑦᓯᓐᓂᒃ ᐱᓇᓱᐊᖅᕕᒋᖏᓪᓗᒍ ᐅᓪᓗᖅ ᐃᑦᔪᕐᖕᓁᑎᑕᕋ, ᓴᐸᑎᓗ ᑍᓪᓗᒍ ᖁᕕᐊᓇᖅᑐᒥᒃ, ᐊᑕᓂᐅᑉ ᐅᓪᓗᖓ ᐃᑦᔪᕐᖕᓁᑦᑐᖅ ᐅᐱᓐᓇᖅᑑᑎᒃᑯᑦᓯᐅᒃ; ᐅᐱᒋᒍᑦᓯᐅᒡᓗ, ᐊᑐᕈᒪᔭᑐᐃᓐᓇᕐᖕᓂᒃ ᐱᓇᓱᐊᖅᕕᒋᖏᓪᓗᒍ, ᖁᕕᐊᒋᔭᑐᐃᓐᓇᑦᓯᓐᓂᒃ ᐱᓇᓱᐊᖅᕕᒋᖏᓪᓗᒍ, ᐅᖃᕈᓘᔭᑐᐃᓐᓇᖅᕕᒋᖏᓪᓗᒍᓗ ᐊᑐᖏᑦᑐᓂᒃ; 
14ᑕᕝᕙ ᐊᑕᓂᖅ ᖁᕕᐊᒋᓕᕐᖕᓂᐊᖅᐸᓯ, ᐃᖏᕐᕋᑎᑦᓱᒫᖅᐸᑦᓯᓗ ᓄᓇᐅᑉ ᐳᖅᑐᓂᖅᐹᖏᑎᒍᑦ; ᓂᕆᑎᑦᓱᒫᖅᓗᓯᓗ ᓯᕗᓕᕕᓂᓯ ᔧᑰᑉ ᓂᕿᒋᕙᓚᐅᖅᑕᖏᓐᓂᒃ, ᐊᑕᓂᐅᑉ ᖃᓂᖓ ᑍᒫᒃ ᐅᖃᖅᐳᖅ.”
