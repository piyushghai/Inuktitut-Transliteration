1ᔨᕆᒤᐊᓕ ᓱᓕ ᑎᒍᔭᐅᓯᒪᑎᓪᓗᒍ ᐊᖓᔪᖅᑳᖅᔪᐊᑉ ᐃᒡᓗᖁᑎᖓᓂ, ᐊᑕᓂᕐᖕᒧᑦ ᐅᖃᖅᕕᐅᒃᑲᓐᓂᖅᐳᖅ ᐂᑉᐸᖓᓂᒃ: 
2“ᐃᒫᒃ ᐊᑕᓂᖅ ᐅᖃᖅᐳᖅ ᑖᓐᓇ ᓄᓇᖅᔪᐊᕐᖕᒥᒃ ᓴᓇᓚᐅᖅᑐᖅ, ᓴᖅᑭᑎᓪᓗᒍ ᐃᓂᒋᓂᐊᖅᑕᖓᓄᐊᖅᓗᒍᓗ, ᑖᓐᓇ ᐊᑕᓂᕐᖕᒥᒃ ᐊᑎᖃᖅᐳᖅ, 
3ᑐᒃᓯᐊᖅᕕᒋᒍᕕᖓ ᑭᐅᓂᐊᖅᐸᒋᑦ, ᐅᖃᐅᑎᓗᑎᓪᓗ ᖃᐅᔨᒪᓚᐅᓐᖏᑕᕐᖕᓂᒃ ᐅᓄᖅᑐᓂᒃ. 
4ᐃᒫᒃ ᐊᑕᓂᖅ ᐄᓴᕅᓕᒥᐅᑦ ᒎᑎᖓᑦ ᐅᖃᖅᐳᖅ, ᐃᒡᓗᒐᓴᒡᔪᐊᑦ ᔫᑕᒥᐅᓪᓗ ᐊᖓᔪᖅᑳᖅᔪᐊᖓᑕ ᐃᒡᓗᖏᑦ ᐱᓪᓗᒋᑦ ᑖᒃᑯᐊ ᓯᖁᑦᑎᖅᑕᐅᔪᒫᖅᐳᑦ ᐅᓇᑕᖅᑐᓄᑦ ᑎᑭᑕᐅᒃᐸᑕ. 
5ᐃᓚᖏᓪᓕ ᐊᑭᒪᓇᓱᐊᕈᒫᖅᐳᑦ ᑲᐅᓪᑎᐊᒥᐅᓂᒃ, ᐃᒡᓗᖁᑎᖏᓪᓗ ᑕᑕᑦᓱᒫᖅᐳᑦ ᑐᖁᖓᔪᕕᓂᕐᖕᓂᒃ ᓂᓐᖓᕕᒃᔪᐊᕐᖕᓂᓐᓄᑦ ᐊᑭᓂᐊᖅᕕᒋᓕᕈᒃᑭᑦ, ᑖᒃᑯᐊ ᐃᒡᓗᒐᓴᒡᔪᐊᑦ ᐊᓚᖅᐸᒃᑲ ᑮᓇᓐᓄᑦ ᐃᓄᖏᑕ ᐱᐅᖏᑦᑐᓕᓂᕐᖕᒥᒃ ᐱᓇᓱᐊᑐᐃᓐᓇᓕᕐᖕᓂᖏᑦ ᐱᑦᔪᑎᒋᓪᓗᒋᑦ. 
6ᑕᑯᒋᑦ, ᑍᒤᓚᐅᕋᓗᐊᖅᑎᓪᓗᒍ ᐃᒡᓗᒐᓴᒡᔪᐊᑦ ᐃᓄᖏᓪᓗ ᐋᖅᑭᑦᓯᐊᕈᒫᕆᕙᒃᑲ, ᑕᑯᑎᑦᓱᒫᕆᕙᒃᑲᓗ ᐊᔪᖅᓴᕐᖕᓇᖏᑦᑐᖅᔪᐊᒥᒃ ᐃᓅᖃᑎᒋᓕᖅᓗᒋᓪᓗ ᐃᓕᒪᓇᖏᑦᑐᒥ. 
7ᐄᓴᕅᓕᒥᐅᑦ ᔫᑕᒥᐅᓪᓗ ᐊᔪᖅᓴᕈᓐᓃᖅᑎᑦᓱᒫᖅᐸᒃᑲ, ᓄᓇᒋᓚᐅᖅᑕᖏᓐᓄᓪᓗ ᐅᑎᖅᑎᒻᒥᓗᒋᑦ ᓯᕗᓪᓕᕐᖕᒥ ᐱᐅᓯᕆᓚᐅᖅᑕᖏᑎᑐᑦ. 
8ᓴᓗᒻᒪᕈᒫᖅᐸᒃᑲ ᐊᔪᖅᑐᓕᓂᖏᑕ ᐸᓯᔭᒃᓴᐅᓂᖏᓐᓂᑦ, ᐃᓱᒪᒋᔪᓐᓁᖅᕕᒋᓗᒋᓪᓗ ᐊᔪᕐᖕᓂᖏᓐᓂᒃ ᐊᑭᕋᖅᑐᕐᖕᓂᕆᓚᐅᖅᑕᖏᓐᓂᓪᓗ ᐅᕙᓐᓄᑦ. 
9ᔪᕉᓴᓚᒥᐅᑦ ᐅᕙᓐᓄᑦ ᖁᕕᐊᓇᖅᑐᒥᒃ ᐊᑎᖃᓕᕈᒫᕆᕗᑦ, ᓂᖅᑐᖅᑕᐅᓕᕈᒫᖅᐳᑦ ᐅᐱᒋᔭᐅᓗᑎᒡᓗ ᐃᓅᖃᑎᒌᒡᔪᐊᓕᒫᓄᑦ ᓄᓇᖅᔪᐊᕐᖕᒦᑦᑐᓄᑦ ᑐᓴᕈᒫᕐᖕᒪᑕ ᐱᐅᔪᓂᒃ ᐱᓇᓱᐊᖅᕕᒋᒐᒃᑭᑦ; ᐃᓅᖃᑎᒌᒡᔪᐊᓪᓗ ᓯᕘᕋᓕᕈᒫᖅᐳᑦ ᓴᔪᓕᖅᓗᑎᒡᓗ ᔪᕉᓴᓚᒥᐅᓄᑦ ᐱᐅᔪᓂᒃ ᐱᓂᐊᕐᖕᓂᕆᔭᓐᓂᒃ ᐃᓄᖏᓐᓂᒡᓗ ᒪᑭᑎᑦᓯᓂᕆᔭᓐᓂᒃ ᐱᑦᔪᑎᖃᖅᓗᑎᒃ.”
10“ᐃᒫᒃ ᐊᑕᓂᖅ ᐅᖃᖅᐳᖅ: ᑕᕝᕙᓂ ᐅᖃᖃᑦᑕᖅᐳᓯ, ‘ᓄᓇᓖᑦ ᑖᒃᑯᐊ ᓄᓇᓕᕕᓂᑐᐃᓐᓇᐅᓕᖅᐳᑦ ᓱᓇᑕᖃᖏᑦᑐᑦ, ᐃᓄᖃᕋᑎᒃ ᐆᒪᔪᖅᑕᖃᕋᑎᒡᓗ,’ ᑍᒤᓚᐅᕋᓗᐊᖅᑎᓪᓗᒋᑦ ᔫᑕᒥᐅᓂᒃ ᔪᕉᓴᓚᒥᐅᓂᒡᓗ ᓱᓇᑕᖃᖏᑦᑐᓂ ᐃᓄᖃᕋᑎᒃ ᐆᒪᔪᖃᕋᑎᒡᓗ; ᑐᓴᖅᑕᐅᔪᓐᓇᖅᓯᔪᒫᕆᕗᑦ 
11ᓂᐲᑦ ᖁᕕᐊᓱᒡᕙᓗᒃᑐᑦ, ᓯᕆᔪᓪᓗ, ᓄᓕᐊᓂᕋᑖᖅᑐᑦ ᐅᐃᓂᕋᑖᖅᑐᓪᓗ ᓂᐱᖏᑦ ᐃᓐᖏᖅᕙᓗᒃᑐᑦ, ᖁᔭᓕᑦᔪᑎᒥᖕᓂᒃ ᐊᑕᓂᕐᖕᒧᑦ ᑐᓂᕐᕈᓯᕆᐊᖅᑐᖅᑐᑦ ᐊᑕᓂᐅᑉ ᐃᒡᓗᖓᓄᑦ ᐅᖃᖅᓗᑎᒡᓗ,
12ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐃᒫᒃ ᐅᖃᖅᐳᖅ, ᑕᕝᕙᓂ ᓄᓇᓕᖕᓂ ᓱᓇᑕᖃᖏᑦᑐᒥ ᐃᓄᖃᖏᑦᑐᒥᓗ ᐆᒪᔪᖅᑕᖃᖏᑦᑐᒥ ᓄᓇᓕᓕᒫᖏᑦ, ᐃᓄᖃᓕᕈᒫᖅᐳᖅ ᓰᐱᓕᕆᔨᓂᒃ ᐆᒪᔪᖁᑎᖏᓪᓗ ᐃᓂᒃᓴᖃᑦᓯᐊᓕᖅᓗᑎᒃ. 
13ᖃᖅᑲᒦᑦᑐᑦ ᐃᒡᓗᒐᓮᑦ, ᓇᑎᕐᖕᓇᓂ ᓄᓇᖃᖅᑐᑦ, ᔫᑕᒥᐅᓪᓗ ᐅᓪᓗᓪᓗᐊᖓᑕ ᓇᓛᓂᒥᐅᑦ ᓂᒋᑉᒥ, ᐱᑦᔭᒥᓂᐅᓪᓗ ᓄᓇᖓᓂ, ᓄᓇᓖᓪᓗ ᔪᕉᓴᓚᐅᑉ ᖃᓂᒋᔭᖓᓃᑦᑐᑦ, ᔫᑕᐅᓪᓗ ᐃᒡᓗᒐᓴᖏᓐᓃᑦᑐᑦ, ᓰᐱᓕᕆᔨᖏᑦ ᓈᓮᔪᓐᓇᖅᓯᔪᒫᕆᕗᑦ ᓰᐱᖁᑎᒥᖕᓂᒃ, ᐊᑕᓂᖅ ᐅᖃᖅᐳᖅ.
14ᑕᑯᒋᑦ, ᐅᓪᓗᐃᑦ ᓇᓪᓕᐅᑦᓱᒫᖅᐳᑦ, ᐊᑕᓂᖅ ᐅᖃᖅᐳᖅ, ᐊᖏᕐᖕᓂᕆᓚᐅᖅᑕᕋ ᐄᓴᕅᓕᒥᐅᓄᑦ ᔫᑕᒥᐅᓄᓪᓗ ᓇᓚᐅᑦᓯᑎᑦᓱᒫᕋᒃᑯ. 
15ᐅᓪᓗᐃᑦ ᑍᒃᑯᐊ ᓇᓪᓕᐅᑎᒃᐸᑕ ᓴᖅᑭᑎᑦᓯᔪᒫᖅᐳᖓ ᐊᑲᐅᔪᒥᒃ ᑍᕕᑎᐅᑉ ᑭᖑᕚᖏᓐᓂᑦ ᐱᓯᒪᔪᒥᒃ, ᑖᓐᓇ ᐊᑲᐅᔪᒥᒃ ᓈᒻᒪᑦᓯᐊᖅᑐᒥᒡᓗ ᐱᓇᓱᐊᕈᒫᖅᐳᖅ ᓄᓇᒥ. 
16ᑍᒃᑯᓇᓂ ᐅᓪᓗᓂ ᔫᑕᒥᐅᑦ ᐱᐅᓕᔭᐅᔪᒫᖅᐳᑦ, ᔪᕉᓴᓚᒥᐅᓪᓗ ᐃᓕᒪᓱᖏᓪᓗᑎᒃ ᐃᓅᔪᒫᖅᐳᑦ ᑍᔭᐅᔪᒫᖅᐳᓪᓗ ‘ᐊᑕᓂᖅ ᐃᓱᐊᖅᓯᑦᔪᑎᒋᕙᕗᑦ.’ 
17ᐃᒫᒃ ᐊᑕᓂᖅ ᐅᖃᖅᐳᖅ, ᑍᕕᑎᐅᑉ ᑭᖑᕚᖏᓐᓂᑦ ᐱᔪᒥᒃ ᐊᖓᔪᖅᑳᖅᔪᐊᒃᓴᖅᑕᕾᓐᓇᕈᒫᖅᐳᖅ ᐄᓴᕅᓕᒥᐅᓂ. 
18ᓕᕔᒃᑯᓐᓂᓪᓗ ᑐᓂᕐᕈᓯᖅᑎᑦᓯᔪᒃᓴᓂᒃ ᐱᑕᕾᓐᓇᕈᒫᖅᐳᖅ ᐆᓯᒪᔪᓂᒃ ᑐᓂᕐᕈᑎᒃᓴᓂᒃ ᑐᓂᔭᐅᔪᒃᓴᓂᒡᓗ ᑐᓂᕐᕈᓯᖃᑦᑕᕐᖕᓂᐊᖅᑐᓂᒃ ᐃᓱᖃᖏᑦᑐᒧᑦ.”
19ᐊᑕᓂᐅᑉ ᐅᖃᐅᓯᖓ ᔨᕆᒤᐊᒧᑦ ᑎᑭᑉᐳᖅ: 
20“ᐃᒫᒃ ᐊᑕᓂᖅ ᐅᖃᖅᐳᖅ, ᐊᖏᖃᑎᒌᒍᑎᖃᖅᓯᒪᓂᕋ ᐅᓪᓗᕐᖕᒧᑦ ᐅᓐᓄᐊᒧᓪᓗ ᓯᖁᒥᑦᑐᓐᓇᕈᕕᐅᒃ, ᐅᓪᓗᖅᓗ ᐅᓐᓄᐊᖅᓗ ᐊᐅᓚᓂᕆᕙᒃᑕᖏᑎᒍᑦ ᐊᐅᓚᓂᖃᕈᓐᓃᖅᑎᑦᓱᓐᓇᕈᕕᒋᒃ. 
21ᑍᒫᒃᑕᐅᖅ ᐱᔨᓐᓄᑦ ᑍᕕᑎᒧᑦ ᐊᖏᖃᑎᒌᒍᑎᒐ ᓕᕔᑎᓪᓗ ᑐᓂᕐᕈᓯᖅᑎᑦᓯᔨᐅᓂᖏᓐᓄᑦ ᓯᖁᒥᒃᑲᔭᖅᐳᖅ, ᑍᕕᑎᐅᑉ ᑭᖑᕚᖏᓐᓂᑦ ᐱᔪᒃᓴᖃᕈᓐᓃᕋᔭᖅᐳᖅ ᐃᒃᓯᕙᐅᑕᖅᔪᐊᕐᖕᒥ ᐊᖓᔪᖅᑳᖅᔪᐊᖑᔪᒃᓴᓂᒃ. 
22ᕿᓚᖕᒥᐅᒐᓴᒡᔪᐃᑦ ᓈᓴᒐᒃᓴᐅᖏᒻᒪᑕ ᓯᐅᕅᓪᓗ ᓯᒡᔭᒦᑦᑐᑦ ᓈᓴᖅᑕᐅᔪᓐᓇᕋᑎᒃ, ᑍᒫᒃᑕᐅᖅ ᑍᕕᑎᐅᑉ ᐱᔨᒪ, ᓕᕔᑎᓪᓗ ᑐᓂᕐᕈᓯᖅᑎᑦᓯᔩᑦ ᐱᓇᓱᐊᖅᐸᒃᑐᑦ ᐅᕙᓐᓄᑦ ᐅᓄᖅᓯᑎᑦᓱᒫᖅᐸᒃᑲ.”
23ᐊᑕᓂᖅ ᔨᕆᒤᐊᒧᑦ ᐅᖃᖅᐳᖅ, 
24“ᐃᓄᐃᑦ ᐅᖃᓪᓚᖕᓂᖏᑦ ᖃᐅᔨᒪᕕᒌᑦ? ᐅᖃᕐᖕᒪᑕ, ‘ᐊᑕᓂᐅᑉ ᐊᖓᔪᖅᑲᐅᕕᒃ ᓂᕈᐊᓚᐅᖅᑕᓂ ᐃᓚᒌᒃ ᒪᕐᕉᒃ ᓇᕐᕈᒋᓕᖅᐹᒃ.’ ᑍᒤᒻᒪᑦ ᐃᓄᖁᑎᒃᑲ ᓇᕐᕈᒋᓕᖅᐰᑦ ᐃᓅᖃᑎᒌᒡᔪᐊᖑᔪᓐᓃᖅᓗᑎᒡᓗ ᑖᑦᓱᒪ ᓵᖓᓂ. 
25ᐊᑕᓂᖅ ᐃᒫᒃ ᐅᖃᖅᐳᖅ, ᐋᖅᑭᒃᓯᓚᐅᕐᖕᓂᖏᒃᑯᒪ ᐊᖏᖃᑎᒌᒍᑎᖃᖅᓗᖓ ᐅᓪᓘᓪᓗ ᐅᓐᓄᐊᓪᓗ ᐊᐅᓚᓂᕆᓂᐊᖅᑕᖏᓐᓂᒃ ᓄᓇᐅᓪᓗ ᕿᓚᐅᓪᓗ ᐊᐅᓚᓂᒃᓴᖏᑕ ᒪᓕᒐᒃᓴᖏᓐᓂᒃ. 
26ᑍᒫᒃᑕᐅᖅ ᔧᑰᑉ ᑭᖑᕚᖏᑦ ᖁᔭᓈᕋᔭᓚᐅᖅᐸᒃᑲ, ᑍᕕᑎᐅᓪᓗ ᐱᔨᒋᔭᒪ ᐃᕐᖕᓂᖏᓐᓂᑦ ᐱᓯᒪᔪᒥᒃ ᐂᕝᕙᕋᕼᐋᒻᑯᑦ, ᐂᓴᑭᒃᑯᑦ, ᔧᑯᒃᑯᓪᓗ ᐊᐅᓚᑦᓯᔨᒃᓴᖃᕋᔭᓚᐅᓐᖏᓚᑦ, ᑖᒃᑯᐊ ᒪᑭᑎᑦᓱᒫᕋᒃᑭᑦ ᓂᑲᒋᓪᓗᒋᓪᓗ.”
