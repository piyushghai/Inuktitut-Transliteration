1ᑍᒤᒻᒪᓪᓕ ᒫᓐᓇ ᒎᑎᒧᑦ ᐸᓯᔭᒃᓴᐅᖏᓐᓂᕋᖅᑕᐅᔪᒍᑦ ᐅᒃᐱᕐᖕᓂᕐᖕᒧᑦ ᑲᔪᓯᓂᒃᑯᑦ, ᒎᑎᒧᑦ ᐃᓱᒫᓘᑎᖃᕈᓐᓃᖅᐳᒍ ᐊᑕᓂᑦᑎᒍᑦ ᔩᓱᓯ ᙭ᔅᑑᓯᒃᑯᑦ. 
2ᑖᑦᓱᒨᓇ ᐱᕕᒃᓴᖃᓕᕋᑦᑕ ᒎᑎᐅᑉ ᐱᔪᓐᓇᖅᑎᑦᓯᓂᖓᒍᑦ ᑕᕝᕙᓂ ᒫᓐᓇ ᓇᔪᖅᑕᑦᑎᓐᓂ, ᖁᕕᐊᓲᑎᖃᖅᐳᒍᓪᓗ ᓂᕆᐅᖕᓂᕐᖕᒥᒃ ᒎᑎᐅᑉ ᓂᖅᑐᕐᖕᓇᕐᖕᓂᖅᔪᐊᖓᓂᒃ ᐱᖃᑕᐅᔪᓐᓇᓕᕐᖕᓂᑦᑎᓐᓂᒃ. 
3ᑕᒪᑐᒥᖓᑐᐊᖑᖏᑦᑐᖅᓕ, ᐊᒃᓱᕈᖅᑎᑕᐅᓂᑦᑎᓐᓂᒡᓕ ᖁᕕᐊᓲᑎᖃᖅᐳᒍᑦ, ᖃᐅᔨᒪᒐᑦᑕ ᐊᒃᓱᕈᖅᑎᑕᐅᓂᖅ ᕿᓄᐃᓵᕐᖕᓂᕐᖕᒥᒃ ᐱᑎᑦᓯᖕᒪᑦ. 
4ᕿᓄᐃᓵᕐᖕᓂᖅᓗ ᐃᓕᖅᑯᓯᑦᓯᐊᕆᖕᓂᕐᖕᒥᒃ ᐱᑎᑦᓯᕗᖅ, ᐃᓕᖅᑯᓯᑦᓯᐊᕆᖕᓂᖅᓗ ᓂᕆᐅᖕᓂᕐᖕᒥᒃ ᐱᑎᑦᓯᕗᖅ, 
5ᓂᕆᐅᖕᓂᐅᓪᓗ ᑕᒪᑐᒪ ᐅᒡᒍᐊᖅᑎᓐᖏᓛᑎᒍᑦ, ᒎᑎᐅᑉ ᓇᒡᓕᖕᓂᓂ ᐃᓗᑦᑎᓐᓄᑦ ᑯᕕᖕᒪᒍ ᐊᓂᕐᖕᓂᒃᑯᑦ ᐃᑦᔪᕐᖕᓁᑦᑐᒃᑯᑦ ᑖᑦᓱᒨᓇ ᑐᓂᕐᕈᓯᐊᕆᔭᑦᑎᒍᑦ.
6ᓴᓐᖐᑦᑑᑎᓪᓗᑕ ᓱᓕ, ᓈᒻᒪᓈᑦᓯᐊᖅᑐᒥᒃ ᙭ᔅᑑᓯ ᑐᖁᓚᐅᖅᐳᖅ ᐊᔪᖅᑐᓕᔪᓄᑦ. 
7ᐃᓱᐊᖅᑐᓕᔪᖅ ᐱᑦᔪᑎᒋᓗᒍ ᑐᖁᔪᒪᔪᖃᕋᔭᓐᖏᓚᖅ; ᐃᒻᒪᖄᓕ ᐃᓄᑦᓯᐊᕙᒃ ᐱᑦᔪᑎᒋᓗᒍ ᑐᖁᔪᒪᔪᖃᑐᐃᓐᓇᕆᐊᖃᕋᓗᐊᖅᐳᖅ. 
8ᒎᑎᐅᓪᓕ ᓇᒡᓕᖕᓂᓂ ᐅᕙᑦᑎᓐᓄᑦ ᓴᖅᑭᑎᓚᐅᖅᐹ ᓱᓕ ᐊᔪᖅᑐᓕᔨᐅᑎᓪᓗᑕ ᙭ᔅᑑᓯᐅᑉ ᑐᖁᑦᔪᑎᒋᓚᐅᖅᐹᑎᒍᑦ. 
9ᑍᒤᒻᒪᓪᓕ, ᒫᓐᓇ ᐸᓯᔭᒃᓴᐅᔪᓐᓃᖅᑎᑕᐅᕗᒍᑦ ᑖᑦᓱᒪ ᐊᐅᖓᓄᑦ, ᐊᖏᓂᖅᓴᒥᒡᓗ ᑖᑦᓱᒨᓇ ᐱᐅᓕᔭᐅᔪᒫᖅᐳᒍᑦ ᒎᑎᐅᑉ ᓂᓐᖓᐅᓯᖓᓂᑦ. 
10ᒎᑎᒥᒃ ᐊᑭᕋᖅᑐᖅᑎᐅᓚᐅᖅᑐᒍᑦ ᒫᓐᓇ ᒎᑎᒥᒃ ᐃᓚᓐᓈᖃᕐᖕᓂᕐᖕᒧᑦ ᐅᑎᖅᑎᑕᐅᓯᒪᓕᖅᐳᒍᑦ ᐃᕐᖕᓂᖓᑕ ᑐᖁᖓᒍᑦ, ᐊᖏᓂᖅᓴᒥᒡᓕ ᒫᓐᓇ ᐃᓚᓐᓈᖃᕐᖕᓂᕐᖕᒧᑦ ᐅᑎᖅᑎᑕᐅᓯᒪᔪᒍᑦ ᐱᐅᓕᔭᐅᔪᒫᓕᖅᐳᒍᑦ ᑖᑦᓱᒪ ᐃᓅᓯᖓᒍᑦ. 
11ᑕᒪᓐᓇᑐᐊᖑᓐᖏᓚᖅᓕ, ᒎᑎᒥᒡᓕ ᖁᕕᐊᓲᑎᖃᖅᐳᒍᑦ ᐊᑕᓂᑦᑎᒍᑦ ᔩᓱᓯ ᙭ᔅᑑᓯᒃᑯᑦ, ᑖᑦᓱᒨᓇ ᒫᓐᓇ ᐅᑎᖅᑎᑕᐅᓯᒪᓕᕋᑦᑕ ᒎᑎᒧᑦ.
12ᑍᒤᒻᒪᑦ ᐊᔪᕐᖕᓂᖅ ᓯᓚᖅᔪᐊᕐᖕᒧᑦ ᑎᑭᓯᒪᕗᖅ ᐃᓄᒃᑯᑦ ᐊᑕᐅᓯᒃᑯᑦ, ᑐᖁᓗ ᑎᑭᓯᒪᓪᓗᓂ ᐊᔪᕐᖕᓂᒃᑯᑦ. ᑍᒤᒻᒪᑦ ᑐᖁ ᐃᓄᓕᒫᓄᑦ ᑎᑭᓯᒪᕗᖅ, ᐃᓄᓕᒫᑦ ᐊᔪᖅᑐᓕᓯᒪᖕᒪᑕ. 
13ᐊᔪᕐᖕᓂᖅ ᓯᓚᖅᔪᐊᕐᖕᒦᓚᐅᖅᐳᖅ ᐱᖁᔭᖃᓚᐅᖅᑳᖅᑎᓐᓇᒍ, ᐱᖁᔭᖃᖏᑦᑐᓂᓕ ᐊᔪᕐᖕᓂᖅ ᐃᓱᒪᒋᔭᐅᓐᖏᓚᖅ. 
14ᑐᖁ ᐊᐅᓚᑦᓯᓚᐅᖅᐳᖅ ᐋᑕᒥᒥᑦ ᒨᓯᓯ ᑎᑭᓪᓗᒍ, ᐊᒡᓛᑦ ᐋᑕᒥᐅᑉ ᓈᓚᖏᓐᓂᖓᑐᑦ ᐱᖏᑦᑑᒐᓗᐊᓄᑦ, ᐋᑕᒥᓕ ᑎᑭᑦᑐᒃᓴᒧᑦ ᐊᑦᔨᑐᐃᓐᓇᐅᕗᖅ.
15ᑐᓂᕐᕈᓪᓕ ᐊᑭᖃᖏᑦᑐᖅ ᐊᔪᖅᑐᓕᓂᖅᓗ ᐊᑦᔨᒌᓐᖏᓚᒃ. ᐅᓄᖅᑐᑦ ᑐᖁᓯᒪᖕᒪᑕ ᐃᓅᑉ ᐊᑕᐅᓯᐅᑉ ᐊᔪᖅᑐᓕᓂᖓᓄᑦ. ᐊᖏᓂᖅᓴᒥᒡᓕ ᒎᑎᐅᑉ ᐱᔪᓐᓇᖅᑎᑦᓯᓂᖓ ᑐᓂᕐᕈᑎᖓᓗ ᐊᑭᖃᖏᑦᑐᖅ ᐃᓄᒃᑯᑦ ᐊᑕᐅᓯᒃᑯᑦ ᔩᓱᓯ ᙭ᔅᑑᓯᒃᑯᑦ ᐅᓄᖅᑐᓄᑦ ᐱᓯᒪᕗᖅ. 
16ᑐᓂᕐᕈᑎᐅᓪᓗ ᐊᑭᖃᖏᑦᑑᑉ ᐱᑎᑦᓯᓂᖓ ᐊᑦᔨᖃᓐᖏᓚᖅ ᐃᓅᑉ ᐊᑕᐅᓯᐅᑉ ᐊᔪᖅᑐᓕᓂᕐᖕᒥᓄᑦ ᐱᑎᑦᓯᓂᖓᓂᒃ. ᐊᔪᖅᑐᓕᓂᐅᓪᓕ ᐊᑕᐅᓯᐅᑉ ᐃᖅᑲᖅᑐᖅᑕᐅᓂᖓ ᐃᒋᑕᒃᓴᓐᖑᖅᑎᑦᓯᖕᒪᑦ, ᑐᓂᕐᕈᓪᓕ ᐊᑭᖃᖏᑦᑐᖅ ᐊᔪᖅᑐᓕᓃᑦ ᐅᓄᕋᓗᐊᖅᑎᓪᓗᒋᑦ ᐸᓯᔭᒃᓴᐅᔪᓐᓃᖅᑎᑦᓯᕗᖅ. 
17ᐃᓅᑉ ᐊᑕᐅᓯᐅᑉ ᐊᔪᖅᑐᓕᓂᖓᒍᑦ, ᑐᖁ ᐊᐅᓚᑦᓯᓚᐅᖅᐳᖅ ᑖᑦᓱᒨᓇ ᐃᓄᒃᑯᑦ ᐊᑕᐅᓯᒃᑯᑦ, ᐊᖏᓂᖅᓴᒥᒡᓕ ᑖᒃᑯᐊ ᒎᑎᐅᑉ ᐱᔪᓐᓇᖅᑎᑦᓯᓂᕐᖕᒥᓄᑦ ᐊᒥᒐᖏᑦᑐᒥᒃ ᐱᑎᑕᐅᔪᑦ, ᐃᓱᐊᖅᓯᑎᑕᐅᔪᓪᓗ ᑐᓂᕐᕈᑎᒃᑯᑦ ᐊᑭᖃᖏᑦᑐᒃᑯᑦ, ᐊᐅᓚᑦᓯᔪᒫᖅᐳᑦ ᐃᓅᓯᕐᖕᒥ ᐃᓄᒃᑯᑦ ᐊᑕᐅᓯᒃᑯᑦ ᔩᓱᓯ ᙭ᔅᑑᓯᒃᑯᑦ.
18ᐃᓅᑉ ᐊᑕᐅᓯᐅᑉ ᐊᔪᖅᑐᓕᓂᖓ ᐃᓄᓕᒫᓂᒃ ᐃᒋᑕᒃᓴᓐᖑᖅᑎᑦᓯᓚᐅᕐᖕᒪᑦ, ᑍᒫᒃᑕᐅᖅ ᐃᓅᑉ ᐊᑕᐅᓯᐅᑉ ᐱᓂᐊᑦᓯᐊᕐᖕᓂᖓ ᐃᓱᐊᖅᑐᓕᔪᓐᖑᖅᑎᑦᓯᕗᖅ ᐃᓅᓯᖃᓕᖅᑎᑦᓯᓪᓗᓂᓗ ᐃᓄᓕᒫᓂᒃ. 
19ᐃᓅᑉ ᐊᑕᐅᓯᐅᑉ ᓈᓚᖏᓐᓂᖓᑕ ᐅᓄᖅᑐᑦ ᐊᔪᖅᑐᓕᔪᓐᖑᖅᑎᓚᐅᕐᖕᒪᒋᑦ, ᑍᒫᒃᑕᐅᖅ ᐃᓅᑉ ᐊᑕᐅᓯᐅᑉ ᓈᓚᖕᓂᖓᑕ ᐅᓄᖅᑐᑦ ᐃᓱᐊᖅᑐᓕᔪᓐᖑᖅᑎᑦᓱᒫᖅᐰᑦ.
20ᐱᖁᔭᖅ ᑎᑭᓚᐅᖅᐳᖅ ᐊᔪᖅᑐᓕᓂᖅ ᓇᓗᓁᖅᑕᐅᒃᑲᓐᓂᖁᓪᓗᒍ; ᐊᔪᖅᑐᓕᓂᖅᓕ ᐊᖏᒡᓕᖕᒪᑦ ᒎᑎᐅᑉ ᐱᔪᓐᓇᖅᑎᑦᓯᓂᖓ ᐊᖏᓂᖅᓴᒥᒃ ᐊᖏᒡᓕᒃᑲᓐᓂᓚᐅᕆᕗᖅ. 
21ᑕᕝᕙ ᐊᔪᕐᖕᓂᖅ ᐊᐅᓚᑦᓯᔨᐅᓚᐅᕐᖕᒪᑦ ᑐᖁᒥᒃ, ᑍᒫᒃᑕᐅᖅ ᒎᑎᐅᑉ ᐱᔪᓐᓇᖅᑎᑦᓯᓂᖓ ᐊᐅᓚᑦᓯᔨᐅᓕᕆᕗᖅ ᐃᓱᐊᖅᑐᓕᔪᓐᖑᖅᑎᑕᐅᓂᕐᖕᒧᑦ, ᐃᓅᓯᕐᖕᒧᓪᓗ ᐃᓱᖃᖏᑦᑐᒧᑦ ᔩᓱᓯ ᙭ᔅᑑᓯᒃᑯᑦ ᐊᑕᓂᑦᑎᒍᑦ.
