1ᐊᑕᓂᖅ ᑕᕝᕙ ᐅᖃᖅᐳᖅ ᒨᓯᓯᒧᑦ, “ᐰᕈ ᐅᐸᒡᓗᒍ ᐅᖃᐅᑎᔭᖅᑐᓚᐅᕈᒃ, ‘ᐊᑕᓂᖅ ᐃᒫᒃ ᐅᖃᖅᐳᖅ, ᐃᓄᖁᑎᒃᑲ ᐊᐅᓪᓚᕈᓐᓇᖅᑎᓚᐅᒃᑭᑦ, ᐅᕙᓐᓄᑦ ᑐᒃᓯᐊᕈᓐᓇᖁᓪᓗᒋᑦ. 
2ᐊᐅᓪᓚᖁᔨᓂᐊᖏᒃᑯᕕᑦ ᑖᒃᑯᓂᖓ, ᑕᒪᓐᓇ ᓄᓇᒋᔧᑦ ᓱᒋᐊᕐᖕᓂᐊᖅᐸᕋ ᓈᕌᔨᓄᑦ ᐅᓕᒃᑕᐅᑎᓪᓗᒍ. 
3ᑕᒪᓐᓇᓗ ᑰᓕᒫᖅ ᓈᕌᔨᓄᑦ ᑕᑕᐅᓂᐊᖅᐳᖅ, ᐊᒡᓛᑦ ᐃᒡᓗᖕᓄᑦ ᓇᔪᖅᑕᕐᖕᓄᑦ ᑎᑭᓪᓗᑎᒃ, ᐊᒡᓛᑦ ᐃᒡᓗᐊᕈᓰᑦ, ᓯᓂᒡᕖᓪᓗ, ᐊᖓᔪᖅᑳᖁᑎᕕᓪᓗ ᐃᒡᓗᖏᑦ ᐃᓄᖁᑎᕕᓪᓗ ᐊᖏᕐᕋᖏᑦ, ᐊᒡᓛᓪᓗ ᓂᕿᓕᐅᖅᕕᓯ ᓵᑦᑑᔭᐅᑎᓯᓗ ᑕᒪᕐᖕᒥᒃ ᑕᑕᓐᓂᐊᖅᐳᑦ ᑕᒪᒃᑯᓂᖓ. 
4ᑕᒪᒃᑯᐊᓗ ᒥᓯᖃᑦᑕᕐᖕᓂᐊᖅᐳᑦ ᐃᓕᖕᓄᑦ ᐃᓄᖁᑎᖕᓄᓪᓗ ᐊᖓᔪᖅᑳᖁᑎᓕᒫᕐᖕᓄᓪᓗ.’”
5ᐊᑕᓂᖅᓗ ᐅᖃᖅᐳᖅ ᒨᓯᓯᒧᑦ, “ᐂᕈᓂ ᐅᖃᐅᑎᓚᐅᕈᒃ ᐊᔭᐅᑉᐱᐊᒥᓂᒃ ᐃᓴᐅᑦᔨᖁᓗᒍ ᑰᑉ ᖁᓛᓄᑦ, ᑰᓕᐊᕆᔭᐅᓯᒪᔪᓪᓗ ᖁᓛᓄᑦ, ᑕᓯᕐᖕᓄᓪᓗ, ᓈᕌᔩᑦ ᐃᑦᔨᑉᑎᐅᑉ ᓄᓇᖓᓄᑦ ᑎᑭᖁᓪᓗᒋᑦ!” 
6ᑕᕝᕙ ᐂᕈᓂᐅᑉ ᑕᓕᓂ ᐃᓵᒃᐹ ᐃᑦᔨᑉᑎᐅᑉ ᐃᒪᖏᑕ ᖁᓛᓄᑦ; ᓈᕌᔩᓪᓗ ᓴᖅᑭᐊᓕᖅᐳᑦ ᐃᑦᔨᑉᑎᐅᑉ ᓄᓇᖓ ᐅᓕᒃᑕᐅᓪᓗᓂ ᑕᒪᒃᑯᓄᖓ. 
7ᑭᓯᐊᓂᓕ ᐊᖓᒃᑯᐃᑦᑕᐅᖅ ᐊᖓᒃᑰᓂᕐᖕᒥᖕᓄᑦ ᑍᒤᓕᐅᓚᐅᕆᕗᑦ, ᓴᖅᑭᑎᑦᓯᓪᓗᑎᒃ ᓈᕌᔨᓂᒃ ᐃᑦᔨᑉᑎᐅᑉ ᓄᓇᖓᓄᑦ.
8ᑕᕝᕙ ᐰᕉᑉ ᒨᓯᓯᒃᑯᒃ ᐂᕈᓂᒃᑯᒃ ᕾᖁᕚᒃ, ᐅᖃᐅᑎᓪᓗᒋᒡᓗ, “ᐊᑕᓂᖅ ᑐᒃᓯᐊᖅᕕᒋᓚᐅᖅᓯᐅᒃ ᑕᒪᒃᑯᓂᖓ ᓈᕌᔨᓂᒃ ᐲᖅᓯᖁᓗᒍ ᐅᕙᓐᓂᑦ ᐃᓄᖁᑎᓐᓂᓪᓗ; ᑕᕝᕙ ᐃᓅᖃᑎᒌᒡᔪᐊᑦ ᐊᐅᓪᓚᖁᓂᐊᖅᐸᒃᑲ ᑐᓂᕐᕈᓯᕆᐊᖅᑐᖁᓪᓗᒋᑦ ᐊᑕᓂᕐᖕᒧᑦ.” 
9ᒨᓯᓯ ᐅᖃᖅᐳᖅ ᐰᕈᒧᑦ, “ᖁᕕᐊᓱᒡᓗᖓ ᑐᒃᓯᐅᑎᔪᒪᑦᓯᐊᖅᐸᒋᑦ, ᓇᓗᓁᖅᓯᕕᒋᑐᐊᕈᕕᖓ ᖃᖓᒃᑯᑦ ᑐᒃᓯᐅᑦᔨᖁᔨᖕᒪᖔᖅᐱᑦ, ᐃᓕᖕᓄᑦ ᐱᔨᒋᔭᕐᖕᓄᓪᓗ ᐃᓄᖁᑎᖕᓄᓪᓗ, ᓈᕌᔩᑦ ᐃᓕᑦᓯᓐᓂᑦ ᐲᔭᖅᑕᐅᖁᓪᓗᒋᑦ, ᑕᒫᓃᑦᑐᖃᕈᓐᓃᖁᓪᓗᒍᓗ ᑰᖕᒥ ᑭᓯᐊᓂ ᐱᑕᓕᑑᓕᖁᓪᓗᒍ.”
10ᐰᕉᑉ ᑭᐅᕚ, “ᖃᐅᒃᐸᑦ ᑐᒃᓯᐅᑎᓛᓕᖅᐸᕐᖕᒪ.”
11ᓈᕌᔩᑦ ᐃᓕᖕᓂᑦ ᐃᒡᓗᑦᓯᓐᓂᓪᓗ ᐱᔨᒋᔭᕐᖕᓂᓪᓗ ᐃᓄᖁᑎᖕᓂᓪᓗ ᐲᔭᖅᑕᐅᓂᐊᖅᐳᑦ; ᑰᖕᒥ ᑭᓯᐊᓂ ᐱᑕᓕᑑᓕᖅᓗᓂ.” 
12ᑕᕝᕙ ᒨᓯᓯᒃᑯᒃ ᐂᕈᓂᒃᑯᒃ ᐰᕈᒥᑦ ᐊᓂᕘᒃ; ᒨᓯᓯᐅᓪᓗ ᐊᑕᓂᖅ ᑐᒃᓯᐊᖅᕕᒋᕚ ᓈᕌᔩᑦ ᐱᑦᔪᑎᒋᓪᓗᒋᑦ ᐲᖅᑕᐅᖁᓪᓗᒋᑦ, ᑍᒫᒃ ᐰᕈᒥᒃ ᐊᖏᖃᑎᖃᓚᐅᕋᒥ. 
13ᐊᑕᓂᖅᓗ ᑍᒫᒃ ᐱᓇᓱᐊᖅᐳᖅ, ᒨᓯᓯᐅᑉ ᑐᒃᓯᐊᕈᑎᒋᔭᖓᑐᑦ; ᓈᕌᔩᓪᓗ ᐃᒡᓗᓃᑦᑐᑦ ᓄᓇᒦᑦᑐᓪᓗ ᐱᕈᖅᓰᕕᖕᓃᑦᑐᓕᒫᓪᓗ ᑐᖁᕗᑦ. 
14ᐃᑦᔨᑉᑎᒥᐅᓪᓗ ᑕᒪᒃᑯᐊ ᑲᑎᑉᐰᑦ ᐳᖅᑐᓯᑎᓪᓗᒋᓪᓗ, ᓄᓇᓗ ᑎᐱᓗᓕᓚᐅᖅᐳᖅ ᑕᒪᒃᑯᓄᖓ. 
15ᐰᕈᓕ ᖃᐅᔨᓕᕋᒥ ᓈᕌᔩᑦ ᑐᖁᓂᖏᓐᓂᒃ, ᐆᒻᒪᑎᓂ ᓯᑎᔫᑎᓕᓚᐅᕆᕚ, ᑖᒃᑯᓂᖓᓗ ᓈᓚᒍᓐᓃᕆᓪᓗᓂ; ᓲᖅᓗ ᐊᑕᓂᐅᑉ ᐅᖃᐅᓯᕆᓚᐅᕐᖕᒪᒍ ᑍᒤᓐᓂᐊᕐᖕᓂᕋᖅᓗᓂᐅᒃ.
16ᑕᕝᕙ ᐊᑕᓂᖅ ᐅᖃᖅᐳᖅ ᒨᓯᓯᒧᑦ, “ᐂᕈᓂ ᐅᖃᐅᑎᓚᐅᕈᒃ, ‘ᐊᔭᐅᑉᐱᐊᑦ ᐃᓴᐅᑎᓚᐅᕈᒃ ᓄᓇᓗ ᐊᓇᐅᓗᒍ ᑕᒪᑐᒧᖓ, ᐃᑦᔨᑉᑎᓕᒫᑉ ᓄᓇᖓᑕ ᐳᔪᕋᖏᑦ ᒥᓗᒋᐊᓐᖑᖁᓪᓗᒋᑦ.’” {ᑯᒪᓐᖑᖁᓪᓗᒋᑦ.} 
17ᑕᕝᕙ ᐂᕈᓂᐅᑉ ᐊᔭᐅᑉᐱᐊᓂ ᐃᓴᐅᑎᕚ, ᓄᓇᐅᓪᓗ ᐳᔪᕋᖓᑦ ᐊᓇᐅᕚ ᑕᒪᑐᒧᖓ, ᓄᓇᐅᓪᓗ ᐳᔪᐊᓪᓕᓂᑯᓕᒫᖏᑦ ᒥᓗᒋᐊᓐᖑᖅᐳᑦ {ᑯᒪᓐᖑᖅᐳᑦ} ᐃᓄᐃᓪᓗ ᐆᒪᔪᓪᓗ ᑕᒪᒃᑯᓄᖓ ᑎᑭᑕᐅᓕᖅᐳᑦ; ᓄᓇᐅᓪᓗ ᐳᔪᐊᓪᓕᓂᖁᓕᒫᑦᓯᐊᖏᑦ ᐃᑦᔨᑉᑎᒥ ᒥᓗᒋᐊᓐᖑᖅᐳᑦ. {ᑯᒪᓐᖑᖅᐳᑦ.} 
18ᐊᖓᒃᑯᐃᓪᓗ ᐊᖓᒃᑰᓂᕐᖕᒥᒍᑦ ᑍᒤᓕᐅᕋᓱᐊᓚᐅᕋᓗᐊᖅᐳᑦ ᑭᓯᐊᓂᓕ ᐱᔪᓐᓇᓐᖏᓚᑦ, ᑍᒤᒻᒪᑦ ᒥᓗᒋᐊᖃᓕᓚᐅᖅᐳᖅ ᑕᒤᓐᓂ ᐃᓄᖕᓂ ᐆᒪᔪᓂᓗ. 
19ᐊᖓᒃᑯᐃᓪᓗ ᐰᕈᒧᑦ ᐅᖃᖅᐳᑦ, “ᑕᒪᓐᓇ ᒎᑎᐅᑉ ᐱᔪᓐᓇᕐᖕᓂᖓᑕ ᐱᓇᓱᐊᕐᖕᓂᕆᕚ!” ᑭᓯᐊᓂᓕ ᐰᕉᑉ ᐆᒻᒪᑎᖓ ᓱᓕ ᓯᑎᔫᓚᐅᖅᐳᖅ, ᑖᒃᑯᓂᖓᓗ ᓈᓚᒍᓐᓇᕋᓂ, ᓲᖅᓗ ᐊᑕᓂᐅᑉ ᑍᒤᓐᓂᐊᕐᖕᓂᕋᓚᐅᕐᖕᒪᒍ.
20ᑕᕝᕙ ᐊᑕᓂᖅ ᒨᓯᓯᒧᑦ ᐅᖃᖅᐳᖅ, “ᖃᐅᒃᐸᑦ ᐅᓪᓛᒻᒪᕆᒃᑯᑦ ᒪᑭᓪᓗᑎᑦ ᐰᕈᒥᒃ ᐅᑕᖅᑭᔭᖅᑐᕐᖕᓂᐊᖅᐳᑎᑦ, ᑰᖕᒧᑦ ᐃᒫᓄᕆᐊᖅᑐᓕᖅᐸᑦ, ᐅᖃᐅᑎᓗᒍᓗ, ‘ᐊᑕᓂᖅ ᐃᒫᒃ ᐅᖃᖅᐳᖅ, ᐃᓄᖁᑎᒃᑲ ᐊᐅᓪᓚᕈᓐᓇᖅᑎᓚᐅᒃᑭᑦ, ᐅᕙᓐᓄᑦ ᑐᒃᓯᐊᕈᓐᓇᖁᓪᓗᒋᑦ. 
21ᐃᓄᖁᑎᒃᑲ ᐊᐅᓪᓚᖁᓂᐊᖏᒃᑯᕕᒋᑦ, ᑕᕝᕙ ᐅᓄᖅᑐᖅᔪᐊᓂᒃ ᐊᓇᓐᖏᕐᖕᓂᒃ ᑎᑭᑎᑦᓯᓂᐊᖅᐳᖓ ᐃᓕᖕᓄᑦ ᐱᔨᒋᔭᕐᖕᓄᓪᓗ ᐃᓄᖁᑎᖕᓄᓪᓗ, ᐃᒡᓗᓯᓗ ᐃᑦᔨᑉᑎᒥᐅᓕᒫᓪᓗ ᐃᒡᓗᖏᑦ ᑕᑕᐅᓂᐊᖅᐳᑦ ᐊᓇᓐᖏᕐᖕᓄᑦ, ᓄᓇᓗ ᓇᔪᖅᑕᖓ ᐅᓕᒃᑕᐅᓂᐊᕆᕗᖅ ᑕᒪᒃᑯᓄᖓ. 
22ᑭᓯᐊᓂᓕ ᓄᓇ ᒎᓯᓂ ᑕᒪᒃᑯᓄᖓ ᑎᑭᑕᐅᑎᓐᓂᐊᓐᖏᓚᕋ, ᑕᕝᕙᓂ ᐃᓄᖁᑎᖃᕋᒪ, ᑖᒃᑯᐊ ᐊᓇᓐᖏᕐᖕᓄᑦ ᑎᑭᑕᐅᑎᓐᓂᐊᓐᖏᓚᒃᑲ, ᑍᒤᓕᐅᕐᖕᓂᐊᖅᐳᖓ ᖃᐅᔨᖁᓪᓗᑎᑦ ᐅᕙᖓ ᐊᑕᓂᐅᒐᒪ ᑕᒫᓂ ᓄᓇᒥ ᐱᓇᓱᐊᖅᑐᖅ. 
23ᐊᕕᒃᓯᒪᑎᑦᓯᓂᐊᖅᐳᖓᓗ ᐃᓄᖁᑎᓐᓂᒃ ᐃᓄᖁᑎᑦᓯᓐᓂᑦ, ᑕᒪᓐᓇᓗ ᖃᐅᒃᐸᑦ ᓇᓗᓁᒃᑯᑕᖅ ᐱᒋᐊᖅᑎᓐᓂᐊᖅᐸᕋ.’” 
24ᑍᒫᒡᓗ ᑕᕝᕙ ᐊᑕᓂᖅ ᐱᓇᓱᐊᓚᐅᖅᐳᖅ, ᐊᓇᓐᖐᓪᓗ ᐅᓄᖅᑐᐊᓗᐃᑦ ᐸᕕᒃᓴᖅᑐᖅᔪᐊᑦ ᑎᑭᓕᖅᐳᑦ ᐰᕉᑉ ᐃᒡᓗᖓᓄᑦ ᐱᔨᖏᑕᓗ ᐃᒡᓗᖏᓐᓄᑦ, ᐃᑦᔨᑉᑎᐅᓪᓗ ᓄᓇᓕᒫᖓ ᓈᓯᒪᓕᓚᐅᖅᐳᖅ ᑕᒪᒃᑯᓄᖓ ᓄᓇᓗ ᓱᕋᒃᑕᐅᓪᓗᓂ ᑕᒪᒃᑯᓄᖓ ᐊᓇᓐᖏᕐᖕᓄᑦ ᐸᕕᓴᒃᑐᖅᔪᐊᓄᑦ.
25ᑕᕝᕙ ᐰᕈ ᕾᖁᔨᓕᖅᐳᖅ ᒨᓯᓯᒥᒃ ᐂᕈᓂᒥᒡᓗ, ᐅᖃᐅᑎᓗᒋᒡᓗ, “ᐊᐅᓪᓚᖅᓗᓯ ᒎᑎᑦᓯᓐᓄᑦ ᑐᓂᕐᕈᓯᕆᐊᖅᑐᓕᕆᑦᓯ ᑕᒫᓂ ᓄᓇᒥ.”
26ᒨᓯᓯᓕ ᐅᖃᖅᐳᖅ, “ᑕᒪᓐᓇ ᐊᑲᐅᑦᔮᓐᖏᓚᖅ ᑍᒤᓕᐅᕐᖕᓂᐊᕈᑦᑕ; ᐃᑦᔨᑉᑎᒥᐅᑦ ᑕᒪᑐᒧᖓ ᐱᓇᓱᐊᖅᑕᑦᑎᓐᓄᑦ ᐊᑲᐅᓐᖏᓕᐅᖅᑎᑕᐅᒐᔭᕐᖕᒪᑕ ᑐᓂᕐᕈᓯᓕᕈᑦᑕ ᐊᑕᓂᕐᖕᒧᑦ ᒎᑎᑦᑎᓐᓄᑦ ᐆᒪᔪᓂᒃ ᑐᓂᕐᕈᓯᕋᔭᕋᑦᑕ. ᑕᒪᒃᑯᓂᖓᓗ ᐆᒪᔪᓂᒃ ᐃᑦᔨᑉᑎᒥᐅᑦ ᐊᓐᓂᕆᔭᖏᓐᓂᒃ ᑕᑯᓐᓇᖅᑎᓪᓗᒋᑦ ᑐᓂᕐᕈᓯᕈᑎᖃᓕᕈᑦᑕ, ᑖᒃᑯᓄᖓ ᒥᓪᓗᖅᑕᐅᒐᔭᓐᖏᓚᒎᑦ? 
27ᐅᓪᓗᓂᒃ ᐱᖓᓱᓂᒃ ᐃᖏᕐᕋᔪᒃᓴᐅᕗᒍᑦ ᐃᓄᖃᖏᑦᑐᒧᑦ ᑐᓂᕐᕈᓯᕆᐊᖅᑐᖅᓗᑕ ᐊᑕᓂᕐᖕᒧᑦ ᒎᑎᑦᑎᓐᓄᑦ, ᑍᒫᒃ ᐱᖁᓪᓗᑕ ᐅᖃᐅᑎᓯᒪᖕᒪᑎᒍᑦ.”
28ᑕᕝᕙ ᐰᕈ ᐅᖃᖅᐳᖅ, “ᐊᐅᓪᓚᖁᓂᐊᓕᖅᐸᑦᓯ, ᑐᓂᕐᕈᓯᕆᐊᖅᑐᕈᓐᓇᖁᓪᓗᓯ ᐊᑕᓂᕐᖕᒧᑦ ᒎᑎᑦᓯᓐᓄᑦ ᐃᓄᖃᖏᑦᑐᒥ, ᑭᓯᐊᓂᓕ ᐅᖓᓯᓗᐊᖅᑐᒧᐊᖅᑐᒃᓴᐅᓐᖏᓚᓯ, ᑐᒃᓯᐅᑎᔭᒃᓴᕆᕙᑦᓯᓐᖓᓗ.”
29ᒨᓯᓯᐅᓪᓕ ᑭᐅᕚ, “ᑕᑯᒋᑦ ᑕᕝᕙᓐᖓᑦ ᐊᓂᓕᕈᒪ ᑐᒃᓯᐅᑎᓂᐊᖅᐸᒋᑦ ᐊᑕᓂᕐᖕᒧᑦ ᖃᐅᒃᐸᑦ ᑕᒪᒃᑯᓄᖓ ᐊᓇᓐᖏᕐᖕᓄᑦ ᕿᒪᒃᑕᐅᖁᓪᓗᓯ ᐱᔨᑎᓪᓗ ᐃᓄᖁᑎᑎᓪᓗ, ᑭᓯᐊᓂᓕ ᓴᒡᓗᔪᒃᓴᐅᓐᖏᓚᑎᑦ ᑕᒪᑐᒪᓂ, ᐃᓄᖕᓂᒃ ᑐᓂᕐᕈᓯᕆᐊᖅᑐᖁᔨᔪᓐᓃᖅᓗᑎᑦ ᐊᑕᓂᕐᖕᒧᑦ ᑍᒤᑦᑐᒃᓴᐅᓐᖏᓚᑎᑦ.”
30ᒨᓯᓯᓗ ᐰᕈᒥᑦ ᐊᓂᒐᒥ ᐊᑕᓂᕐᖕᒧᑦ ᑐᒃᓯᐊᓕᖅᐳᖅ, 
31ᐊᑕᓂᖅᓗ ᐱᓇᓱᐊᓕᖅᐳᖅ ᒨᓯᓯᐅᑉ ᑐᒃᓯᐊᕈᑎᒋᔭᖓ ᒪᓕᒡᓗᒍ, ᐊᓇᓐᖐᓪᓗ ᑕᒪᕐᖕᒥᒃ ᐰᕈᒥᑦ, ᐱᔨᖏᓐᓂᓪᓗ, ᐃᓄᖁᑎᖏᓐᓂᓪᓗ, ᕿᒪᕉᑎᓚᐅᖅᐳᑦ ᐊᒥᐊᒃᑯᖃᖏᑦᓯᐊᖅᓗᑎᒃ. 
32ᑭᓯᐊᓂᓕ ᐰᕉᑉ ᐆᒻᒪᑎᓂ ᓯᑎᔫᑎᓕᓚᐅᕆᕚ, ᐃᓄᖕᓂᒡᓗ ᐊᐅᓪᓚᖁᔨᔪᓐᓃᓚᐅᕆᕗᖅ.
