1ᐊᖑᑦ ᓄᓕᐊᒥᓂᒃ ᐊᕕᑦᑎᒃᐸᑦ ᐊᕐᖕᓇᐅᓪᓗ ᐅᐃᒋᓚᐅᖅᑕᓂ ᕿᒪᒡᓗᒍ ᐊᓯᐊᓂᒡᓗ ᐅᐃᓂᒡᓗᓂ, ᐅᐃᒋᓚᐅᖅᑕᖓᑕ ᐅᑎᖅᕕᒋᔭᕆᐊᖃᖅᐸᐅᒃ? ᐃᓕᑦᓯᓕ ᐊᖑᓐᓂᐊᖅᑎᑎᑐᑦ ᐃᓅᓕᖅᐳᓯ ᐅᓄᖅᑐᓂᒃ ᐅᖓᒋᔭᖃᓕᖅᑐᑎᑐᑦ, ᑕᕝᕙ ᒫᓐᓇ ᐅᕙᓐᓄᑦ ᐅᑎᕈᓐᓇᖅᐱᓰ? ᐊᑕᓂᖅ ᐅᖃᖅᐳᖅ. 
2ᐱᖑᐃᑦ ᖄᖏᓐᓄᑦ ᑕᑯᓴᓕᕆᑦᓯ, ᐊᓯᓐᓂᐊᖅᕕᒋᓯᒪᓐᖏᑕᑦᓯᓐᓂᒃ ᐱᑕᖃᖅᐹ? ᐊᖅᑯᑏᑦ ᓴᓂᕌᓂ ᐅᑕᖅᑭᕗᓯ ᐅᖓᒋᔭᑦᓯᓐᓂᒃ, ᓄᓇᖁᑎᖃᖏᑦᑐᑎᑐᑦ ᑍᒤᓪᓗᓯ ᓲᖅᓗ ᐃᓄᖃᔪᐃᑦᑐᒦᑦᑐᑎᑐᑦ ᐋᕋᑉᒥᐅᑎᑐᑦ, ᓄᓇ ᓇᕐᕈᓇᖅᓯᑎᑉᐸᓯ ᐊᖑᓐᓂᐊᖅᑎᑎᑐᑦ ᐃᓕᖅᑯᓯᖃᕐᖕᓂᑦᓯᓐᓄᑦ ᐱᐅᖏᑦᑐᓕᓂᑦᓯᓐᓄᓪᓗ. 
3ᑍᒤᒻᒪᑦ ᓄᓇ ᖃᐅᓯᓕᖅᑎᑕᐅᔪᓐᓇᕈᓐᓃᖅᐳᖅ ᐅᐱᕐᖔᒃᑯᓪᓗ ᓯᓚᓗᒍᓐᓇᕈᓐᓃᖅᓗᓂ, ᐊᖑᓐᓂᐊᖅᑎᑎᑐᑦ ᑕᐅᑦᑐᖃᓕᕋᓗᐊᕋᕕᑦ ᑲᓐᖑᓲᑎᒋᔪᒪᓐᖏᓔᓪᓘᓐᓃᑦ. 
4ᐅᖃᖅᕕᒋᕋᑖᓚᐅᓐᖏᓚᕐᖕᒫ? ᐊᑖᑕᒋᓂᕋᖅᓗᖓ, ᐃᓚᓐᓈᕆᓂᕋᖅᓗᖓᓗ ᐃᓅᓱᒃᑑᓂᕐᖕᓂᑦ. 
5ᐅᖃᖅᐸᒃᐳᑎᑦ, ᓂᓐᖓᒡᕕᒋᓯᒤᓐᓇᕐᖕᓂᐊᖅᐱᑎᒎᑦ? ᑕᐅᕗᖓᓕᒫᖅ, ᑍᒫᒃ ᐅᖃᕋᓗᐊᖅᓗᑎᑦ ᐱᐅᖏᑦᑐᓕᐅᕈᑎᒋᔪᓐᓇᖅᑕᓕᒫᑎᑦ ᐊᑐᕋᓱᐊᖃᑦᑕᖅᐸᑎᑦ.
6ᔫᓮᐊ ᐊᖓᔪᖅᑳᖅᔪᐊᖑᑎᓪᓗᒍ, ᐊᑕᓂᐅᑉ ᐅᖃᖅᕕᒋᕚᖓ, “ᑕᑯᓯᒪᕕᓪᓖ? ᐄᓴᕅᓕᒥᐅᑦ ᐅᒃᐱᕈᒪᖏᑦᑐᑦ ᐃᓕᖅᑯᓯᖏᓐᓂᒃ? ᐱᖑᓕᒫᑦ ᖄᖏᓐᓂ ᓇᐹᖅᑐᐃᓪᓗ ᐊᑖᓐᓂ ᐊᓯᓐᓂᐊᓚᐅᖅᐹᖓ ᐊᖑᓐᓂᐊᖅᑎᑎᑐᑦ. 
7ᑍᒤᓕᐅᓚᐅᕋᓗᐊᖅᓗᑎᒃ ᐅᕙᓐᓄᑦ ᐅᑎᕐᖕᓂᐊᕋᓱᒋᓚᐅᕋᓗᐊᖅᐸᒃᑲ ᑭᓯᐊᓂᓕ ᐅᑎᓚᐅᓐᖏᓚᑦ, ᐊᓯᓐᓂᐊᖅᑎᐅᖃᑎᖓᑕᓗ ᔫᑕᐅᑉ ᑕᒪᓐᓇ ᑕᑯᓚᐅᕆᕚ. 
8ᐄᓴᕅᓕᒥᐅᑉ ᐊᓯᓐᓂᐊᕐᖕᓂᖓ ᐱᓪᓗᒍ ᐊᕕᑦᑎᑦᔪᑎᓂᒃ ᑐᓂᓚᐅᖅᐸᕋ, ᕿᒪᒡᓗᒍᓗ, ᑍᒤᑎᑦᓯᓂᕋ ᔫᑕᐅᑉ ᑕᑯᒐᓗᐊᕋᒥᐅᒃ ᓯᕘᕋᓕᓚᐅᖏᓐᓂᕗᖅᑕᐅᖅ. ᐊᓯᓐᓂᐊᕐᖕᓂᕐᖕᒥᓂᒡᓗ ᑲᔪᓯᑐᐃᓐᓇᓚᐅᖅᐳᖅ. 
9ᐄᓴᕅᓕᒥᐅᑉ ᓈᒻᒪᖏᑦᑐᓕᓂᖓ ᔫᑕᐅᑉ ᓱᕙᓪᓕᕈᑎᒋᓚᐅᖏᒻᒪᒍ. ᓄᓇ ᓇᕐᕈᓇᖅᓯᑎᓚᐅᖅᐹ ᐊᓯᓐᓂᐊᕈᑎᖃᖅᓗᓂᓗ ᐅᔭᕋᖕᒥᒃ ᕿᔪᖕᒥᒡᓗ. 
10ᑍᒤᓕᐅᕋᓗᐊᕋᒥᒃ ᐊᓯᓐᓂᐊᖅᑎᐅᖃᑎᖓᑕ ᔫᑕᐅᑉ ᐅᑎᖅᕕᒋᓚᐅᓐᖏᓛᖓ ᓱᓕᑦᓯᐊᖅᓗᓂ, ᑭᓯᐊᓂᓕ ᐅᑎᓐᖑᐊᑐᐃᓐᓇᓚᐅᖅᐳᖅ, ᐊᑕᓂᖅ ᐅᖃᖅᐳᖅ.”
11ᐊᑕᓂᐅᑉ ᐅᖃᐅᑎᒋᕚᖓ, “ᐄᓴᕅᓕ ᐅᒃᐱᕆᔭᖃᓐᖏᓕᕋᓗᐊᖅᓗᓂ ᐅᕙᓐᓂᒃ, ᐸᓯᔭᒃᓴᐅᖏᓐᓂᖅᓴᐅᕗᖅ ᔫᑕᐅᑉ ᐊᓯᓐᓂᐊᕐᖕᓂᖓᓂᑦ. 
12ᐂᓕᕆᑦ, ᐅᓐᓄᐊᓪᓗᐊᑉ ᓇᓛᓃᑦᑐᓄᑦ ᐅᖃᕆᐊᖅᑐᕆᑦ. ᐄᓴᕅᓕ ᐅᕙᓐᓄᑦ ᐅᑎᓚᐅᕆᑦ, ᐊᑕᓂᖅ ᐅᖃᖅᐳᖅ, ᓂᓐᖓᐅᒪᓂᕐᖕᒧᑦ ᑕᑯᓂᐊᓐᖏᓚᒋᑦ ᓂᑲᒍᓱᒃᑐᖅᔫᒐᒪ, ᐃᓱᖃᖏᑦᑐᒧᑦ ᓂᓐᖓᐅᒪᓂᐊᓐᖏᓚᖓ. 
13ᐸᓯᔭᒃᓴᐅᓃᑦ ᓇᓗᓁᓕᕈᒃ, ᐊᑕᓂᖅ ᒎᑏᑦ ᐊᑭᕋᖅᑐᓚᐅᕋᕕᐅᒃ ᐱᓂᐊᕐᖕᓂᕆᔭᑎᓪᓗ ᔫᑎᐅᖏᑦᑐᑦ ᒎᑎᓐᖑᐊᖏᓐᓄᑦ ᐱᓂᐊᓚᐅᕋᕕᒋᑦ. ᓇᐹᖅᑐᐃᑦ ᓇᒧᑐᐃᓐᓇᖅ ᓯᐊᒻᒪᖓᔪᑦ ᐊᑖᓐᓂ ᐅᕙᓐᓂᒃ ᓈᓚᓚᐅᖏᓐᓇᕕᑦ. ᐊᑕᓂᖅ ᐅᖃᖅᐳᖅ. 
14ᐊᑕᓂᖅ ᐅᖃᖅᐳᖅ, ᐊᓯᓐᓂᐊᖅᑎᐅᔪᓯ ᐅᕙᓐᓄᑦ ᐅᑎᕆᑦᓯ, ᐅᐃᒋᒐᑦᓯᓐᖓ. ᓂᕈᐊᕐᖕᓂᐊᖅᐳᖓ ᐊᑕᐅᓯᕐᖕᒥᒃ ᓄᓇᓕᖁᑎᑦᓯᓐᓂᑦ ᑕᒤᓐᓂᑦ, ᒪᕐᕉᓈᖅᑎᕆᓗᖓᓗ ᐃᓚᒌᖕᓂᑦ ᐊᑐᓂᑦ, ᓮᐅᓂᒧᓐᖓᐅᑎᓗᓯᓗ. 
15ᐰᖅᓯᔨᑖᖅᑎᓐᓂᐊᖅᐸᑦᓯᓗ ᐅᕙᓐᓂᒃ ᓈᓚᑦᓯᐊᖅᑐᓂᒃ, ᑕᓯᐅᖅᓯᖁᓪᓗᒋᑦ ᓯᓚᑐᓗᑎᒃ ᑐᑭᓯᒪᑦᓯᐊᖅᓗᑎᒡᓗ. 
16ᐅᓪᓗᓂ ᑍᒃᑯᓇᓂ ᐅᓄᖅᓯᕙᓪᓕᐊᓕᕈᑦᓯ ᓄᓇᒋᔭᑦᓯᓐᓂ, ᐊᑕᓂᖅ ᐅᖃᖅᐳᖅ, ᐅᖃᖅᑐᖃᕈᓐᓁᓕᔪᒫᖅᐳᖅ, ‘ᐊᑕᓂᐅᑉ ᐊᖏᖃᑎᒌᖕᓂᖓᑕ ᐃᒃᓯᖅᕕᖓ.’ ᐃᓱᒪᒋᔪᒫᓐᖏᓛᑦ, ᐃᖅᑲᐅᒪᓇᒍᓗ, ᑭᖑᓂᖃᓈᕐᖕᓇᒍᓗ, ᐊᑦᔨᐊᓂᒡᓗ ᓴᓇᔪᖃᕐᖕᓂᐊᓐᖏᓚᖅ. 
17ᑕᒪᓐᓇ ᓇᓪᓕᐅᑎᒃᐸᑦ ᔪᕉᓴᓚᒻ ᐊᑕᓂᕐᖕᒧᑦ ᐃᒃᓯᕙᐅᑕᖅᔪᐊᖃᖅᕕᐅᓂᕋᖅᑕᐅᓕᕈᒫᖅᐳᖅ, ᐃᓅᖃᑎᒌᒡᔪᐊᓪᓗ ᔪᕉᓴᓚᒧᑦ ᑲᑎᖃᑦᑕᕈᒫᖅᐳᑦ ᐊᑕᓂᐅᑉ ᐊᑎᖓᓂᒃ ᐅᐱᒍᓱᖕᓂᕐᖕᒥᖕᓂᒃ ᓇᓗᓁᖅᓯᔭᖅᑐᖅᓗᑎᒃ. ᐆᒻᒪᑎᒥᒃᑕ ᓯᑎᔫᓂᖏᓐᓂᒃ ᐱᐅᖏᑦᑐᓕᔪᒪᓂᖏᓐᓂᒡᓗ ᒪᓕᒍᓐᓃᕈᒫᖅᐳᑦ. 
18ᑍᒃᑯᓇᓂᓗ ᐅᓪᓗᓂ ᔫᑕᒥᐅᑦ ᐃᓚᓕᐅᑎᔪᒫᖅᐳᑦ ᐄᓴᕅᓕᒥᐅᓄᑦ, ᑖᒃᑯᐊᓗ ᐃᓅᖃᑎᒌᖑᓗᑎᒃ ᐅᓐᓄᐊᓪᓗᐊᑉ ᓇᓛᓂᓐᖓᖅᓗᑎᒃ ᓄᓇᑖᕈᒫᖅᐳᑦ ᓯᕗᓕᑦᓯᓐᓄᑦ ᓄᓇᑖᕆᔭᐅᖁᓚᐅᖅᑕᕋ ᑭᖑᕐᖑᑎᓕᖅᓗᒍ.”
19ᐊᑕᓂᖅ ᐅᖃᖅᐳᖅ,
20ᐊᕐᖕᓇᑎᑐᓪᓕ ᐊᓯᓐᓂᐊᖅᑐᑐᑦ ᐅᐃᒥᓂᒃ,
21ᕿᐊᕙᓗᖕᓂᒃ ᑐᓴᖅᓴᐅᔪᖃᖅᐳᖅ
22ᐅᑎᕆᑦᓯ, ᐊᑕᓂᕐᖕᒥᒃ ᕿᒤᓚᐅᖅᑐᓯ
23ᒎᑎᐅᑉ ᐊᓯᐊᓅᕐᖕᓂᕗᑦ ᐱᖑᐃᑦ ᖄᖏᓐᓂ ᖃᖅᑲᓂᓗ ᐃᑲᔪᖅᓯᒪᓐᖏᓚᑦ ᐅᕙᑦᑎᓐᓂᒃ, ᐊᑕᓂᕐᖕᒥ ᒎᑎᑦᑎᓐᓂ ᑭᓯᐊᓂ ᐄᓴᕅᓕᒥᐅᑦ ᐱᐅᓕᔭᐅᕕᒃᓴᖃᖅᐳᑦ. 
24ᒎᑎᓐᖑᐊᓅᕐᖕᓂᑦᑕ ᑲᓐᖑᓇᕐᖕᓂᖓ ᐊᓯᐰᑐᐃᓐᓇᖅᓯᒪᕗᖅ ᓯᕗᓕᕕᓂᑦᑕ ᐱᓇᓱᐊᕐᖕᓂᕕᓂᖏᓐᓂᒃ, ᐃᓅᓱᒃᑐᖁᑎᖏᓐᓂᒃ, ᐆᒪᔪᖁᑎᖏᓐᓂᒡᓗ. 
25ᑲᓐᖑᓱᖕᓂᕐᖕᒧᑦ ᒪᑭᑕᔪᓐᓇᕈᓐᓃᖅᑐᒃᓴᐅᕗᒍᑦ. ᑲᓐᖑᓱᖕᓂᕐᖕᒧᓪᓗ ᐅᓕᒃᑕᐅᔪᒃᓴᐅᕗᒍᑦ ᐊᔪᖅᑐᓕᓯᒪᒐᑦᑕ ᐊᑕᓂᕐᖕᒧᑦ ᒎᑎᑦᑎᓐᓄᑦ ᑕᒪᑦᑕ ᐅᕙᒍᓪᓗ, ᓯᕗᓕᕗᓪᓗ ᐃᓅᓱᒃᑑᓂᑦᑎᓐᓂᑦ ᐅᓪᓗᒥᒧᑦ ᑎᑭᓪᓗᒍ, ᐊᑕᓂᖅ ᒎᑎᕗᑦ ᓈᓚᓚᐅᖏᓐᓇᑦᑎᒍ.”
