1ᔩᓱᓯᐅᑉ ᐃᓕᓐᓂᐊᖅᑎᓂ ᐅᖃᐅᑎᕔᑦ, “ᐊᖑᒻᒥᒃ ᐊᒃᓗᐃᑦᑐᖅᑕᖃᓚᐅᖅᐳᖅ ᐱᖁᑎᒥᓄᑦ ᑲᒪᔨᖁᑎᖃᖅᑐᒥᒃ, ᐊᖓᔪᖅᑳᖓᓗ ᐅᖃᐅᑦᔭᐅᕗᖅ ᐱᖁᑎᒥᓂᒃ ᐱᒪᔨᖁᑎᖓ ᑮᓇᐅᔭᖏᓐᓂᒃ ᓄᖑᓮᑐᐃᓐᓇᕐᖕᓂᕋᖅᑕᐅᓪᓗᓂ. 
2ᐊᖓᔪᖅᑳᖓᑕᓗ ᕾᖁᕚ ᐅᖃᐅᑎᓪᓗᒍᓗ, ‘ᑐᓴᖅᑕᕋ ᑕᒪᓐᓇ ᓱᓕᕚ? ᑲᒪᒋᔭᑎᒃ ᐱᖁᑎᒃᑲ ᓇᓗᓁᑦᓯᐊᖅᓗᒋᑦ ᕾᓕᒃᑭᑦ, ᐱᖁᑎᓐᓂᒃ ᑲᒪᔨᐅᔭᕆᐊᖃᕈᓐᓃᕋᕕᑦ.’ 
3ᑕᕝᕙ ᑲᒪᔨ ᐃᓱᒪᓕᖅᐳᖅ, ‘ᖃᓄᖅᓕ ᐱᓂᐊᓕᖅᑐᖓ? ᐊᖓᔪᖅᑳᒪ ᐱᖁᑎᒥᓂᒃ ᑲᒪᔨᐅᖁᔪᓐᓃᕐᖕᒪᖓ, ᓴᓐᖐᓗᐊᕋᒪ ᓄᓇᒥᒃ ᖃᓗᕋᕋᓱᒋᐊᒃᓴᖅ, ᕿᓄᓇᓱᐊᕆᐊᒃᓴᖅᓗ ᐃᓄᖕᓂᑦ ᑲᓐᖑᓱᒃᓱᖓ. 
4ᐃᒫᒃ ᐱᔪᒪᓕᖅᐳᖓ, ᐃᖅᑲᓁᔮᒃᓴᖃᕈᓐᓃᕈᒪ ᐃᓄᐃᑦ ᐊᖏᕐᕋᖏᓐᓄᑦ ᑐᓐᖓᓱᒃᑎᑕᐅᖃᑦᑕᕐᖕᓂᐊᕋᒪ!’ 
5ᑖᑦᓱᒪ ᐊᖓᔪᖅᑳᒥᓄᑦ ᐊᑭᓕᒃᓴᓖᑦ ᕾᖁᓕᖅᐰᑦ ᐊᑕᐅᓯᐅᓈᖅᑎᖅᓗᒋᑦ, ᓯᕗᓪᓕᖅᐹᖅᓗ ᐊᐱᕆᕚ, ‘ᐊᖓᔪᖅᑳᕋ ᖃᑦᓯᓂᒃ ᐊᑭᓕᒃᓴᖃᖅᕕᒋᕕᐅᒃ?’ 
6ᑖᑦᓱᒪ ᑭᐅᕚ, ‘ᓇᐹᖅᑑᑉ ᐱᕈᖅᑐᖏᑕ ᐅᖅᓱᖏᓐᓂᒃ ᖃᑦᑕᐅᔭᓂᒃ 100-ᓂᒃ,’ ᐅᖃᐅᑎᕚᓗ, ‘ᐅᕝᕙᐅᓇ ᐊᑭᓕᒃᓴᖃᐅᑏᑦ ᐃᖏᓪᓗᑎᑦ ᑎᑎᕋᓕᕆᑦ 50-ᓂᒃ,’ 
7ᐊᒻᒪ ᐊᓯᐊᓂᒃ ᐊᐱᕆᒋᕗᖅ, ‘ᐃᕝᕕᓪᓕ ᖃᑦᓯᓂᒃ ᐊᑭᓕᒃᓴᖃᖅᐲᑦ?’ ᑖᓐᓇ ᑭᐅᕗᖅ, ‘ᓂᐊᖂᔭᒃᓴᓂᒃ ᐴᖅᓯᒪᔪᓂᒃ 100-ᓂᒃ.’ ᑲᒪᔨᐅᑉ ᐅᖃᐅᑎᕚ, ‘ᐅᕝᕙᐅᓇ ᐊᑭᓕᒃᓴᖃᐅᑏᑦ ᑎᑎᕋᓕᕆᑦ 80-ᓂᒃ.’ 
8ᐊᖓᔪᖅᑳᖓᑕ ᖁᕕᐊᒋᓕᓚᐅᖅᐹ ᑍᒫᒃ ᓯᓚᑐᔪᒥᒃ ᐱᓇᓱᐊᕐᖕᒪᑦ; ᒪᑐᒪ ᓯᓚᖅᔪᐊᑉ ᐃᓄᖏᑦ ᓯᓚᑐᐊᕿᓇᓱᐊᕈᓐᓇᕐᖕᓂᖅᓴᐅᖕᒪᑕ ᖃᐅᒪᔪᒥᐅᑕᓂᑦ, ᐱᔭᕆᐊᖃᖅᑕᒥᖕᓂ ᐱᓇᓱᐊᖅᑎᓪᓗᒋᑦ.
9ᐅᖃᐅᑎᕙᑦᓯᓗ, ᐃᓚᓐᓈᖃᕋᓱᐊᕆᑦᓯ ᓯᓚᖅᔪᐊᕐᖕᒥᐅᑦ ᐊᔪᖅᓴᖏᑦᔪᑎᖏᑦ ᐊᑐᖅᓗᒋᑦ, ᐊᔪᖅᓴᓕᕈᑦᓯ ᐃᓂᒃᓴᖃᖅᑎᑕᐅᖁᓪᓗᓯ ᖃᖓᑐᐃᓐᓇᓕᒫᖅ. 
10ᒥᑭᔪᑯᓗᖕᒥᒃ ᑲᒪᑦᓯᐊᖅᑐᖅ, ᐊᖏᔪᓂᒃ ᑲᒪᑦᓯᐊᕈᓐᓇᖅᐳᖅ; ᒥᑭᔪᑯᓗᖕᓂᒡᓗ ᑲᒪᑦᓯᐊᖏᑦᑐᖅ ᐊᖏᔪᓂᒃ ᑲᒪᑦᓯᐊᕈᓐᓇᖏᓐᓂᕗᖅ. 
11ᑲᒪᑦᓯᐊᖅᓯᒪᖏᒃᑯᕕᑦ ᓯᓚᖅᔪᐊᕐᖕᒥᐅᑦ ᐊᔪᖅᓴᖏᑦᔪᑎᖏᓐᓂᒃ, ᖃᓄᖅᓕ ᑍᒪ ᐅᒃᐱᕆᔭᐅᔪᓐᓇᕋᔭᖅᐲᑦ? ᐱᓪᓚᕆᐅᓂᖅᓴᓂᒃ ᐱᓕᕆᔪᓐᓇᕐᖕᒪᖔᖅᐱᑦ? 
12ᐊᓯᕕᓪᓗ ᐱᖁᑎᖏᓐᓂᒃ ᑲᒪᑦᓯᐊᖅᓯᒪᖏᒃᑯᕕᑦ, ᑭᐊᓕ ᑍᒪ ᓇᖕᒥᓂᒃᓴᕐᖕᓂᒃ ᑐᓂᓯᕕᒋᔪᒫᖅᐹᑎᑦ?
13ᐱᔨ ᐊᖓᔪᖅᑳᖕᓂᒃ ᒪᕐᕉᖕᓂ ᐱᔨᑦᓯᕈᓐᓇᖏᒻᒪᑦ; ᐂᑉᐸᖓ ᐆᒥᒋᒐᔭᖅᐹ ᐂᑉᐸᖓᓗ ᓇᒡᓕᒋᓗᒍ; ᐅᕝᕙᓗ ᐂᑉᐸᖓ ᑐᓂᕕᒋᓯᒪᓪᓚᕆᒐᔭᖅᐹ ᐂᑉᐸᖓ ᓇᕐᕈᒋᓗᒍ. ᐊᑕᐅᑦᓯᒃᑯᑦ ᐱᔨᑦᓯᕈᓐᓇᖏᓐᓇᕕᒋᒃ ᒎᑎᓗ ᓯᓚᖅᔪᐊᕐᖕᒥᐅᓪᓗ ᐊᔪᖅᓴᖏᑦᔪᑎᖏᑦ ᑮᓇᐅᔧᑦ!”
14ᐹᕋᓰᓪᓕ ᑕᒪᑐᒥᖓ ᑐᓴᕋᒥᒃ, ᔩᓱᓯ ᒥᑕᐅᑎᒋᕚᑦ ᑮᓇᐅᔭᓂᒃ ᐱᓪᓚᕆᖁᑎᖃᕋᒥᒃ. 
15ᔩᓱᓯᐅᓪᓕ ᐅᖃᐅᑎᕔᑦ, “ᐃᓕᑦᓯ ᑕᕝᕙ ᐃᓄᖕᓄᑦ ᓈᒻᒪᒋᔭᐅᑦᓯᐊᕋᓱᐊᖅᐳᓯ, ᒎᑎᐅᓪᓕ ᐆᒻᒪᑎᓯ ᖃᐅᔨᒪᕔᑦ; ᐃᓄᖕᓄᑦ ᓂᖅᑐᖅᑕᐅᔪᑦ ᒎᑎᒧᑦ ᐊᑑᑎᖃᖏᒻᒪᑕ.
16ᒨᓯᓯᐅᑉ ᐱᖁᔭᖏᑦ, ᒎᑎᐅᓪᓗ ᐱᔪᖃᓛᖅᑐᒥᒃ ᐅᖃᖅᑎᖏᑕ ᐊᒡᓚᖏᑦ ᐊᑐᓚᐅᖅᐳᑦ ᔪᐊᓇᓯ ᐹᑉᑎᑎᕆᔨ ᑎᑭᓪᓗᒍ; ᑭᖑᓂᖓᒍᓪᓗ ᐅᖃᐅᓰᑦ ᑐᓴᕈᒥᓇᖅᑐᑦ ᒎᑎᐅᑉ ᐊᑕᓂᐅᕕᖓᓂᒃ ᐅᖃᐅᓯᖃᖅᑐᑦ ᐅᖃᐅᓯᐅᓕᖅᐳᑦ, ᐅᓄᖅᑐᐊᓗᐃᓪᓗ ᐊᔪᐃᓐᓇᖅᓗᑎᒃ ᐃᑎᕋᓱᓕᖅᐳᑦ. 
17ᐱᔭᕆᐊᑭᓐᓂᖅᓴᐅᕗᖅ ᕿᓚᒡᓗ ᓄᓇᖅᔪᐊᖅᓗ ᓄᖑᑉᐸᑎᒃ, ᐱᖁᔭᓂ ᓈᓂᑯᓘᓪᓘᓐᓃᑦ ᐊᑕᐅᓯᐅᑉ ᐊᑐᖅᑎᑕᐅᒐᔭᖏᓐᓂᖓᓂᑦ.
18ᐊᖑᑦ ᓄᓕᐊᒥᓂᒃ ᐊᕕᑦᓯᓪᓚᕆᒃᐸᑦ ᐊᓯᐊᓂᒡᓗ ᓄᓕᐊᓂᒡᓗᓂ, ᑖᑦᓱᒪ ᓄᓕᐊᕇᖕᓂᖅ ᐊᓯᕈᖅᐹ, ᐊᖑᓪᓗ ᐊᕐᖕᓇᒥᒃ ᐊᕕᑕᐅᓪᓚᕆᒃᓯᒪᔪᒥᒃ ᓄᓕᐊᓂᒃᑐᖅ ᓄᓕᐊᕇᖕᓂᕐᖕᒥᒃ ᐊᓯᕈᐃᒋᕗᖅ.”
19“ᐊᒃᓗᐃᑦᑐᖕᒥᒃ ᐊᖑᑎᑕᖃᓚᐅᖅᐳᖅ ᐊᓐᓄᕌᓯᒪᕙᒃᑐᒥᒃ ᐊᓐᓄᕌᓂᒃ ᐊᑭᑐᓂᖅᐹᓂᒃ ᐊᐅᐸᓪᓚᕆᒃᑐᓂᒃ, ᖃᐅᑕᒫᓪᓗ ᓂᕆᕕᒃᔪᐊᕾᓐᓇᖅᑐᒥᒃ. 
20ᑖᑦᓱᒪᓗ ᐃᒡᓗᖓᑕ ᐃᑎᖅᑕᖅᕕᖓᑕ ᓴᓂᐊᓃᑦᑐᒥᒃ ᐊᒃᓗᔪᖅᑕᖃᓚᐅᖅᐳᖅ ᓛᓴᕉᓯᒥᒃ ᐊᑎᓕᖕᒥᒃ, ᑖᑦᓱᒪᓗ ᑎᒥᓕᒫᖓ ᐊᔪᐊᖅᑐᐊᓘᓪᓗᓂ. 
21ᐃᓱᒪᖃᑦᑕᓚᐅᕋᓗᐊᖅᐳᖅᓗ ᓂᕆᔪᒪᓪᓗᓂ ᐊᒃᓗᐃᑦᑑᑉ ᓂᕆᕕᖓᓂᑦ ᑲᑕᒃᑐᓂᒃ; ᐊᒡᓛᓪᓗ ᕿᒻᒥᓂᑦ ᐊᔪᐊᖏᑦ ᐊᓗᒃᑐᕆᐊᑐᖅᑕᐅᕙᒃᓗᑎᒃ. 
22ᐊᒃᓗᔪᖅ ᑐᖁᖕᒪᑦ ᐂᖏᓖᓂᑦ ᐊᒡᔭᖅᑕᐅᕗᖅ ᐂᕝᕙᕋᕼᐋᒻ ᓴᓂᐊᓂ ᐃᒃᓯᕙᖁᓪᓗᒍ. ᑭᖑᓂᖓᒍᑦ ᐊᒃᓗᐃᑦᑐᖅᑕᐅᖅ ᑐᖁᒋᕗᖅ ᐃᓗᕕᖅᑕᐅᓪᓗᓂᓗ. 
23ᑐᖁᖓᔪᓪᓗ ᐃᓂᖓᓂ ᐋᓐᓂᐊᔪᐊᓘᓪᓗᓂ ᖃᐅᔨᓕᖅᐳᖅ, ᖁᒻᒧᑦ ᑕᑯᓴᕋᒥ ᐂᕝᕙᕋᕼᐋᒻ ᑕᑯᕚ ᐅᖓᓯᒃᑐᒦᑦᑐᖅ, ᓛᓴᕉᓯᓗ ᓴᓂᐊᓃᑦᑐᖅ. 
24ᕾᒐᓛᓕᖅᐳᖅᓗ, ‘ᐊᑖᑖᒃ ᐂᕝᕙᕋᕼᐋᒻ, ᓂᑲᒋᓚᐅᓐᖓ, ᓛᓴᕉᓯ ᑎᓕᓚᐅᕈᒃ ᑎᑭᓂ ᒥᓱᒡᓗᒍ ᐃᒥᕐᖕᒧᑦ, ᐅᖃᓐᓂᒃ ᓂᒡᓕᑎᕆᖁᓗᒍ; ᐋᓐᓂᐊᔪᐊᓘᒐᒪ ᐅᕙᓂ ᐃᑯᒫᓗᖕᒥ.’ 
25ᐂᕝᕙᕋᕼᐋᒻᓕ ᐅᖃᐅᑎᕚ, ‘ᐃᕐᖕᓃᒃ, ᐃᖅᑲᐅᒪᒋᑦ ᐃᓅᑎᓪᓗᑎᑦ ᐱᐅᔪᓂᒃ ᐱᖃᓚᐅᕋᕕᑦ, ᓛᓴᕉᓯᓕ ᐱᐅᖏᑦᑐᓂᒃ ᐱᑎᑕᐅᖃᑦᑕᓚᐅᖅᐳᖅ; ᒫᓐᓇᓕ ᒫᓂ ᖁᕕᐊᓱᓕᖅᐳᖅ, ᐃᕝᕕᓪᓗ ᐋᓐᓂᐊᖅᑎᑕᐅᕗᑎᑦ. 
26ᓱᓕᓗ ᐊᑯᓐᓇᑦᑎᓐᓂ ᐃᑎᖅᓵᓗᒃᑕᖃᕐᖕᒪᑦ, ᒫᓐᖓᑦ ᐃᓕᑦᓯᓐᓄᑦ ᐃᑳᕈᒪᔪᑦ ᐊᔪᖅᐳᑦ, ᑍᒫᒃᑕᐅᖅ ᐃᓕᑦᓯᓐᓂᑦ ᐃᑳᕈᒪᔪᑦ ᒪᐅᖓ ᐊᔪᕆᕗᑦ.’ 
27ᑖᓐᓇᓗ ᐅᖃᖅᐳᖅ, ‘ᑕᕝᕙᓕ ᐊᑖᑖᒃ ᐂᕝᕙᕋᕼᐋᒻ ᕿᓄᕕᒋᕙᒋᑦ, ᓛᓴᕉᓯ ᑎᓕᓚᐅᕈᒃ ᐊᑖᑕᒪ ᐃᒡᓗᖓᓄᑦ. 
28ᑕᓪᓕᒪᓂᒃ ᖃᑕᓐᖑᑎᖃᕋᒪ, ᑖᑦᓱᒪ ᐅᖃᐅᑎᓂᐊᕐᖕᒪᒋᑦ, ᐅᕗᖓ ᐋᓐᓂᐊᓇᖅᑐᒧᐊᖁᓇᒋᑦᑕᐅᖅ.’ 
29ᐂᕝᕙᕋᕼᐋᒻᓕ ᐅᖃᐅᑎᕚ, ‘ᖃᑕᓐᖑᑎᑎᑦ ᒨᓯᓯᐅᑉ ᒎᑎᐅᓪᓗ ᐱᔪᖃᓛᖅᑐᒥᒃ ᐅᖃᑎᖏᑕ ᐊᒡᓚᖏᓐᓂᒃ ᐱᖃᖅᐳᑦ ᑍᒃᑯᓇᓐᖓᑦ ᐅᖃᐅᑦᔭᐅᓕᖅᓕᑦ.’ 
30ᑖᓐᓇᓗ ᑭᐅᕗᖅ, ‘ᐋᒃᑲᓕ ᐊᑖᑖᒃ ᐂᕝᕙᕋᕼᐋᒻ; ᑐᖁᖓᔪᒥᒡᓕ ᒪᑭᑦᑐᖃᖅᓗᓂ ᐅᖃᐅᑦᔭᐅᔭᖅᑐᕈᑎᒃ ᖃᕿᐊᓕᕋᔭᖅᐳᑦ.’ 
31ᐂᕝᕙᕋᕼᐋᒻ ᑭᐅᕚ, ‘ᒨᓯᓯᐅᑉ ᒎᑎᐅᓪᓗ ᐱᔪᖃᓛᖅᑐᒥᒃ ᐅᖃᖅᑎᖏᑕ ᐊᒡᓚᖏᓐᓂᒃ ᓈᓚᖏᒃᑯᑎᒃ, ᐅᒃᐱᕈᓱᒃᑲᔭᖏᓐᓂᕗᑦ ᑐᖁᖓᔪᒥᒃ ᒪᑭᑦᑐᖃᕋᓗᐊᖅᐸᑦ.’”
