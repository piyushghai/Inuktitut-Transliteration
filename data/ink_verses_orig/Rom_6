1ᖃᓄᖅᓕ ᐅᖃᕐᖕᓂᐊᓕᖅᐱᑖ? ᐊᔪᕐᖕᓂᕐᖕᒦᖏᓐᓇᖅᑐᒃᓴᐅᕕᑖ? ᒎᑎᐅᑉ ᐱᔪᓐᓇᖅᑎᑦᓯᓂᖓ ᐊᖏᒡᓕᒃᑲᓐᓂᖁᓪᓗᒎ? 
2ᑍᒤᓐᓂᐊᕋᑕ! ᐅᕙᒍᑦ ᐊᔪᕐᖕᓂᕐᖕᒧᑦ ᑐᖁᓯᒪᔪᒍᑦ ᐃᓅᔪᒃᓴᐅᒋᕕᑖ? ᓱᓕ ᐊᔪᕐᖕᓂᕐᖕᒥ? 
3ᖃᐅᔨᒪᓐᖏᓚᓰ? ᑕᒪᑦᑕ ᙭ᔅᑑᓯ ᔩᓱᓯᒧᑦ ᐹᑉᑎᑕᐅᓯᒪᔪᒍᑦ ᑐᖁᖓᓄᑦ ᐹᑉᑎᑕᐅᓯᒪᒐᑦᑕ. 
4ᐃᓗᕕᖅᑕᐅᖃᑎᒋᓯᒪᕙᕗᑦ ᑐᖁᒧᑦ ᐹᑉᑎᑕᐅᓂᒃᑯᑦ, ᙭ᔅᑑᓯᑦᑕᐅᖅ ᐆᒻᒪᖅᑎᑕᐅᖕᒪᑦ ᑐᖁᒥᑦ ᐊᑖᑕᐅᑉ ᓂᖅᑐᕐᖕᓇᕐᖕᓂᖅᔪᐊᖓᒍᑦ, ᐅᕙᒍᑦᑕᐅᖅ ᐃᓅᓯᕐᖕᒥ ᓄᑖᒥ ᐃᓅᖁᓪᓗᑕ.
5ᑕᕝᕙ ᑍᒫᒃ ᑐᖁᖃᑎᒋᓯᒪᒍᑦᑎᒍ ᐊᑕᐅᓯᓐᖑᖃᑎᒋᓗᒍ, ᑖᑦᓱᑐᓇᖅᑕᐅᖅ ᖁᓚᕐᖕᓇᖏᑦᑐᒥᒃ ᒪᑭᑦᓱᒫᕆᕗᒍᑦ ᐊᑕᐅᓯᓐᖑᖃᑎᒋᓗᒍ. 
6ᖃᐅᔨᒪᒐᑦᑕ ᐃᓅᓯᑐᖃᕗᖅ ᙭ᔅᑑᓯᐅᑉ ᑭᑭᐊᒃᑐᖅᑕᐅᖃᑎᒋᓚᐅᕐᖕᒪᒍ ᓴᓐᓂᖓᔪᓕᖕᒥ ᑎᒥᐅᑉ ᐊᔪᖅᑐᓕᔪᒪᓂᖓ ᐊᓯᕈᖅᑕᐅᖁᓪᓗᒍ, ᕿᓚᒃᓱᖅᑕᐅᓯᒪᔪᓐᓃᖁᓪᓗᑕᓗ ᐊᔪᕐᖕᓂᕐᖕᒧᑦ. 
7ᑕᕝᕙ ᑐᖁᓯᒪᔪᖅ ᕿᓚᕈᑦᔮᖅᑕᐅᕗᖅ ᐊᔪᕐᖕᓂᕐᖕᒥᑦ. 
8᙭ᔅᑑᓯᓕ ᑐᖁᖃᑎᒋᓯᒪᒍᑦᑎᒍ, ᐅᒃᐱᖅᐳᒍᑦᑕᐅᖅ ᐃᓅᖃᑎᒋᔪᒫᕋᑦᑎᒍ. 
9ᖃᐅᔨᒪᕗᒍᑦ ᙭ᔅᑑᓯ ᑐᖁᒥᑦ ᒪᑭᑎᑕᐅᔪᖅ ᑐᖁᒃᑲᓐᓂᕐᖕᓂᐊᕈᓐᓃᕐᖕᒪᑦ; ᑐᖁ ᐱᔪᓐᓇᕐᖕᓂᖃᕈᓐᓃᕐᖕᒪᑦ ᑖᑦᓱᒧᖓ. 
10ᑐᖁᒐᒥ ᐊᔪᕐᖕᓂᕐᖕᒧᑦ ᐊᑕᐅᓯᐊᖅᓗᓂ ᑐᖁᕗᖅ; ᑐᖁᒃᑲᓐᓂᕐᖕᓂᐊᕈᓐᓃᖅᓗᓂ, ᐃᓅᓯᖅᓕ ᐃᓅᓯᕆᔭᖓ ᐃᓅᓯᕆᕚ ᒎᑎᒧᑦ. 
11ᑍᒫᒃᑕᐅᖅ ᐃᓕᑦᓯᓐᓂᒃ ᐃᓱᒪᒋᔪᒃᓴᐅᕗᓯ ᐊᔪᕐᖕᓂᕐᖕᒧᑦ ᑐᖁᓯᒪᓂᑦᓯᓐᓂᒃ ᐃᓅᓗᓯᓗ ᒎᑎᒧᑦ ᙭ᔅᑑᓯ ᔩᓱᓯᒥ.
12ᑍᒤᒻᒪᑦ ᐊᔪᕐᖕᓂᖅ ᐊᐅᓚᑦᓯᔨᐅᔪᓐᓃᖅᓕ ᑎᒥᑦᓯᓐᓂ ᑐᖁᔪᒃᓴᒥ, ᑎᒥᑦᓯ ᐱᔪᒪᕕᒡᔪᐊᕐᖕᓂᖏᑦ ᓈᓚᒍᓐᓁᖅᓯᒋᒃ. 
13ᐊᕙᑎᓯᓘᓐᓃᑦ ᐊᑐᕈᓐᓃᖅᓯᐅᒃ ᐊᔪᕐᖕᓂᕐᖕᒧᑦ ᐱᐅᖏᑦᑐᒧᑦ ᐊᑐᖅᑐᒃᓴᐅᖁᓇᒋᑦ, ᐃᓕᑦᓯᓐᓂᒡᓕ ᑐᓂᓕᕆᑦᓯ ᒎᑎᒧᑦ ᑕᓯᐅᖅᑕᐅᓯᒪᔪᑎᑐᑦ ᑐᖁᒥᑦ ᐃᓅᓯᕐᖕᒧᑦ, ᐊᕙᑎᓯᓗ ᑐᓂᓯᒋᒃ ᒎᑎᒧᑦ ᐊᑐᖅᑕᐅᖁᓪᓗᒋᑦ ᐃᓱᐊᖅᑐᓕᓂᕐᖕᒧᑦ. 
14ᐊᔪᕐᖕᓂᖅ ᐱᔪᓐᓇᕐᖕᓂᖃᕈᓐᓃᕐᖕᒪᑦ ᐃᓕᑦᓯᓐᓄᑦ, ᐱᖁᔭᓄᑦ ᐱᓯᒪᔭᐅᔪᓐᓃᕋᑦᓯ ᒎᑎᐅᓪᓕ ᐱᔪᓐᓇᖅᑎᑦᓯᓂᖓᓄᑦ ᐱᓯᒪᔭᐅᓕᖅᐳᓯ.
15ᖃᓄᖅᓕ ᑕᕝᕙ ᐊᔪᖅᑐᓕᔪᒃᓴᐅᕕᑖ? ᐱᖁᔭᓂᑦ ᐱᓯᒪᔭᐅᔪᓐᓃᕋᑦᑕ ᒎᑎᐅᓪᓕ ᐱᔪᓐᓇᖅᑎᑦᓯᓂᖅᔪᐊᖓᓄᑦ ᐱᓯᒪᔭᐅᓕᕋᑦᑕ? ᑍᒫᖑᓐᖏᓚᖅ! 
16ᖃᐅᔨᒪᓐᖏᓚᓰ? ᑐᓂᒍᑦᓯ ᐃᓕᑦᓯᓐᓂᒃ ᑭᓇᑐᐃᓐᓇᕐᖕᒧᑦ ᑭᒡᒐᑎᑐᑦ ᒪᓕᑦᓯᐊᕐᖕᓂᐊᖅᑐᑎᑐᑦ, ᑭᒡᒐᐅᓕᖅᐳᓯ ᑕᕝᕙ ᓈᓚᒃᑕᑦᓯᓐᓄᑦ, ᐊᔪᕐᖕᓂᕐᖕᒧᓪᓘᓐᓃᑦ ᑐᖁᑎᑦᓯᔪᒧᑦ, ᐅᕝᕙᓗ ᓈᓚᖕᓂᕐᖕᒧᑦ, ᐃᓱᐊᖅᑐᓐᖑᖅᑎᑦᓯᔪᒧᑦ. 
17ᒎᑎᓕ ᖁᔭᒋᔭᐅᓕ, ᐊᔪᕐᖕᓂᕐᖕᒧᑦ ᑭᒡᒐᐅᓚᐅᖅᑐᓯ ᓈᓚᑦᓯᐊᓕᖅᓯᒪᒐᑦᓯ ᐱᕕᓕᒫᑦᓯᒍᑦ ᐊᔪᕆᖅᑐᐃᑦᔪᑕᐅᓚᐅᖅᑐᓂᒃ ᐃᓕᑦᓯᓐᓄᑦ. 
18ᐊᔪᕐᖕᓂᕐᖕᒥᑦ ᕿᓚᕈᑦᔮᖅᑕᐅᓯᒪᓂᑦᓯᓐᓄᑦ, ᐃᓱᐊᖅᑐᓕᓂᕐᖕᒧᑦ ᑭᒡᒐᕆᔭᐅᓕᖅᓯᒪᒐᑦᓯ. 
19ᐃᓄᑐᐃᓐᓇᖅᑎᑐᑦ ᐅᖃᖅᐳᖓ, ᓴᓐᖐᑦᑑᓂᓯ ᐱᑦᔪᑎᒋᓪᓗᒍ. ᐊᕙᑎᓯ ᑐᓂᓯᒪᓚᐅᕋᑦᓯᒋᒃ ᓴᓗᒪᖏᑦᑐᒧᑦ ᐊᔪᖅᑐᓕᓂᕐᖕᒥᒡᓗ ᐊᖏᓕᕙᓪᓕᐊᑎᑦᓯᓪᓗᓯ ᐱᓇᓱᐊᕐᖕᓂᑦᓯᓐᓄᑦ, ᒫᓐᓇᓕ ᐊᕙᑎᓯ ᑐᓂᓕᖅᓯᒋᒃ ᐃᓱᐊᖅᑐᓕᓂᕐᖕᒧᑦ ᐃᑦᔪᕐᖕᓁᑎᑕᐅᖁᓪᓗᒋᑦ.
20ᐊᔪᕐᖕᓂᕐᖕᒧᑦ ᑭᒡᒐᕆᔭᐅᑎᓪᓗᓯ, ᐊᑲᐅᔪᒧᑦ ᐊᐅᓚᑕᐅᓚᐅᖏᓐᓇᑦᓯ. 
21ᓱᓇᒥᒡᓕ ᑖᒃᑯᓇᓐᖓᑦ ᐱᕙᓪᓕᕈᑎᒃᓴᖃᖅᐱᓰ? ᒫᓐᓇ ᑲᓐᖑᓇᕐᖕᓂᕋᓕᖅᑕᑦᓯᓐᓂᒃ? ᑕᒪᒃᑯᐊ ᐃᓱᖃᕐᖕᒪᑕ ᑐᖁᒥᒃ. 
22ᒫᓐᓇᓕ ᐊᔪᕐᖕᓂᕐᖕᒥᑦ ᕿᓚᕈᑦᔮᖅᑕᐅᓯᒪᓕᕋᑦᓯ ᒎᑎᒧᓪᓗ ᑭᒡᒐᐅᓕᖅᓗᓯ, ᐊᑭᓕᖅᑕᐅᕗᓯ ᑕᕝᕙ ᐃᑦᔪᕐᖕᓁᑎᑕᐅᓂᕐᖕᒥᒃ ᐃᓱᐊᓂᓗ ᐃᓅᓯᕐᖕᒥᒃ ᓄᖑᓱᐃᑦᑐᒥᒃ. 
23ᐊᔪᕐᖕᓂᐅᑉ ᐊᑭᓕᐅᑖ ᑕᕝᕙ ᑐᖁ, ᒎᑎᐅᓪᓕ ᑐᓂᕐᕈᑖ ᐊᑭᖃᖏᑦᑐᖅ ᑕᕝᕙ ᐃᓅᓯᖅ ᓄᖑᓱᐃᑦᑐᖅ ᙭ᔅᑑᓯ ᔩᓱᓯᒥ ᐊᑕᓂᑦᑎᓐᓂ.
