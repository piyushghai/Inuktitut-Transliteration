1ᔧᑰᓪᓗ ᕿᓂᕋᒥ ᑕᐅᕗᖓ, ᑕᑯᒋᑦ, ᐄᓴ ᑕᑯᕚ ᑎᑭᓕᖅᑐᖅ, ᐃᓚᖃᖅᓗᓂ 400-ᓂᒃ ᐊᖑᑎᓂᒃ, ᑍᒤᒻᒪᑦ ᕿᑐᕐᖓᓂ ᐊᒡᒍᖅᐰᑦ ᓕᐊᑉ ᕿᑐᕐᖓᖏᑦ, ᕅᒋᓕᐅᓪᓗ, ᒪᕐᕉᒡᓗ ᐱᔩᒃ ᕿᑐᕐᖓᖏᑦ. 
2ᐊᕐᖕᓈᒡᓗ ᐱᔩᒃ ᒪᕐᕉᒃ ᕿᑐᕐᖓᖏᓪᓗ ᓯᕗᓪᓕᖅᐸᐅᑎᑉᐰᑦ, ᑭᖑᓪᓕᐅᑎᓪᓗᒍ ᓕᐊ ᕿᑐᕐᖓᖏᓪᓗ, ᑭᖑᓪᓕᖅᐸᐅᑎᓪᓗᒍ ᕅᒋᓕᓗ ᔫᓯᐱᓗ. 
3ᓇᖕᒥᓂᖅᓕ ᓯᕗᓂᖓᓐᓄᐊᖅᓗᓂ, ᓄᓇᒧᑦ ᐅᑯᖃᑦᑕᖅᐳᖅ ᐊᖓᔪᒥᓄᑦ ᖃᒡᓕᕙᓪᓕᐊᓪᓗᓂ 7-ᐃᑐᖅᓗᓂ. 
4ᐄᓴᐅᓪᓕ ᐅᓪᓚᒃᓗᓂ ᐸᕐᕆᐊᖅᐹ, ᐃᕿᓪᓗᓂᐅᒡᓗ ᑯᓂᒃᐹ, ᑕᒪᕐᖕᒥᒡᓗ ᕿᐊᓕᖅᓗᑎᒃ. 
5ᐄᓴᓗ ᑕᑯᓴᕋᒥ ᑕᑯᕗᖅ ᐊᕐᖕᓇᓂᒃ ᕿᑐᕐᖓᖏᓐᓂᒡᓗ, ᐊᐱᕆᓪᓗᓂᓗ, “ᐅᑯᐊᓕ ᑭᓇᒃᑯᑦ ᐃᓚᒋᔭᑎᑦ?”
6ᑕᕝᕙ ᐊᕐᖕᓈᒃ ᐱᔩᒃ ᕿᑐᕐᖓᓂ ᐃᓚᒋᓪᓗᒋᑦ ᕾᕗᑦ, ᐅᑯᓪᓗᑎᒡᓗ; 
7ᑍᒫᒃᑕᐅᖅ ᓕᐊ ᕿᑐᕐᖓᒥᓂᒃ ᐃᓚᖃᖅᓗᓂ ᕾᒋᕗᑦ ᐹᒻᒪᒃᓗᑎᒡᓗ; ᑭᖑᓪᓕᖅᐸᐅᓪᓗᑎᒃ ᔫᓯᐱᒃᑯᒃ ᕅᒋᓕᒃᑯᒃ ᕾᒋᕘᒃ ᐹᒻᒪᒃᓗᑎᒡᓗ.
8ᑕᕝᕙ ᐄᓴ ᐅᖃᖅᐳᖅ, “ᐃᒃᑯᐊᓕ ᓯᕗᓪᓖᑦ ᑲᑎᖃᑦᑕᖅᑲᐅᔭᒃᑲ ᖃᓄᐃᓕᐅᕈᑎᑎᑦ?”
9ᐄᓴᓕ ᐅᖃᖅᐳᖅ, “ᐱᖁᑎᖃᖅᑐᖓ ᓈᒻᒪᒃᑐᓂᒃ, ᖃᑕᓐᖑᑏᒃ; ᐱᖁᑎᑎᑦ ᐱᓯᒪᑐᐃᓐᓇᓕᒃᑭᑦ.”
10ᔧᑯ ᐅᖃᖅᐳᖅ, “ᐋᒃᑲ, ᖁᕕᐊᒋᒍᕕᖓ, ᑐᓂᕐᕈᑎᒃᑲ ᐃᓚᓕᐅᓕᒃᑭᑦ; ᑮᓇᕐᖕᓂᒃ ᑕᑯᑎᓪᓗᖓ ᒎᑎᐅᑉ ᑮᓇᖓᓂᒃ ᑕᑯᔪᑎᑐᑦ ᑍᒤᓐᓇᒪ, ᖁᕕᐊᓱᑦᓯᐊᖅᓱᑎᑦ ᐃᓚᓕᐅᕋᕕᖓ. 
11ᐊᑏ ᑐᓂᕐᕈᑎᒃᓴᒃᑲ ᓇᒃᓴᖅᓯᒪᒐᒃᑭᑦ ᐃᓕᖕᓄᑦ ᐃᓚᓕᐅᓕᒃᑭᑦ; ᒎᑎᒧᑦ ᐱᑦᓯᐊᖅᕕᐅᓯᒪᒐᒪ, ᐱᒋᔭᓐᓂᒡᓗ ᓈᒻᒪᒃᓯᓯᒪᓪᓗᖓ.” ᔧᑰᓪᓗ ᐱᔭᐅᖁᓪᓚᕆᖕᒪᒋᑦ, ᑕᕝᕙ ᐄᓴᐅᑉ ᐱᑖᕆᕔᑦ.
12ᑕᕝᕙ ᐄᓴ ᐅᖃᖅᐳᖅ, “ᐊᑏ ᐊᐅᓪᓚᓕᖅᑕ, ᐃᓕᖕᓂᑦ ᓯᕗᓪᓕᐅᓗᖓ ᐊᐅᓪᓚᕐᖕᓂᐊᖅᐳᖓ.”
13ᔧᑰᓪᓕ ᑭᐅᕚ, “ᖃᐅᔨᒪᒐᕕᑦ ᓱᕈᓰᑦ ᓴᓐᖐᑦᑑᖕᒪᑕ, ᓰᐲᓪᓗ ᐃᒻᒧᒃᓯᐅᒊᓪᓗ ᐊᒫᒪᒃᑎᑦᓯᔪᑦ ᑲᒪᒋᔭᕆᐊᖃᖅᓗᒋᑦ; ᐅᓪᓘᑉ ᐊᑕᐅᓯᐅᑉ ᐅᖓᑖᓄᑦ ᐱᓱᐃᓐᓇᕈᑎᒃ, ᐆᒪᔪᓕᒫᑦ ᑐᖁᒐᔭᕐᖕᒪᑕ. 
14ᐊᖓᔪᖅᑳᕋ ᐱᔨᒥᓂᑦ ᓯᕗᓪᓕᐅᓗᓂ ᐃᖏᕐᕋᓕᖅᓕ, ᒪᓕᖕᓂᐊᖅᐳᖓ ᓱᒃᑬᑦᑑᓗᖓ, ᐃᖏᕐᕋᓂᐊᕋᒪ ᐆᒪᔪᑦ ᐱᓱᖕᓂᖏᑦ ᒪᓕᒡᓗᒋᑦ ᓯᕗᓂᓐᓃᑦᑐᑦ, ᓱᕈᓰᓪᓗ ᐱᓱᖕᓂᖏᑦ ᒪᓕᒡᓗᒋᑦ, ᐊᖓᔪᖅᑳᓐᓄᑦ ᐊᓐᖑᑎᓚᐅᖏᓐᓂᓐᓂ ᓰᐊᕆᒧᑦ.”
15ᐄᓴᓗ ᐅᖃᖅᐳᖅ, “ᑍᒤᒻᒪᑦ ᐃᓄᖁᑎᒪ ᐃᓚᖏᓐᓂᒃ ᕿᒤᕕᒋᓕᖅᓚᒋᑦ.”
16ᑕᕝᕙ ᐄᓴ ᑕᕝᕙᓂ ᐅᓪᓗᒥ ᐅᑎᕆᐊᓯᕗᖅ ᓰᐊᕆᒧᑦ. 
17ᔧᑯᓕ ᐃᖏᕐᕋᒐᒥ ᑕᖕᒫᖅᐳᖅ, ᑕᕝᕙᓂᓗ ᓇᖕᒥᓂᕐᖕᒥᓂᒃ ᐃᒡᓗᓕᐅᖅᐳᖅ, ᐆᒪᔪᖁᑎᓂᓗ ᐃᓂᓕᐅᖅᓗᒋᑦ; ᑍᒤᒻᒪᑦ ᓄᓇ ᐊᑦᓯᖅᑕᐅᓚᐅᖅᐳᖅ ᓱᑰᑎᒥᒃ.
18ᔧᑯᓗ ᖃᓄᐃᖏᑦᓯᐊᖅᓗᓂ ᑎᑭᓚᐅᖅᐳᖅ ᐃᒡᓗᒐᓴᖕᓄᑦ ᓯᑭᒻᒥᒃ ᐊᑎᓕᖕᓄᑦ, ᑬᓇᓂᐅᑉ ᓄᓇᖓᓃᑦᑐᒧᑦ, ᐸᑖᓐ-ᐊᕌᒻᒥᑦ ᐱᓪᓗᓂ; ᐃᒡᓗᒐᓮᓪᓗ ᖃᓂᒋᔮᓂ ᑕᖕᒫᖅᑎᓚᐅᖅᐳᖅ. 
19ᓄᓇᓗ ᑕᖕᒫᖅᕕᒋᔭᓂ ᓂᐅᕕᐊᕆᕚ ᕼᐊᒧᕆᐅᑉ ᑭᖑᕚᖏᓐᓂᑦ, ᓯᑭᒻᒥᐅᑉ ᐊᑖᑕᖓᓂᑦ, ᓯᐅᓪᕕᕆᓄᑦ 100-ᓄᑦ. 
20ᑕᕝᕙᓂᓗ ᑐᓂᕐᕈᓯᖅᕕᓕᐅᖅᐳᖅ ᐊᑦᑎᖅᓱᓂᐅᒡᓗ ᐃᓪ ᐃᓗᕼᐃ-ᐄᓴᕅᐅᓪᒥᒃ.
