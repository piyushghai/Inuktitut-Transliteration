1ᑕᕝᕙ ᐱᐅᓪᑖᑦ ᓲᕼᐂᑎᒥᐅᑕᖅ ᑭᐅᕗᖅ:
2“ᖃᖓᓕ ᐅᖃᓪᓚᒍᓐᓃᕐᖕᓂᐊᕋᓗᐊᖅᐲᑦ?
3ᓱᖕᒪᑦ ᐃᒻᒧᒃᓯᐅᒐᑎᑐᑦ ᐃᓱᒪᒋᕕᑎᒎᑦ?
4ᓂᓐᖓᐅᒪᓂᕐᖕᓄᑦ ᐃᒻᒥᓂᒃ ᐋᓐᓂᖅᓯᑐᐃᓐᓇᖅᐳᑎᑦ,
5ᐱᐅᖏᑦᑑᑉ ᖃᐅᒻᒪᖅᑯᑎᖓ ᖃᒥᑕᐅᓂᐊᖅᐳᖅ,
6ᑐᐱᖓᓂ ᖃᐅᒻᒪᖅᑯᑎᖓ ᑖᖅᓯᓂᐊᖅᐳᖅ,
7ᐊᓪᓗᕋᕐᖕᓂᖓ ᓴᓐᖐᓕᓂᐊᖅᐳᖅ;
8ᓇᖕᒥᓂᖅ ᐃᑎᒐᒥᓄᑦ ᓄᓗᐊᖅᐳᖅ,
9ᑭᖕᒥᖕᒥᒍᑦ ᒥᑭᒋᐊᖅᑎᑕᐅᕗᖅ;
10ᒪᓂᖅᑲᒥ ᐊᒃᓱᓈᑦ ᓂᒐᖅᑎᑦᓯᒍᑕᐅᓇᓱᐊᖅᑐᑦ ᐃᔨᖅᓯᒪᕗᑦ,
11ᖁᐊᖅᓵᕐᖕᓇᖅᑐᒧᑦ ᑲᑉᐱᐊᓱᒃᑎᑕᐅᓂᐊᖅᐳᖅ ᐊᕙᑎᓕᒫᖓᓂᑦ;
12ᐊᔪᖅᓴᖏᑦᑑᕙᓚᐅᖅᐳᖅ, ᒫᓐᓇᓕ ᑳᓕᖅᐳᖅ;
13ᑎᒥᓕᒫᖓ ᐋᓐᓂᐊᓇᖅᑐᒧᑦ ᐅᕕᓃᕈᑦᔭᐅᓕᖅᐳᖅ;
14ᐊᓕᒃᑐᖅᑕᐅᓯᒪᕗᖅ ᑐᐱᕐᖕᒥᑦ ᐅᒃᐱᕆᔭᒥᓂᑦ,
15ᑐᐱᖓᓃᑦᑐᖃᖅᐳᖅ ᑖᑦᓱᒪ ᐱᒋᓐᖏᑕᖓᓂᒃ;
16ᐊᒫᖏᑦ ᓄᓇᐅᑉ ᐃᓗᐊᓃᑦᑐᑦ ᐸᓂᖅᐳᑦ,
17ᑖᑦᓱᒪ ᐃᖅᑲᐅᒪᔭᐅᓂᖓ ᓄᓇᒥ ᓄᖑᑉᐳᖅ,
18ᖃᐅᒪᔪᒥᑦ ᑖᖅᑐᒧᐊᖅᑎᑕᐅᕗᖅ,
19ᐃᕐᖕᓂᖃᓐᖏᓚᖅ ᑭᖑᕚᖃᕋᓂᓗ ᐃᓅᖃᑎᒥᓂ,
20ᓯᕿᓂᐅᑉ ᓂᐱᕕᐊᓂᑦ ᐱᔪᑦ ᑖᑦᓱᒥᖓ ᑐᓴᖅᑐᑦ ᓴᔪᓕᖅᐳᑦ,
21ᑕᕝᕙ ᒎᑎᖃᖏᑦᑑᑉ ᐊᖏᕐᕋᖓᓂ ᑍᒤᑦᑑᕗᖅ,
