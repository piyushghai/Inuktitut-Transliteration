1“ᐊᖏᒻᒪᕆᒡᓗᖓ ᐅᕙᓐᓄᑦ ᐊᖏᕈᑎᖃᖅᓯᒪᕗᖓ;
2ᓱᓇᒥᒡᓕ ᒎᑎᐅᑉ ᑕᑉᐹᓐᖓᑦ ᐊᑭᓕᕐᖕᓂᐊᖅᐹᖔ?
3ᐃᓱᐃᑦᑐᓕᔪᑦ ᐊᒃᓱᕈᖅᑎᑕᐅᓂᕐᖕᒥᒃ ᑎᑭᕝᕕᐅᔪᒃᓴᐅᓐᖏᓛᑦ?
4ᐊᖅᑯᑎᒋᔭᕋ ᒎᑎᐅᑉ ᑕᑯᓐᓇᓐᖏᓚᐅᒃ?
5ᓱᓕᖏᑦᑐᒥᒃ ᐱᓇᓱᐊᖃᑦᑕᖅᓯᒪᓐᓂᕈᒪ,
6ᓱᓕᔪᒃᑯᑦ ᐅᖁᒤᓐᓂᕐᖕᓂᐊᖅᑕᐅᓗᖓ ᖃᐅᔨᓴᖅᑕᐅᑦᓯᐊᕈᒪᕗᖓ,
7ᐊᓪᓗᕐᖕᓂᒃᑲ ᐊᖅᑯᑎᐅᑉ ᓯᓚᑖᓄᐊᖅᓯᒪᒃᐸᑕ,
8ᑕᕝᕙ ᑲᓐᖓᖅᓲᑎᒋᓚᐅᖅᑕᒃᑲ ᐊᓯᓐᓄᑦ ᓂᕆᔭᐅᔪᒃᓴᐅᕗᑦ;
9ᐆᒻᒪᑎᒐ ᐃᒃᓯᒎᕐᖕᓂᖃᖅᓯᒪᓐᓂᖅᐸᑦ ᐃᓅᖃᑎᒪ ᓄᓕᐊᖓᓄᑦ,
10ᑕᕝᕙ ᓄᓕᐊᕋ ᓂᕿᓕᐅᖅᑐᒃᓴᐅᕗᖅ ᐊᓯᒪ ᓂᕆᔭᒃᓴᖏᓐᓂᒃ,
11ᑕᒪᓐᓇ ᑕᕝᕙ ᐱᐅᖏᑦᑐᓕᓂᖅ ᐱᕋᔭᖕᓂᐅᒐᔭᖅᐳᖅ;
12ᑕᒪᓐᓇ ᐃᑯᒪᐅᒐᔭᖅᐳᖅ ᓱᒃᑯᑎᕆᓗᓂ ᓯᖁᒥᑕᐅᓂᕐᖕᒧᑦ,
13ᓇᓪᓕᐊᓐᓄᑦ ᐱᔨᓐᓄᑦ ᓈᒻᒪᒃᓴᖏᑦᑐᓄᑦ ᐅᖃᐅᑦᔭᐅᓗᖓ,
14ᖃᓄᐃᓕᖓᓕᕋᔭᖅᐳᖓᓕ ᒎᑎᒧᑦ ᓵᓐᖓᔭᐅᓕᕈᒪ?
15ᑖᓐᓇ ᐅᕙᓐᓂᑦ ᓴᓇᓚᐅᓐᖏᓛᖅ ᐃᒡᓕᐊᑉ ᐃᓗᐊᓃᑎᓪᓗᖓ?
16ᐊᒃᓱᔪᒥᒃ ᐃᑲᔪᖅᑍᓕᒪᓚᐅᖅᓯᒪᓐᓂᕈᒪ ᐃᑲᔪᖅᑕᐅᔪᒪᔪᒥᒃ,
17ᐅᕝᕙᓗ ᓂᕆᔪᑑᓚᐅᖅᓯᒪᓐᓂᕈᒪ ᐃᓄᑑᓗᖓ,
18ᐃᓅᓱᒃᑑᓂᓐᓂᑦ ᐊᑖᑕᑦᑐᑦ ᐱᖃᑦᑕᖅᓯᒪᕙᒃᑲ;
19ᐊᓐᓄᕌᒃᓴᖃᖏᓐᓂᕐᖕᒧᑦ ᑐᖁᓕᖅᑐᒥᒃ ᑕᑯᓚᐅᖅᓯᒪᓐᓂᕈᒪ,
20ᑕᕝᕙ ᐊᓐᓄᕌᖅᑎᒐᔭᖅᐸᕋ ᓄᕕᖅᓵᒃᓴᔭᒥᒃ ᐅᖅᑰᔪᒥᒃ,
21ᐃᓕᐊᖅᔪᐃᑦ ᓇᓪᓕᐊᓐᓂᒃ ᐱᑦᓯᐊᓐᖏᑕᖃᓚᐅᖅᓯᒪᓐᓂᕈᒪ,
22ᑕᕝᕙ ᑕᓕᕋ ᑭᐊᓯᒃᑯᑦ ᐲᖅᓗᓂ ᐊᑲᐅᓂᖅᓴᐅᒐᔭᖅᐳᖅ,
23ᒎᑎᒧᑦ ᐊᑭᒋᐊᖅᑕᐅᓂᖅ ᓯᕘᕋᒋᒐᒃᑯ,
24ᒎᓗᒥᒃ ᑕᑎᖃᖅᓯᒪᓐᓂᕈᒪ,
25ᓱᓇᓕᒫᓂᒃ ᐊᔪᖅᓴᖏᓐᓂᕆᕋ ᓂᖅᑐᕈᑎᒋᓯᒪᓐᓂᕈᒃᑯ,
26ᓯᕿᓂᐅᑉ ᖃᐅᒪᑦᓯᐊᕐᖕᓂᖓᓂᒃ ᑲᒪᓇᓱᐊᓚᐅᖅᓯᒪᓐᓂᕈᒪ,
27ᑖᒃᑯᓄᖓ ᓯᓔᕐᕆᔭᐅᓂᕐᖕᒧᑦ ᐅᐱᒋᓕᖅᓗᒋᑦ ᐱᓚᐅᖅᓯᒪᓐᖏᓚᖓ,
28ᑕᒪᓐᓇ ᐊᔪᕐᖕᓂᐅᒐᔭᖅᐳᖅ ᓱᒋᐊᖅᑕᐅᑦᔪᑎᒃᓴᐅᓗᓂ ᐃᖅᑲᖅᑐᐃᔨᒧᑦ,
29ᐆᒥᒋᔨᒪ ᐊᓯᕈᖅᑕᐅᓂᖏᓐᓂᒃ ᖁᕕᐊᓲᑎᖃᓚᐅᖅᓯᒪᓐᓂᕈᒪ,
30ᑕᒪᑐᒧᖓ ᐊᔪᖅᑐᓕᑦᔪᑎᖃᓚᐅᖅᓯᒪᓐᖏᓚᖓ
31ᐱᓇᓱᐊᖅᑎᖁᑎᒃᑲ ᖃᐅᔨᒪᑦᓯᐊᖅᐳᑦ,
32ᓂᐅᕐᕈᐊᓂᒃ ᐊᖅᑯᑎᑐᐃᓐᓇᕐᖕᒥ ᓯᓂᒃᑕᖅᑐᖃᓚᐅᖅᓯᒪᓐᖏᓚᖅ,
33ᓈᒻᒪᖏᑦᑐᓕᓂᓐᓂᒃ ᐃᔨᖅᓯᓯᒪᓇᓱᓚᐅᖅᓯᒪᓐᓂᕈᒪ ᐃᓄᖕᓄᑦ,
34ᐃᓄᒐᓴᖕᓄᑦ ᓴᖅᑭᑦᑕᕆᐊᒃᓴᖅ ᓯᕘᕋᓂᕐᖕᒧᑦ,
35ᐊᑕᐅᓯᑐᐊᑦᓯᐊᒧᓪᓕ ᓈᓚᒃᑕᐅᔪᓐᓇᖅᐳᖓ!
36ᖁᓚᕐᖕᓇᖏᑦᑐᒥᒃ ᐃᖅᓱᓕᕋᔭᖅᐸᒃᑲ;
37ᐊᓪᓗᕐᖕᓂᓕᒫᒃᑲ ᓇᓗᓁᕋᔭᖅᐸᒃᑲ ᑖᑦᓱᒧᖓ;
38ᓄᓇᒥᒃ ᐱᕈᖅᓰᕕᒋᔭᓐᓂᒃ ᑎᒡᓕᓚᐅᖅᓯᒪᓐᓂᕈᒪ,
39ᑕᕝᕙᓂᓗ ᐱᕈᖅᑐᕕᓃᑦ ᓂᕆᓯᒪᒍᒃᑭᑦ ᐊᑭᓕᕐᖕᓇᒋᑦ,
40ᑕᕝᕙ ᐅᖅᐱᒊᑦ ᑲᑭᓪᓚᐅᑎᓖᑦ ᐱᕈᖔᖅᑐᒃᓴᐅᕗᑦ ᓂᐊᖂᔭᒃᓴᐅᖏᑦᑐᑦ,
