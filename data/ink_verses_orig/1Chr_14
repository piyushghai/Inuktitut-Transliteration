1ᐊᖓᔪᖅᑳᖅᔪᐊᖅᓗ ᕼᐅᕋᒻ ᑍᕆᒥᐅᑕᖅ ᑎᓕᓯᕗᖅ ᐅᖃᕆᐊᖅᑐᖅᑐᓂᒃ ᑍᕕᑎᒧᑦ, ᓇᐹᖅᑐᓂᒡᓗ ᓰᑕᕆᓂᒃ, ᐅᔭᕋᓕᕆᔨᓂᒡᓗ ᕿᔪᓕᕆᔨᓂᒡᓗ ᑍᕕᑎᒥᒃ ᐃᒡᓗᓕᐅᖅᑐᒃᓴᓂᒃ ᑎᓕᓯᒋᓪᓗᓂ. 
2ᑍᕕᑎᓗ ᖃᐅᔨᓕᖅᐳᖅ ᐊᑕᓂᐅᑉ ᐱᒋᐊᖅᑎᒻᒪᒍ ᐊᖓᔪᖅᑳᖅᔪᐊᖑᓂᖓ ᐄᓴᕅᓕᒥᐅᓄᑦ, ᐊᖓᔪᖅᑳᖅᔪᐊᖑᕕᖓᓗ ᐊᖏᔪᕈᖅᑎᑕᐅᖕᒪᑦ ᐄᓴᕅᓕᐅᑉ ᐃᓄᖏᑦ ᐱᑦᔪᑎᒋᓪᓗᒋᑦ.
3ᑍᕕᑎᓗ ᓄᓕᐊᖅᑖᒃᑲᓐᓂᖅᐳᖅ ᔪᕉᓴᓚᒥ, ᐃᕐᖕᓂᖅᑖᒃᑲᓐᓂᖅᓗᓂᓗ ᐸᓂᒃᑖᒃᑲᓐᓂᖅᐳᖅ. 
4ᐅᑯᐊ ᑕᕝᕙ ᕿᑐᕐᖓᖅᑖᖏᑦ ᔪᕉᓴᓚᒥ: ᓵᒧᐊ, ᓲᐸᑉ, ᓁᑕᓂ, ᓲᓗᒨᓂ, 
5ᐃᑉᕼᐊᕐ, ᐃᓔᓱ-ᐊ, ᐃᐅᓪᐱᓕᑦ, 
6ᓅᒐ, ᓂᕕᒡ, ᔮᐱᐊ, 
7ᐃᓕᓴᒪ, ᐲᓔᐊᑕ, ᐃᓕᕕᓕᓪᓗ.
8ᐱᓕᔅᑍᓂᒥᐅᑦ ᑐᓴᕋᒥᒃ ᑍᕕᑎ ᐅᖅᓱᖅᑎᖅᑕᐅᓪᓗᓂ ᐊᖓᔪᖅᑳᖅᔪᐊᓐᖑᖅᑎᑕᐅᓂᖓᓂᒃ ᐄᓴᕅᓕᒥᐅᓕᒫᓄᑦ, ᐅᓇᑕᖅᑐᒃᓴᖁᑎᒥᖕᓂᒃ ᑎᓕᓯᕗᑦ ᑍᕕᑎᒥᒃ ᕿᓂᕆᐊᖁᓪᓗᒋᑦ; ᑍᕕᑎᓗ ᑐᓴᕋᒥ ᐅᓇᑕᕆᐊᓕᖅᐰᑦ. 
9ᐱᓕᔅᑍᓂᒥᐅᓪᓕ ᓇᖅᓴᒧᑦ ᕆᐰᒻᒧᑦ ᑎᑭᓐᓇᒥᒃ ᐊᖅᓵᖅᑎᕆᕗᑦ ᓇᔪᓕᖅᓗᒍᓗ. 
10ᑍᕕᑎᐅᑉ ᒎᑎ ᐊᐱᕆᕚ, “ᐅᓇᑕᕆᐊᖅᑐᒃᓴᐅᕗᖔ ᐱᓕᔅᑍᓂᒥᐅᓂᒃ? ᑖᒃᑯᓂᖓ ᓵᓚᖃᖅᑎᓐᓂᐊᖅᐱᖔ?”
11ᑍᕕᑎᓗ ᒪᔪᐊᖅᐳᖅ ᐰᓕ-ᐱᕋᓯᒻᒧᑦ, ᑕᕝᕙᓂᓗ ᓵᓚᒋᕔᑦ; ᑍᕕᑎᓗ ᐅᖃᖅᐳᖅ, “ᒎᑎ ᓱᕅᕗᖅ ᐊᑭᕋᑦᑎᓐᓂᒃ ᐊᖅᑯᑎᒋᓪᓗᑕ, ᑰᒃᑐᑦ ᓱᐱᔪᑐᑦ.” ᑍᒤᒻᒪᑦ ᑖᓐᓇ ᓄᓇ ᑍᔭᐅᓕᖅᐳᖅ ᐰᓕ-ᐱᕋᔨᒻᒥᒃ. 
12ᒎᑎᓐᖑᐊᒥᓂᒃ ᑕᕝᕗᖓ ᕿᒤᖕᒪᑕ, ᑍᕕᑎᓗ ᑎᓕᓯᕗᖅ, ᑖᒃᑯᐊᓗ ᐃᑭᑕᐅᕗᑦ.
13ᑭᖑᓂᐊᒍᑦ ᐱᓕᔅᑍᓂᒥᐅᑦ ᐅᑎᓚᐅᕆᕗᑦ ᓇᖅᓴᒧᑦ ᐊᖅᓵᖅᑎᕆᓕᖅᓗᑎᒡᓗ. 
14ᑍᕕᑎᐅᓪᓗ ᒎᑎ ᐊᐱᕆᒃᑲᓐᓂᕐᖕᒪᒍ, ᒎᑎᐅᑉ ᐅᖃᐅᑎᕚ, “ᒪᓕᒡᓗᒋᑦ ᐅᓇᑕᕆᐊᖅᑍᓕᒃᑭᑦ; ᑬᕙᓪᓚᒡᓗᒋᓪᓕ ᐅᓇᑕᕆᐊᓕᖅᓯᐅᒃ ᑐᓄᐊᓂᑦ, ᓇᐹᖅᑐᓂ ᐸᐅᕐᖓᓕᖕᓂ. 
15ᑐᓴᑐᐊᕈᑦᓯ ᐱᓱᒡᕙᓗᒃᑐᓂᒃ ᓇᐹᖅᑐᑎᒍᑦ ᐸᐅᕐᖓᓕᒃᑎᒍᑦ, ᐅᓇᑕᕆᐊᕐᖕᓂᐊᖅᐳᓯ; ᒎᑎᐅᑉ ᓯᕗᓪᓕᐅᓗᓂ ᐱᓕᔅᑍᓂᒥᐅᑉ ᐅᓇᑕᖅᑐᒃᓴᖏᑦ ᓱᒋᐊᕐᖕᓂᐊᕐᖕᒪᒋᑦ.” 
16ᑍᕕᑎᓗ ᑍᒫᒃ ᐱᓇᓱᐊᓚᐅᖅᐳᖅ ᒎᑎᐅᑉ ᐱᖁᔭᖓᓂᒃ, ᐱᓕᔅᑍᓂᒥᐅᓪᓗ ᐅᓇᑕᖅᑐᒃᓴᖏᑦ ᓵᓚᒋᓚᐅᖅᐰᑦ ᒋᐱᐅᓂᒥᑦ ᒋᔨᕆᒧᑦ ᑎᑭᓪᓗᒋᑦ. 
17ᑍᕕᑎᓗ ᖃᐅᔨᔭᐅᕙᓪᓕᐊᓕᖅᐳᖅ ᓄᓇᓕᓕᒫᓄᑦ, ᐊᑕᓂᐅᓪᓗ ᐃᓅᖃᑎᒌᒡᔪᐊᑦ ᓯᕘᕋᓕᖅᑎᑉᐰ ᑖᑦᓱᒥᖓ.
