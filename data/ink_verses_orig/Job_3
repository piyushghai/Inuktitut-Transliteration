1ᑕᒪᑐᒪ ᑭᖑᓂᖓᒍᑦ ᔫᐱ ᓂᓪᓕᖅᐳᖅ ᐃᓅᓕᖅᕕᓂ ᐅᖃᕐᖕᓂᖅᓘᑎᒋᓪᓗᓂᐅᒃ.
2ᔫᐱᓗ ᐅᖃᖅᐳᖅ:
3“ᐅᓪᓗᖅ ᐃᕐᖕᓂᐊᖑᕕᒋᓚᐅᖅᑕᕋ ᐊᓯᐅᓕᖅᓕ,
4ᐅᓪᓗᖅ ᑍᓐᓇ ᑖᖅᑑᓕᖅᓕ!
5ᐅᓪᓗᖅ ᑍᓐᓇ ᓄᒫᓇᖅᓯᓗᓂ ᑖᖅᓯᒻᒪᕆᓕᖅᓕ.
6ᐅᓐᓄᒃ ᑍᓐᓇ ᓄᕗᑦᑕᕆᒃᑐᒧᑦ ᕿᕐᖕᓂᖅᑕᒧᑦ ᕿᒫᑎᑕᐅᓕ,
7ᐅᓐᓄᒃ ᑍᓐᓇ ᓱᓇᖃᖏᑦᑑᓕᖅᓕ;
8ᐱᔪᓐᓇᐅᑎᓖᑦ ᐅᓪᓗᒥᒃ ᑍᑦᓱᒥᖓ ᐅᖃᕐᖕᓂᖅᓘᑦᔨᓕᖅᓕᑦ,
9ᐅᓪᓗᕆᐊᖅ ᖃᐅᓯᐅᑦ ᑕᕝᕗᖓ ᑕᕐᕆᑎᒍᒃ;
10ᐊᓈᓇᒪ ᐃᒡᓕᐊᖓᑕ ᐅᒃᑯᐊᖓ ᐅᒃᑯᐊᓚᐅᖏᒻᒪᒍ,
11ᓱᖕᒪᓪᓕ ᑐᖁᓐᓂᓐᖏᓚᖓ ᐃᕐᖕᓂᐊᖑᕋᑖᖅᓗᖓ?
12ᓱᖕᒪᓪᓕ ᐊᓈᓇᒪ ᓴᖅᓕᐊᕐᖕᓂᖅᐹᖓ ᐃᕿᒻᒥᓪᓗᓂᖓ?
13ᑍᒪᓕ ᓇᓪᓚᖓᓕᕋᔭᖅᐳᖓ ᓂᐱᖃᖏᓪᓗᖓ;
14ᐊᖓᔪᖅᑳᖅᔪᐊᖑᓯᒪᔪᑦ ᐃᑲᔪᖅᑎᖏᓪᓗ ᐃᓚᒋᓗᒋᑦ
15ᐊᖓᔪᖅᑳᖅᔪᐊᑉ ᐃᕐᖕᓂᖏᑦ ᐃᓚᒋᓗᒋᑦ ᒎᓗᖁᑎᓕᑦ,
16ᐅᕝᕙᓗ ᓱᖕᒪᑦ ᐃᓅᕋᑖᖅᑎᓪᓗᖓ ᐃᔨᖅᑕᐅᑐᐃᓐᓇᓚᐅᕐᖕᓂᓐᖏᓚᖓ,
17ᑕᕝᕙᓂ ᐊᔪᖅᑐᓕᔩᑦ ᐊᑲᐅᓐᖏᓕᐅᖅᑎᑦᓯᓂᖏᑦ ᓄᖅᑲᖅᐸᖕᒪᑕ,
18ᑕᕝᕙᓂ ᐊᓄᓪᓚᒃᓯᐊᕕᓃᑦ ᐃᒻᒥᖕᓄᑦ ᓮᒪᖃᑎᒌᓕᖅᐸᒃᐳᑦ;
19ᑕᕝᕙᓃᑉᐳᑦ ᖃᐅᔨᒪᔭᐅᔪᑦ ᖃᐅᔨᒪᔭᐅᓗᐊᖏᑦᑐᓪᓗ,
20ᓱᖕᒪᑦ ᐃᓄᒃ ᐃᓅᑎᑉᐸᒃᐱᐅᒃ ᖁᕕᐊᓇᖏᑦᑐᒥ?
21ᑐᖁᔪᒪᒐᓗᐊᖅᐳᑦ, ᑐᖁᓚᐅᓐᖏᓚᓪᓕ,
22ᖁᕕᐊᓱᒻᒪᕆᒃᑲᔭᖅᐳᑦ ᐊᓕᐊᓁᒍᓱᒡᓗᑎᒡᓗ,
23ᓱᖕᒪᑦ ᐃᓅᓯᖃᖅᑎᑕᐅᕙ ᐱᐅᓯᕐᖕᒥᓂᒃ ᐃᔨᖅᓯᓯᒪᔪᖅ?
24ᓂᕆᓂᐊᓕᕌᖓᒪ ᐊᓂᖅᓴᐅᒥᖃᑦᑕᖅᐳᖓ,
25ᑲᑉᐱᐊᒋᔭᓐᓄᑦ ᐅᐸᒃᑕᐅᕗᖓ,
26ᐱᓐᓇᔮᓕᕈᓐᓁᓪᓕᕗᖓ, ᓂᐰᑦᑑᔪᓐᓇᕐᖕᓇᖓᓗ;
