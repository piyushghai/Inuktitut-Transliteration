1ᐅᑯᐊ ᐅᖃᐅᓰᑦ ᔨᕆᒤᐊᐅᑉ ᐅᖃᐅᑦᔭᐅᑦᔪᑎᒋᕔᑦ ᐊᑕᓂᕐᖕᒧᑦ, 
2“ᐃᒫᒃ ᑕᕝᕙ ᐊᑕᓂᖅ ᐄᓴᕅᓕᒥᐅᑦ ᒎᑎᖓ ᐅᖃᖅᐳᖅ, ᐃᓕᖕᓄᑦ ᐅᖃᐅᓯᕆᔭᓕᒫᒃᑲ ᐊᒡᓚᖕᓄᑦ ᑎᑎᕋᒃᑭᑦ; 
3ᐊᑕᓂᖅ ᐅᖃᖅᐳᖅ, ᐅᓪᓗᐃᑦ ᑎᑭᑦᓱᒫᖅᐳᑦ, ᐃᓄᖁᑎᒃᑲ ᐄᓴᕅᓕᒥᐅᑦ ᔫᑕᒥᐅᓪᓗ ᑎᒍᔭᐅᓯᒪᕕᒋᔭᖏᓐᓂ ᐅᑎᖅᑎᑦᓱᒫᕋᒃᑭᑦ: ᓄᓇᖃᓕᖁᓪᓗᒋᑦ ᓯᕗᓕᕕᓂᖏᓐᓄᑦ ᐊᖏᕈᑎᒋᓚᐅᖅᑕᓐᓂᒃ ᓄᓇᒋᔭᐅᖁᓪᓗᒍ, ᐊᑕᓂᖅ ᐅᖃᖅᐳᖅ.”
4ᐅᑯᐊ ᑕᕝᕙ ᐊᑕᓂᐅᑉ ᐅᖃᐅᓯᖏᑦ ᐄᓴᕅᓕᒦᑦᑐᓄᑦ ᔫᑕᒦᑦᑐᓄᓪᓗ:
5“ᑲᑉᐱᐊᓱᐊᔪᑦ ᓂᐱᖏᓐᓂᒃ ᑐᓴᖅᓴᐅᔪᖃᖅᐳᖅ,
6ᐃᓱᒪᒋᓕᖅᓯᐅᒃ ᒫᓐᓇ ᑕᑯᓗᓯᓗ, ᐊᖑᑦ ᐃᕐᖕᓂᓱᒡᓗᓂ ᕿᑐᕐᖏᔪᓐᓇᖅᐹ?
7ᐅᓪᓗᖅ ᑍᓐᓇ ᑲᑉᐱᐊᓇᖅᑐᖃᖅᑐᖅ ᐊᑦᔨᖃᕈᒫᓐᖏᓚᖅ
8ᐊᑕᓂᖅ ᐅᖃᖅᐳᖅ, ᐅᓪᓗᖅ ᑕᒪᓐᓇ ᓇᓪᓕᐅᑎᒃᐸᑦ ᐊᓄᓯᒪᑦᔪᑎᖏᑕ ᕿᔪᒃᑕᖏᑦ ᖁᖓᓯᖏᓐᓃᑦᑐᑦ ᓱᕋᒍᒫᖅᐸᒃᑲ, ᐊᑦᑐᖏᖅᓯᒪᑦᔪᑎᒋᔭᖏᓪᓗ ᐲᔭᖅᓗᒋᑦ, ᐊᔪᓕᖅᑎᑕᐅᓯᒪᒃᑲᓐᓂᖁᓇᒋᑦ ᐊᓯᖏᑕ ᐊᐅᓚᑦᓯᓂᖏᓐᓄᑦ. 
9ᑖᒃᑯᐊᓕ ᐱᔨᑦᓯᖁᓪᓗᒋᑦ ᐊᑕᓂᕐᖕᒥᒃ ᒎᑎᒥᖕᓂᒃ, ᐊᖓᔪᖅᑳᖅᔪᐊᕕᓂᐅᓪᓗ ᑍᕕᑎᐅᑉ ᑭᖑᕚᖓᓂᒃ, ᒪᑭᑎᑦᓱᒫᖅᑕᓐᓂᒃ ᑖᒃᑯᓄᖓ.
10“ᔧᑯᒃᑯᑦ ᐃᓄᖁᑎᒃᑲ,
11ᐱᖃᑎᒋᒐᒃᑭᑦ ᐱᐅᓕᓂᐊᖅᐸᒋᑦ, ᐊᑕᓂᖅ ᐅᖃᖅᐳᖅ,
12ᐃᒫᒃ ᐊᑕᓂᖅ ᐅᖃᖅᐳᖅ,
13ᐋᖅᑭᒃᓱᐃᔨᖃᕈᓐᓃᕋᑦᓯ, ᑭᓪᓕᑦᓯᓐᓄᑦ,
14ᐅᖓᒋᔨᒋᓚᐅᖅᑕᑦᓯ ᐳᐃᒍᖅᐹᓯ
15ᓱᖕᒪᑦ ᐃᑭᓕᖅᑕᐅᓯᒪᓂᑦᓯᓐᓂᒃ ᕿᓄᑦᔪᑎᖃᕋᓱᐊᖅᐱᓰ?
16ᐃᓕᑦᓯᓐᓂᒃ ᓄᖑᑎᑦᓯᔪᓕᒫᑦ ᓄᖑᑕᔪᒫᖅᐳᑦ;
17ᐃᓕᑦᓯᓐᓂᒃ ᖃᓄᐃᑦᑐᓐᓃᖅᑎᑦᓯᑦᓯᐊᕐᖕᓂᐊᕆᕗᖓ,
18ᐃᒫᒃ ᐊᑕᓂᖅ ᐅᖃᖅᐳᖅ,
19ᑖᒃᑯᓇᓐᖓᑦ ᓂᖅᑐᐃᔪᓂᒃ ᐃᓐᖏᖅᑐᖃᕈᒫᖅᐳᖅ;
20ᕿᑐᕐᖓᖃᐅᑦᓯᐊᓕᕈᒫᕆᕗᑦ ᐃᓕᖅᑯᓯᕆᕙᓚᐅᖅᑕᒥᒃᑎᑐᑦ
21ᓇᖕᒥᓂᕐᖕᒥᖕᓂᓪᓗ ᓯᕗᓕᖅᑎᑖᕈᒫᖅᐳᑦ
22ᑖᒃᑯᐊ ᐃᓄᖁᑎᒋᔪᒫᖅᐸᒃᑲ,
23ᑕᑯᓕᖅᓯᐅᒃ ᐊᑕᓂᐅᑉ ᐊᓄᕆᖅᔪᐊᖁᑎᖓ ᓂᓐᖓᖕᓂᖓᓂᒃ ᑎᑭᐅᑦᔨᔪᖅ, ᐅᓚᔪᔨᕋᖅᑎᑐᑦ ᐊᖅᑲᖅᑐᖅ ᐱᐅᖏᑦᑐᓕᔪᓄᑦ. 
24ᐊᑕᓂᐅᑉ ᓂᓐᖓᕕᒡᔪᐊᕐᖕᓂᖓ ᓴᖑᑦᔮᖏᒻᒪᑦ ᐱᓂᐊᕈᒪᔭᒥᓂᒃ ᐱᔭᕇᓚᐅᖏᓐᓂᓕᒫᒥᓂ, ᐅᓪᓗᐃᑦ ᑭᖑᓪᓕᖏᓐᓂ ᑕᒪᓐᓇ ᑐᑭᓯᔪᒫᖅᐸᓯ.
