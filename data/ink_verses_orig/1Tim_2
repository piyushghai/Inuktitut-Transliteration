1ᓯᕗᓪᓕᖅᐹᒥᒡᓕ, ᑐᒃᓯᐅᑦᔨᓃᑦ ᑐᒃᓯᐊᕐᖕᓃᓪᓗ ᕿᓄᓃᓪᓗ, ᖁᔭᓕᓃᓪᓗ ᒎᑎᒧᑦ ᑐᓂᕐᕈᑎᒃᓴᐅᖁᕙᒃᑲ ᐃᓄᓕᒫᑦ ᐱᑦᔪᑎᒋᓪᓗᒋᑦ, 
2ᐊᖓᔪᖅᑳᖅᔪᐊᑦ ᐊᖓᔪᖅᑳᓕᒫᓪᓗ ᐱᑦᔪᑎᒋᖕᒥᓗᒋᑦ, ᐃᓅᑦᓯᐊᕐᖕᓇᖅᑐᒥᒃ ᐃᓅᓯᖃᖁᓪᓗᑕ ᖃᓄᐃᓐᓇᖏᑦᓯᐊᖅᑐᒥᒡᓗ ᒎᑎ ᐃᒃᐱᒋᑦᓯᐊᖅᓗᒍ ᓈᒻᒪᑦᓯᐊᖅᑐᒥᒃ ᐃᓅᓯᖃᕐᖕᓂᕐᖕᒧᑦ. 
3ᑕᒪᓐᓇ ᐱᐅᔫᖕᒪᑦ ᓈᒻᒪᒋᔭᐅᓪᓗᓂᓗ ᒎᑎᒧᑦ ᐱᐅᓕᔨᑦᑎᓐᓄᑦ. 
4ᑖᑦᓱᒪ ᐃᓄᓕᒫᑦ ᐱᐅᓕᔭᐅᖁᖕᒪᒋᑦ ᖃᐅᔨᖁᓪᓗᓂᒋᓪᓗ ᓱᓕᓂᕐᖕᒥᒃ. 
5ᒎᑎ ᐊᑕᐅᓯᐅᖕᒪᑦ; ᐊᑕᐅᓯᐅᒋᕗᖅᑕᐅᖅ ᐃᓚᒌᓕᖅᑎᑦᓯᔪᖅ ᒎᑎᒥᒃ ᐃᓄᖕᓂᒡᓗ, ᑖᓐᓇᐅᕗᖅ ᙭ᔅᑑᓯ ᔩᓱᓯ ᑎᒥᑖᖅᓯᒪᔪᖅ. 
6ᐃᒻᒥᓂᒃ ᑐᓂᓚᐅᖅᐳᖅ ᐊᑭᓕᐅᑎᒃᓴᐅᔪᒪᓪᓗᓂ ᐃᓄᓕᒫᓄᑦ; ᑕᒪᓐᓇ ᓈᒻᒪᓈᑦᓯᐊᖅᑐᒥᒃ ᒎᑎᐅᑉ ᐱᓇᓱᐊᕈᑎᒋᓚᐅᖅᐹ. 
7ᑕᒪᑐᒧᖓ ᐋᐴᓯᑕᓕᓐᖑᖅᑎᑕᐅᓯᒪᕗᖓ ᐊᔪᕆᖅᑐᐃᔪᒃᓴᐅᓪᓗᖓ ᔫᑎᐅᖏᑦᑐᓂᒃ ᐅᖃᓚᖁᓪᓗᖓ ᐅᒃᐱᕐᖕᓂᕐᖕᒥᒃ ᓱᓕᓂᕐᖕᒥᒡᓗ, ᓴᒡᓗᓐᖏᓚᖓ, ᓱᓕᔪᒥᒃ ᐅᖃᖅᐳᖓ.
8ᑐᒃᓯᐊᖃᑎᒌᒃᑐᖃᖅᑎᓪᓗᒍ ᐊᖑᑏᑦ ᓇᓂᓕᒫᖅ ᑐᒃᓯᐊᖃᑦᑕᖁᕙᒃᑲ, ᐊᒡᒐᖕᒥᖕᓂᒃ ᐃᑦᔪᕐᖕᓁᑦᑐᓂᒃ ᖁᒻᒧᐊᒃᑎᑦᓯᖃᑦᑕᖁᓪᓗᒋᑦ ᓂᓐᖓᐅᒪᕕᖃᕋᑎᒃ ᐂᕙᖃᑎᖃᕋᑎᒡᓗ. 
9ᐊᕐᖕᓁᑦ ᐱᖁᒋᕙᒃᑲ ᐊᓐᓄᕌᒥᖕᓂᒃ ᐃᒃᐱᒍᓱᑦᓯᐊᖁᓪᓗᒋᑦ ᐊᓐᓄᕌᖅᓯᒪᑦᓯᐊᖅᓗᑎᒡᓗ, ᓄᔭᕐᖕᒥᖕᓂᒃ ᑕᑯᒥᓇᖅᓮᓗᐊᖏᓪᓗᑎᒃ, ᒎᓗᓂᒃ, ᓴᐸᖓᕐᖕᓂᒃ, ᐊᑭᑐᔪᓂᒡᓗ ᐊᓐᓄᕌᖅᓯᒪᓇᑎᒃ. 
10ᐱᓇᓱᐊᑦᓯᐊᖅᓗᑎᒡᓕ, ᐊᕐᖕᓁᑦ ᑍᒤᑦᑐᒃᓴᐅᖕᒪᑕ ᒎᑎᒥᒃ ᐃᒃᐱᒍᓱᑦᓯᐊᕋᓱᐊᖅᑐᑦ. 
11ᐊᕐᖕᓁᑦ ᐃᓕᓐᓂᐊᖅᑐᒃᓴᐅᕗᑦ ᓂᐱᖃᖏᓪᓗᑎᒃ ᐃᓘᓐᓈᒍᑦ ᓈᓚᑦᓯᐊᖅᓗᑎᒃ. 
12ᐊᕐᖕᓇᓂᒃ ᐊᔪᕆᖅᑐᐃᖃᑦᑕᖁᔨᓐᖏᓚᖓ; ᐊᖑᑎᓄᓪᓗ ᐊᖓᔪᖅᑳᖑᔪᒃᓴᐅᓐᖏᓚᑦ; ᓂᐱᖃᖏᑉᐸᑕ ᓈᒻᒪᖕᓂᖅᓴᐅᕗᑦ. 
13ᐋᑕᒥ ᓯᕗᓪᓕᐅᓪᓗᓂ ᐱᓐᖑᖅᑎᑕᐅᓚᐅᕐᖕᒪᑦ, ᑭᖑᓂᖓᒍᑦ ᐄᕕ; 
14ᐊᑕᒥᓗ ᐅᐃᕖᕐᕆᔭᐅᖅᑳᓚᐅᓐᖏᓚᖅ, ᐊᕐᖕᓇᖅᓕ ᐅᐃᕖᕐᕆᔭᐅᓚᐅᖅᐳᖅ ᐱᖁᔭᓂᒡᓗ ᓱᕅᓪᓗᓂ. 
15ᐊᕐᖕᓇᖅᓕ ᐱᐅᓕᔭᐅᔪᒫᖅᐳᖅ ᕿᑐᕐᖓᖅᑖᖃᑦᑕᖅᓗᓂ, ᐅᒃᐱᕐᖕᓂᕐᖕᒥ ᑲᔪᓯᒍᓂ ᓇᒡᓕᖕᓂᕐᖕᒥᓗ ᐃᑦᔪᕐᖕᓁᓐᓂᕐᖕᒥᓗ, ᐱᐅᔪᕆᖏᓪᓗᓂᓗ.
