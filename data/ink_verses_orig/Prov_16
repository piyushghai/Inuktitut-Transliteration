1ᐃᓱᒪᒃᑯᑦ ᐃᓱᒪᒃᓴᖅᓯᐅᕐᖕᓂᖅ ᐃᓅᑉ ᐱᒋᕚ,
2ᐃᓅᑉ ᐊᖅᑯᑎᒋᔭᖏᑦ ᐃᔨᖏᒃᑕ ᓵᖓᓂ ᐱᐅᖏᑦᑐᖅᑕᖃᓐᖏᓚᑦ,
3ᐱᓂᐊᕐᖕᓂᑎᑦ ᐊᑕᓂᕐᖕᒧᑦ ᑐᓂᒃᑭᑦ,
4ᐊᑕᓂᐅᑉ ᓱᓇᑐᐃᓐᓁᑦ ᐱᓐᖑᖅᑎᓚᐅᖅᐰᑦ ᐊᑑᑎᒃᓴᖏᓐᓄᑦ,
5ᐱᐅᔪᕆᔪᓕᒫᑦ ᐊᑕᓂᕐᖕᒧᑦ ᓇᕐᕈᓇᖅᐳᑦ,
6ᑲᒪᑦᓯᐊᕐᖕᓂᕐᖕᒧᑦ ᓱᖁᓯᔪᐃᑦᑑᓂᕐᖕᒧᓪᓗ ᐊᔪᖅᑐᓕᓃᑦ ᐃᓱᒪᒋᔪᓐᓁᖅᑕᐅᑦᔪᑎᒃᓴᖃᖅᐳᑦ,
7ᐃᓅᑉ ᐃᓕᖅᑯᓯᕐᖕᒥᒍᑦ ᐊᑕᓂᖅ ᖁᕕᐊᓱᒃᑎᑉᐸᒍ,
8ᐱᐅᓂᖅᓴᐅᕗᖅ ᐱᖃᑦᓯᐊᖏᒃᑲᓗᐊᖅᓗᓂ ᐃᓱᐊᖅᑐᒥᒃ ᐃᓅᓯᖃᖅᑐᖃᕈᓂ,
9ᐃᓅᑉ ᐃᓱᒪᖓᑕ ᐊᑐᕐᖕᓂᐊᖅᑕᖏᓐᓂᒃ ᐋᖅᑭᒃᓲᑎᕚ,
10ᐊᖓᔪᖅᑳᖅᔪᐊᖅ ᖃᐅᔨᑎᑕᐅᓂᕐᖕᒥᒍᑦ ᐅᖃᖅᐸᒃᐳᖅ,
11ᐅᖁᒤᓐᓂᖅᓯᐅᑏᑦ ᐆᒃᑐᕋᐅᑎᓪᓗ ᐊᑦᔨᒌᒃᑎᑦᓯᔪᑦ ᐊᑕᓂᕐᖕᒥᑦ ᐱᕗᑦ;
12ᓇᕐᕈᓇᖅᑐᖅᔪᐊᖑᕗᖅ ᐊᖓᔪᖅᑳᖅᔪᐊᖅ ᐱᐅᖏᑦᑐᓕᒃᐸᑦ,
13ᐃᓱᐊᖅᑐᓂᒃ ᐅᖃᐅᓯᓖᑦ ᐊᖓᔪᖅᑳᖅᔪᐊᑉ ᖁᕕᐊᒋᕔᑦ,
14ᐊᖓᔪᖅᑳᖅᔪᐊᑉ ᓂᓐᖓᖕᓂᖓ ᑐᖁᒥᒃ ᑐᓴᖅᑎᑦᓯᑦᔪᑎᐅᕗᖅ,
15ᐊᖓᔪᖅᑳᖅᔪᐊᑉ ᑮᓇᖓ ᖁᕕᐊᓱᑐᐊᖅᐸᑦ ᐃᓅᓯᖅᑕᖃᖅᐳᖅ,
16ᓯᓚᑐᓂᖅᑖᕐᖕᓂᑦ ᐱᐅᓂᖅᓴᐅᕗᖅ ᒎᓗᒥᒃ ᐱᑖᕐᖕᓂᕐᖕᒥᑦ,
17ᐃᓱᐊᖅᑐᑦ ᐊᖅᑯᑎᖅᔪᐊᖓᑦ ᐱᐅᖏᑦᑐᒥᒃ ᓴᓂᖅᑯᑦᓯᓂᐅᕗᖅ;
18ᐱᐅᔪᕆᓂᖅ ᓯᕗᓪᓕᐅᕗᖅ ᐊᓯᕈᖅᑕᐅᓂᕐᖕᒥᑦ,
19ᐱᐅᓂᖅᓴᐅᕗᖅ ᒥᑭᒡᓕᑎᖅᓯᒪᓗᓂ ᐊᔪᖅᓴᖅᑐᓂ,
20ᐅᖃᐅᓯᕐᖕᒥᒃ ᓈᓚᒃᑐᖅ ᐱᐅᔪᒥᒃ ᐊᔪᕈᓐᓃᕐᖕᓂᐊᖅᐳᖅ,
21ᐆᒻᒪᑎᖃᖅᑐᖅ ᓯᓚᑐᔪᒥᒃ ᐅᑦᔨᖅᓱᑦᓯᐊᖅᑐᒥᒃ ᑍᔭᐅᓂᐊᖅᐳᖅ,
22ᓯᓚᑐᔪᒧᑦ ᓯᓚᑐᓂᖅ ᐃᓅᓯᖅᑕᖃᖅᐳᖅ ᓄᓇᐅᑉ ᐃᓗᐊᓂᑦ ᑰᒃᑐᑎᑐᑦ,
23ᓯᓚᑐᔫᑉ ᐃᓱᒪᖓᑕ ᐅᖃᐅᓯᖃᖅᑎᑉᐹ ᓯᓚᑐᔪᓂᒃ,
24ᐅᖃᐅᓰᑦ ᑐᓐᖓᓇᖅᑐᑦ ᐃᒍᑦᓴᐅᑉ ᓰᕐᖕᓇᐅᑎᖓᑐᑦ ᑍᒤᑉᐳᑦ,
25ᐊᖅᑯᑎᑕᖃᖅᐳᖅ ᐃᓄᖕᒧᑦ ᓈᒻᒪᑦᓯᐊᖅᑑᔮᖅᑐᒥᒃ,
26ᐱᓇᓱᐊᖅᑎ ᓂᕆᔭᕆᐊᖃᕋᒥ ᐊᒃᓱᕈᖅᓗᓂ ᐱᓇᓱᐊᖅᐳᖅ,
27ᐱᕋᔭᒃ ᐱᐅᖏᑦᑐᓂᒃ ᐃᓱᒪᒃᓴᖅᓯᐅᕈᑎᖃᖅᐳᖅ,
28ᐃᓄᒃ ᐱᐅᖏᑦᑐᓕᔨ ᐊᑭᕋᖅᑐᖅᑎᑦᓯᓂᕐᖕᒥᒃ ᓯᐊᒻᒪᒃᑎᑦᓯᕗᖅ,
29ᑲᑉᐱᐊᓵᕆᔩᑦ ᐃᓚᓐᓇᕆᔭᒥᖕᓂᒃ ᑕᐱᒃᓴᖅᑖᕋᓱᐊᖅᐸᒃᐳᑦ ᓯᓔᕐᕆᒃᓯᓂᒃᑯᑦ,
30ᐃᔨᒥ ᐃᒡᓗᐃᓐᓇᖓᓄᑦ ᓯᑯᓐᖏᖅᑕᖅᕕᖃᖅᐳᖅ ᐱᑦᓯᐊᕐᖕᓂᐅᖏᑦᑐᒧᑦ ᑕᓯᐅᖅᓯᔪᒪᓕᕋᒥ,
31ᓂᐊᖁᖅ ᖀᖑᓕᕋᒥ ᓂᖅᑐᕐᖕᓇᖅᑐᒥᒃ ᓂᐊᖂᑎᐅᕗᖅ,
32ᓂᓐᖓᒃᓴᕅᖏᑦᑐᖅ ᐊᔪᖏᑦᑐᖅᔪᐊᒥᑦ ᐱᐅᓂᖅᓴᐅᕗᖅ,
33ᓄᓇᖁᑎᑖᕋᓱᐊᖅᑐᖅ ᖃᐅᔨᓇᓱᐊᖅᐳᖅ ᓇᓚᐅᑦᑖᕈᑎᒃᑯᑦ ᓵᒥᒍᑦ,
