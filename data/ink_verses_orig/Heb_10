1ᐱᖁᔭᓪᓕ ᑕᕐᕋᑐᐃᓐᓇᐅᕗᑦ ᐱᖁᑎᓄᑦ ᐱᔪᒫᖅᑐᓄᑦ ᐱᐅᔪᓄᑦ ᐱᖁᑎᒻᒪᕆᐅᓇᑎᒃ, ᐊᕐᕌᒍᑕᒫᑦ ᑖᒃᑯᐊᑦᓮᓐᓁᑦ ᑐᓂᕐᕈᑕᐅᕙᓚᐅᖅᐳᑦ, ᓈᒻᒪᑦᓯᐊᖅᑐᒥᒡᓕ ᐃᓅᓯᖃᓕᖅᑎᑦᓯᔪᓐᓇᕋᑎᒃ ᒎᑎᒧᑦ ᖃᒡᓕᒋᐊᖅᑐᓂᒃ. 
2ᓈᒻᒪᒃᓯᑎᑕᐅᔪᓐᓇᕈᑎᒃ ᓴᓪᓗᒻᒪᖅᑕᐅᔪᓐᓇᕈᑎᒡᓗ ᐊᔪᕐᖕᓂᕐᖕᒥᖕᓂᑦ ᐃᓗᒥᒍᑦ ᐃᒃᐱᒋᔪᓐᓃᕋᔭᖅᐳᑦ ᐊᔪᕐᖕᓂᕐᖕᒥᖕᓂᒃ, ᑐᓂᕐᕈᓯᖃᑦᑕᕐᖕᓂᖏᓪᓗ ᓄᖅᑲᕋᔭᓚᐅᖅᐳᑦ. 
3ᑐᓂᕐᕈᓯᕐᖕᓂᒃᑯᓪᓕ ᐊᔪᕐᖕᓂᕐᖕᒥᒃ ᐃᖅᑬᑎᑕᐅᖃᑦᑕᓚᐅᖅᐳᑦ ᐊᕐᕌᒍᑕᒫᑦ. 
4ᐃᒻᒧᓕᐅᖅᑏᓪᓕ ᐊᖑᓴᓪᓗᖏᑕ ᒎᑦᓰᓪᓗ ᐊᐅᖏᓐᓄᑦ ᐊᔪᕐᖕᓃᑦ ᐲᔭᖅᑕᐅᔭᕆᐊᖏᑦ ᐊᔪᕐᖕᓇᒻᒪᕆᒃᐳᑦ.
5ᑍᒤᒻᒪᑦ, ᙭ᔅᑑᓯ ᓯᓚᖅᔪᐊᕐᖕᒧᑦ ᑎᑭᓐᓇᒥ, ᐅᖃᓚᐅᖅᐳᖅ:
6ᑐᓂᕐᕈᑎᓂᒃ ᐃᑯᐊᓚᔭᒃᓴᓂᒃ ᑐᓂᕐᕈᑎᓂᒡᓗ ᐊᔪᕐᖕᓂᕐᖕᓂᒃ ᐲᔧᑦᔪᑎᒃᓴᓂᒃ ᖁᕕᐊᓲᑎᖃᓐᖏᓚᑎᑦ.
7ᑕᕝᕙ ᐅᖃᖅᐳᖓ, ‘ᒎᑏᒃ ᑕᑯᒋᑦ, ᕾᓚᐅᖅᐳᖓ ᐱᓂᐊᖅᑕᐅᖁᔭᕐᖕᓂᒃ
8ᓯᕗᓪᓕᕐᖕᒥᒃ ᐅᖃᕋᒥ, “ᑐᓂᕐᕈᑎᓂᒃ ᐃᑯᐊᓚᔭᒃᓴᓂᒃ ᑐᓂᕐᕈᓯᕐᖕᓂᕐᖕᒥᒡᓗ, ᐆᒪᔪᓂᒡᓗ ᐃᑯᐊᓚᒐᒃᓴᓂᒃ, ᑐᓂᕐᕈᓯᕐᖕᓂᕐᖕᒥᒡᓗ ᐊᔪᕐᖕᓂᕐᖕᓂᒃ ᐲᔧᑦᔪᑎᒃᓴᓂᒃ, ᐱᔪᒪᓐᖏᓚᑎᑦ ᖁᕕᐊᒋᓐᖏᓚᑎᓪᓘᓐᓃᑦ.” [ᑕᒪᒃᑯᐊ ᑐᓂᕐᕈᓯᕐᖕᓃᑦ ᒪᓕᒃᑕᐅᑐᐃᓐᓇᕋᓗᐊᖅᑎᓪᓗᒋᑦ ᐱᖁᔭᑎᒍᑦ], 
9ᓱᓕ ᐅᖃᒃᑲᓐᓂᖅᐳᖅ, “ᑕᑯᒋᑦ ᕾᓚᐅᖅᐳᖓ ᐱᓂᐊᖅᑕᐅᖁᔭᕐᖕᓂᒃ ᐱᓇᓱᐊᕆᐊᖅᑐᖅᓗᖓ.” ᑕᕝᕙ ᓯᕗᓪᓕᖅ ᐊᑐᕈᓐᓃᖅᑎᓚᐅᖅᐹ ᑭᖑᓪᓕᖅ ᐊᑐᖔᓕᖁᓪᓗᒍ. 
10ᑕᕝᕙ ᑖᑦᓱᒪ ᐱᓂᐊᖅᑕᐅᖁᔭᖓᓄᑦ ᓴᓗᒻᒪᖅᑕᐅᕗᒍᑦ ᔩᓱᓯᐅᑉ ᙭ᔅᑑᓯᐅᑉ ᑎᒥᖓᑕ ᑐᓂᕐᕈᑕᐅᓂᖓᓄᑦ ᐊᑕᐅᓯᐊᖅᓗᓂ ᐱᒃᑲᓐᓂᕆᐊᖃᖏᑦᑐᒥᒃ.
11ᑕᒪᕐᖕᒥᒡᓗ ᑐᓂᕐᕈᓯᖅᑎᑦᓯᔩᑦ ᖃᐅᑕᒫᑦ ᐱᖁᔭᐅᓚᐅᖅᐳᑦ ᐱᓇᓱᐊᕆᐊᓕᖕᒥᓂᒃ ᐱᓇᓱᐊᖁᓪᓗᒋᑦ, ᑐᓂᕐᕈᓯᖅᑎᑦᓯᓂᕐᖕᒥᒃ ᑍᒫᑦᓮᓐᓇᖅ ᐱᓇᓱᐊᖅᓗᑎᒃ, ᑖᒃᑯᐊᓕ ᐊᔪᕐᖕᓂᕐᖕᓂᒃ ᐲᖅᓯᔪᓐᓇᖏᒻᒪᕆᒃᐳᑦ. 
12᙭ᔅᑑᓯᓕ ᐊᑕᐅᓯᐊᖅᓗᓂ ᑐᓂᕐᕈᓯᐅᑎᓚᐅᖅᐳᖅ ᑐᖁᑕᐅᖁᓪᓗᒍ ᐊᔪᕐᖕᓃᑦ ᐱᓪᓗᒋᑦ, ᒫᓐᓇᓕ ᐃᒃᓯᕙᓕᖅᐳᖅ ᒎᑎᐅᑉ ᑕᓕᖅᐱᐊᓂ, 
13ᑕᕝᕙᓂ ᐅᑕᖅᑭᓕᖅᐳᖅ ᐆᒥᒋᔨᖏᑕ ᐃᓕᔭᐅᓂᒃᓴᖏᓐᓂᒃ ᐃᑎᒐᖏᓐᓄᑦ ᐃᑯᕐᕋᓕᐅᑦᔭᐅᓗᑎᒃ. 
14ᑐᓂᕐᕈᓯᕐᖕᓂᕐᖕᒧᑦ ᐊᑕᐅᓯᕐᖕᒧᑦ ᐃᑦᔪᕐᖕᓁᑎᑕᐅᓂᐊᖅᑐᑦ ᑕᐅᕗᖓᓕᒫᖅ ᓈᒻᒪᒃᓯᑎᓚᐅᖅᐰᑦ.
15ᑕᒪᑐᒥᖓᑦᑕᐅᖅ ᐊᓂᕐᖕᓂᐅᑉ ᐃᑦᔪᕐᖕᓁᑦᑑᑉ ᓇᓗᓁᖅᓯᕕᒋᕚᑎᒍᑦ; ᓯᕗᓪᓕᕐᖕᒥᒃ ᐅᖃᕋᒥ,
16“ᑕᒪᑦᔭ ᐊᖏᖃᑎᒌᒍᑎᒋᔪᒫᖅᑕᕋ ᑖᒃᑯᓄᖓ
17ᐊᒻᒪ ᐅᖃᒃᑲᓐᓂᖅᐳᖅ, “ᐊᔪᕐᖕᓂᖏᑦ ᑕᒻᒪᕐᖕᓂᖏᓪᓗ ᐃᓱᒪᒋᓂᐊᕈᓐᓃᖅᐸᒃᑲ.” 
18ᑍᒤᒻᒪᑦ ᑖᒃᑯᐊ ᐊᔪᕐᖕᓂᖏᓐᓂᒃ ᐃᓱᒪᒋᔭᐅᔪᓐᓁᖅᑐᑦ, ᑐᓂᕐᕈᓯᕐᖕᓂᕐᖕᒥᒃ ᐊᔪᕐᖕᓃᑦ ᐲᔭᖅᑕᐅᑦᔪᑎᒃᓴᖏᓐᓄᑦ ᐊᑐᕆᐊᖃᕈᓐᓁᖅᐳᑦ.
19ᑍᒤᒻᒪᑦ ᖃᑕᓐᖑᑎᒃᑲ, ᓯᕘᕋᓇᑕ ᐃᑎᕈᓐᓇᓕᖅᐳᒍᑦ ᐃᑦᔪᕐᖕᓁᑦᑐᕕᖕᒧᑦ ᔩᓱᓯᐅᑉ ᐊᐅᖓ ᐊᖅᑯᑎᒋᓗᒍ. 
20ᓄᑖᒥᒃ ᐊᖅᑯᓯᓚᐅᕐᖕᒪᑎᒍᑦ ᐃᓅᓯᖃᕐᖕᓇᖅᑐᒥᒡᓗ ᐅᒃᑯᐃᕈᑎᓚᐅᕐᖕᒪᑎᒍᑦ ᑖᓗᑕᖅᔪᐊᒃᑯᑦ, ᑕᕝᕙ ᓇᖕᒥᓂᖅ ᑎᒥᒥᒍᑦ, 
21ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑳᖅᔪᐊᖃᕋᑦᑕ ᒎᑎᐅᑉ ᐃᒡᓗᖓᓂ, 
22ᑍᒤᒻᒪᑦ ᒎᑎᒧᑦ ᖃᒡᓕᓕᖅᑕ ᐆᒻᒪᑎᑦᑎᒍᑦ ᐃᓗᖏᖅᓱᑦᓯᐊᖅᓗᑕ ᐅᒃᐱᕐᖕᓂᑦᑎᒍᑦ ᑲᔪᓯᑦᓯᐊᖅᓗᑕ, ᐆᒻᒪᑎᕗᑦ ᓯᕿᔭᖅᕕᐅᓗᑎᒃ+ ᓴᓗᒻᒪᖅᑕᐅᖁᓪᓗᒋᑦ ᐃᓱᒪᒃᑯᑦ ᐱᐅᖏᑦᑐᒥᑦ ᐸᓯᔭᐅᓂᖃᕐᖕᓂᕐᖕᒥᑦ ᑎᒥᕗᓪᓗ ᐅᐊᓴᖅᑕᐅᓗᑎᒃ ᐃᒪᕐᖕᒧᑦ ᓴᓗᒪᑦᓯᐊᖅᑐᒧᑦ. 
23ᑍᒫᒃᑕᐅᖅ ᓂᕆᐅᖕᓂᕆᔭᑦᑎᓐᓂᒃ ᐅᖃᕆᒃᓴᐅᑦᔨᓂᕆᔭᕗᑦ ᐊᑕᕕᒌᓐᓇᖅᓚᕗᑦ ᒪᕐᕈᒍᓯᕈᑎᒋᖏᓪᓗᒍ, ᑖᓐᓇ ᐊᖏᕈᑎᒋᓯᒪᔭᒥᓂᒃ ᓴᖑᑎᑦᓯᓂᐅᓴᖏᒻᒪᑦ. 
24ᐅᕙᑦᑎᓐᓄᓪᓗ ᑲᒪᒋᑦᓯᐊᖃᑦᑕᐅᑎᓚᐅᖅᑕ ᐃᑲᔪᖃᑦᑕᐅᑎᓗᑕᓗ ᓇᒡᓕᖕᓂᑦᑎᓐᓂᒃ ᓴᖅᑭᑎᑦᓯᖃᑦᑕᐅᑎᓗᑕ ᐱᐅᔪᒥᒡᓗ ᐱᓇᓱᐊᑦᓯᐊᖅᓗᑕ. 
25ᑲᑎᒪᖃᑦᑕᕐᖕᓂᕗᑦ ᓄᖅᑲᐅᑎᓂᐊᕐᖕᓇᒋᑦ, ᓄᖅᑲᐅᑦᔨᕙᒃᑐᑎᑐᑦ, ᐅᕙᑦᑎᓐᓄᓪᓕ ᑲᔪᖏᖅᓴᖅᑎᒌᓕᖅᑕ, ᑍᒫᒡᓗ ᐱᔭᕆᐊᖃᓗᐊᓕᖅᐳᒍᑦ ᖃᐅᔨᒪᒐᑦᓯ ᐅᓪᓗᖅᔪᐊᖅ ᖃᒡᓕᓕᕐᖕᒪᑦ.
26ᓱᓕᓂᕐᖕᒥᒃ ᖃᐅᔨᓯᒪᓕᖅᓗᑕ ᐱᔮᕆᓗᑕ ᐊᔪᖅᑐᓕᒍᑦᑕ, ᑕᕝᕙ ᑐᓂᕐᕈᑎᒃᓴᖃᕈᓐᓃᖅᐳᒍᑦ ᐊᔪᕐᖕᓃᑦ ᐲᔭᖅᑕᐅᑦᔪᑎᒃᓴᖏᓐᓄᑦ. 
27ᓯᕘᕋᓇᖅᑐᖅᔪᐊᒥᒡᓕ ᓯᕗᓂᒃᓴᖃᓕᖅᐳᒍᑦ ᐃᖅᑲᖅᑐᖅᑕᐅᕕᖕᒥᒃ, ᐃᑯᒪᒥᒡᓗ ᑲᑉᐱᐊᓇᖅᑐᖅᔪᐊᒥᒃ ᐊᓯᕈᐃᓂᐊᖅᑐᒥᒃ ᐊᑭᕋᖅᑐᖅᑐᓂᒃ. 
28ᓇᓪᓕᐊᑦ ᒨᓯᓯᐅᑉ ᐱᖁᔭᖏᓐᓂᒃ ᒪᓕᖏᑦᑐᖅ ᓂᑲᒋᔭᐅᓇᓂ ᑐᖁᑕᐅᖁᔭᐅᕗᖅ ᖃᐅᔨᓯᒪᔫᒃ ᒪᕐᕉᒃ ᐱᖓᓱᓪᓘᓐᓃᑦ ᓇᓗᓁᖅᓯᓂᖏᑦ ᒪᓕᒡᓗᒋᑦ. 
29ᖃᓄᖅ ᓱᒋᐊᖅᑕᐅᔭᕆᐊᖃᕐᖕᓂᖅᓴᐅᓇᓱᒋᕕᓯᐅᒃ? ᒎᑎᐅᑉ ᐃᕐᖕᓂᖓᓂᒃ ᑐᓪᓕᕋᖅᑐᖅ, ᐊᖏᕈᑕᐅᓯᒪᔫᓪᓗ ᐊᐅᖓᓂᒃ ᓇᕐᕈᓇᖅᓯᑎᑦᓯᔪᖅ ᐃᑦᔪᕐᖕᓁᑎᑕᐅᑦᔪᑎᒋᓚᐅᖅᑕᒥᓂᒃ, ᒥᑕᐅᑎᖃᖅᑐᖅᓗ ᐊᓂᕐᖕᓂᐅᑉ ᐱᔪᓐᓇᖅᓯᑎᑦᓯᓂᖓᓂᒃ? 
30ᖃᐅᔨᒪᒐᑦᑎᒍᑦ ᑖᓐᓇ ᐅᖃᓚᐅᖅᑐᖅ, “ᐊᑭᓂᐊᕐᖕᓂᖅ ᐅᕙᖓ ᐱᒋᕙᕋ, ᐅᕙᖓ ᐊᑭᓂᐊᕈᒪᕗᖓ.” ᐊᒻᒪ ᐅᖃᕐᖕᒥᔪᖅ, “ᐊᑕᓂᐅᑉ ᐃᓄᖁᑎᓂ ᐃᖅᑲᖅᑐᕈᒫᖅᐰᑦ.” 
31ᑲᑉᐱᐊᓇᖅᑐᐊᓘᕗᖅ ᒎᑎᐅᑉ ᑐᖁᓱᐃᑦᑑᑉ ᐊᒡᒐᖏᓐᓄᑦ ᐅᕐᕈᓗᓂ.
32ᐃᖅᑬᓚᐅᕆᑦᓯ ᐊᑐᓚᐅᖅᑕᑦᓯᓐᓂᒃ, ᑍᑦᓱᒪᓂ ᒎᑎᐅᑉ ᖃᐅᒪᓂᖓᓄᑦ ᑐᑭᓯᑎᑕᐅᓯᒪᓕᖅᑎᓪᓗᓯ, ᖃᓄᑐᐃᓐᓈᓗᒃ ᐅᖁᒤᒃᓴᖅᑎᑕᐅᓚᐅᕋᑦᓯ ᐋᓐᓂᐊᑎᑕᐅᓪᓗᓯᓗ, 
33ᐃᓚᖓᒍᑦ ᑲᑎᒪᔪᓂ ᒥᑕᐅᑎᒋᔭᐅᖃᑦᑕᓚᐅᕋᑦᓯ ᐱᑦᓯᐊᖅᑕᐅᓇᓯᓗ, ᐃᓛᓯᒍᓪᓗ ᐃᓚᐅᓚᐅᕋᑦᓯ ᑍᒤᑦᑐᑎᒍᑦ ᐊᒃᓱᕈᖅᑎᑕᐅᔪᓄᑦ. 
34ᐃᓚᑦᓱᒍᓱᓚᐅᖅᐳᓯᓗ ᑎᒍᔭᐅᓯᒪᕕᖕᒦᑦᑐᓂᒃ, ᐱᖁᑎᑦᓯᓐᓂᒡᓗ ᐊᖅᓵᖅᑕᐅᒐᓗᐊᕋᑦᓯ ᖁᕕᐊᓱᒡᓗᓯ ᐊᑐᕈᓐᓇᓚᐅᖅᐸᓯ, ᖃᐅᔨᒪᒐᑦᓯ ᓇᖕᒥᓂᖅ ᐱᖁᑎᖃᕋᑦᓯ ᐱᐅᓂᖅᓴᒥᒃ ᓄᖑᓐᓂᐊᖏᑦᑐᒥᒡᓗ. 
35ᑍᒤᒻᒪᑦ ᓴᐱᓕᖅᑍᓕᒋᑦᓯ ᑕᑎᖃᕐᖕᓂᑦᓯᓐᓂᒃ, ᑕᒪᓐᓇ ᐊᖏᔪᒥᒃ ᐊᑭᓕᖅᑕᐅᓂᒃᓴᖃᕐᖕᒪᑦ. 
36ᕿᓄᐃᓵᕆᐊᖃᖅᐳᓯᓕ, ᒎᑎᐅᑉ ᐱᔪᒪᔭᖓᓂᒃ ᐊᑐᕈᓐᓇᖁᓪᓗᓯ ᐊᖏᕈᑕᐅᓯᒪᔪᒥᒡᓗ ᐃᓚᖏᐅᑎᑎᑕᐅᔪᓐᓇᖁᓪᓗᓯ. 
37ᐊᒡᓔᑦ ᐅᖃᕐᖕᒪᑕ,
38ᐃᓱᐊᖅᑐᓕᔪᖁᑎᒐᓕ ᐅᒃᐱᕐᖕᓂᒃᑯᑦ ᐃᓅᓂᐊᖅᐳᖅ,
39ᐅᕙᒍᓪᓕ ᐃᓚᒋᓐᖏᓚᕗᑦ ᓴᐱᓕᖅᑐᑦ ᓱᒋᐊᖅᑕᐅᔪᒫᓕᖅᑐᓪᓗ, ᐃᓚᒋᕙᕗᓪᓕ ᐅᒃᐱᕐᖕᓂᕐᖕᒥᒍᑦ ᑲᔪᓯᔪᑦ ᑕᕐᖕᓂᕐᖕᒥᓂᒡᓗ ᐱᐅᓕᒃᓯᔪᑦ.
