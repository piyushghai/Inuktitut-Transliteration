1ᓲᓗᒨᓂ ᐊᕐᖕᓇᓂᒃ ᐅᓄᖅᑐᓂᒃ ᓄᓇᓕᒡᔪᐊᑦ ᐊᓯᖏᓐᓂᑦ ᐱᓯᒪᔪᓂᒃ ᐱᐅᒃᓴᓚᐅᕐᖕᒪᑦ; ᐊᖓᔪᖅᑳᖅᔪᐊᑉ ᐃᑦᔨᑉᑎᒥᐅᑕᐅᑉ ᐰᕉᑉ ᐸᓂᐊᑕ ᐊᓯᖏᓐᓂᒃ ᓄᓕᐊᓂᒃᑲᓐᓂᓚᐅᖅᐳᖅ ᕼᐃᑍᑎᒥᐅᑕᕐᖕᒥᒃ, ᒧᐊᐱᒥᐅᑕᕐᖕᒥᒃ, ᐊᒧᓁᑎᒥᐅᑕᕐᖕᒥᒃ, ᐄᑐᒥᒥᐅᑕᕐᖕᒥᒃ, ᓮᑐᓂᒥᐅᑕᕐᖕᒥᒡᓗ. 
2ᑖᒃᑯᐊ ᓄᓕᐊᖅᑖᕆᓚᐅᖅᑕᖏᑦ ᐃᓅᖃᑎᒌᒡᔪᐊᓂᑦ ᐄᓴᕅᓕᒥᐅᖑᖏᑦᑐᓂᑦ ᐊᑕᓂᖅ ᐄᓴᕅᓕᓄᑦ ᐅᖃᓚᐅᕋᓗᐊᖅᑎᓪᓗᒍ, “ᐃᓅᖃᑎᑐᖃᕆᓐᖏᑕᑦᓯᓐᓂᒃ ᓄᓕᐊᓂᒃᑐᒃᓴᐅᓐᖏᓚᓯ, ᑍᒃᑯᐊᓗ ᑍᒤᓕᐅᖅᑐᒃᓴᐅᖏᓐᓂᕗᑦ ᐃᓕᑦᓯᓐᓄᑦ, ᓇᓗᓇᖏᒻᒪᑦ ᐆᒻᒪᑎᑦᓯᓐᓂᒃ ᓴᖑᑎᑦᓯᒐᔭᕐᖕᒪᑕ ᐅᒃᐱᓕᖅᑎᓪᓗᓯ ᒎᑎᒋᔭᒥᖕᓄᑦ”; ᓲᓗᒨᓂ ᑲᔪᓯᓚᐅᖅᐳᖅ ᐊᕐᖕᓇᓄᑦ ᐅᖓᒋᓕᖅᑕᒥᓄᑦ. 
3ᓲᓗᒨᓂ 700-ᓂᒃ ᓄᓕᐊᖃᓚᐅᖅᐳᖅ, ᐊᖓᔪᖅᑳᖅᔪᐊᕐᖕᒥᐅᑕᓂᒃ, 300-ᓂᒡᓗ ᓄᓕᐊᒃᑲᓐᓂᖃᖅᓗᓂ; ᑖᒃᑯᐊᓗ ᐆᒻᒪᑎᖓᓂᒃ ᓴᖑᑎᑦᓯᓚᐅᖅᐳᑦ ᒎᑎᒥᑦ. 
4ᐃᓄᑐᖃᐅᓕᖅᓗᓂ ᓲᓗᒨᓂᐅᑉ ᐆᒻᒪᑎᖓ ᓄᓕᐊᖏᑕ ᓴᖑᑎᓚᐅᖅᐹᑦ ᒎᑎᓐᖑᐊᓄᑦ ᐱᓇᓱᐊᓕᖅᓗᓂ; ᐆᒻᒪᑎᒃᑯᑦ ᐊᒃᓱᕈᕈᓐᓃᓚᐅᕐᖕᒪᑦ ᐊᑕᓂᕐᖕᒧᑦ ᒎᑎᒥᓄᑦ, ᐊᑖᑕᒥ ᑍᕕᑎᐅᑉ ᑲᔪᓯᓂᕆᓚᐅᖅᑕᖓᑐᑦ. 
5ᓲᓗᒨᓂ ᑐᒃᓯᐊᖃᑦᑕᓕᓚᐅᖅᐳᖅ ᐋᔅᑕᕉᑎᒧᑦ ᐊᕐᖕᓇᐅᓪᓗᓂ ᓮᑐᓂᒥᐅᑦ ᒎᑎᓐᖑᐊᖓᓄᑦ, ᒧᓕᑭᒧᓪᓗ ᐊᒧᓁᑎᑦ ᒎᑎᓐᖑᐊᖓᓄᑦ ᒎᑎᐅᑉ ᓇᕐᕈᒋᔭᖓᓄᑦ. 
6ᑍᒤᒻᒪᑦ ᓲᓗᒨᓂ ᐊᔪᖅᑐᓕᓚᐅᖅᐳᖅ ᐊᑕᓂᕐᖕᒧᑦ, ᒪᓕᑦᓯᐊᕈᓐᓃᖅᓗᓂᓗ ᐊᑕᓂᕐᖕᒥᒃ, ᐊᑖᑕᒥᓂᒃ ᑍᕕᑎᒥᒃ ᐃᒡᔭᖅᓯᔪᓐᓃᓚᐅᖅᐳᖅ. 
7ᓲᓗᒨᓂ ᓴᓇᓚᐅᕆᕗᖅ ᑐᒃᓯᐊᖅᕕᖕᒥᒃ ᑭᒨᓯᒧᑦ ᒧᐊᐱᒥᐅᑦ ᒎᑎᓐᖑᐊᖓᓐᓄᑦ ᒎᑎᐅᑉ ᓇᕐᕈᒋᔭᖓᓄᑦ, ᑐᒃᓯᐊᖅᕕᖕᒥᒡᓗ ᒧᓕᑭᒧᑦ ᐊᒧᓁᑎᒥᐅᑦ ᒎᑎᓐᖑᐊᖓᓂᒃ ᒎᑎᐅᑉ ᓇᕐᕈᒋᔭᖓᓂᒃ ᔪᕉᓴᓚᐅᑉ ᑕᓕᖅᐱᐊᓂ ᓯᕿᓂᐅᑉ ᓄᐃᕕᐊᑕ ᓇᓛᓂ. 
8ᑐᒃᓯᐊᖅᕕᖕᓂᒡᓗ ᓴᓇᓚᐅᖅᐳᖅ ᓄᓕᐊᒥᓄᑦ ᓄᓇᖃᑎᑐᖃᕆᓐᖏᑕᖏᑕ ᐃᓯᖅᓗᐊᕐᖕᓂᑎᑦᓯᕕᒃᓴᖏᓐᓂᒃ ᑐᒃᓯᐊᖅᓗᑎᒃ ᑐᓂᕐᕈᓯᖅᕕᒃᓴᖏᓐᓂᒃ ᒎᑎᓐᖑᐊᒥᖕᓄᑦ. 
9ᐊᑕᓂᖅᓗ ᓂᓐᖓᓚᐅᖅᐳᖅ ᓲᓗᒨᓂᒧᑦ, ᐆᒻᒪᑎᖓ ᐊᑕᓂᕐᖕᒥᑦ ᓴᖑᓯᒪᓕᓚᐅᕐᖕᒪᑦ ᐄᓴᕅᓕᒥᐅᑦ ᒎᑎᖓᓐᓂᑦ, ᒪᕐᕈᐃᖅᓱᖅᓗᓂ ᓴᖅᑭᓯᒪᑎᓪᓗᒍ ᑖᑦᓱᒧᖓ, 
10ᐊᑕᓂᐅᑉ ᐃᓂᖅᑎᖅᓯᒪᒐᓗᐊᖅᑎᓪᓗᓂᐅᒃ, ᒎᑎᓐᖑᐊᓄᑦ ᑐᒃᓯᐊᖃᑦᑕᖁᓇᒍ; ᑭᓯᐊᓂᓕ ᐊᑕᓂᐅᑉ ᐃᓂᖅᑎᕆᐅᑎᒋᓯᒪᔭᖓᓂᒃ ᒪᓕᒍᓐᓃᓚᐅᖅᐳᖅ. 
11ᑍᒤᒻᒪᑦ ᐊᑕᓂᐅᑉ ᓲᓗᒨᓂ ᐅᖃᐅᑎᕚ, “ᐱᔮᕆᓪᓗᑎᑦ ᐅᕙᓐᓄᑦ ᐊᖏᖃᑎᒌᒍᑏᑦ ᓯᖁᒥᒃᑲᕕᐅᒃ, ᓈᓚᖏᓪᓗᑎᓪᓗ ᐱᖁᔭᓐᓂᒃ, ᒫᓐᓇ ᓱᓕᓪᓚᕆᒡᓗᖓ ᐊᖓᔪᖅᑳᖅᔪᐊᖑᓂᕐᖕᓂᒃ ᐊᖅᓵᕐᖕᓂᐊᓕᖅᐸᒋᑦ ᑐᓂᓗᒍᓗ ᐱᔨᕕᑦ ᐃᓚᖓᓐᓄᑦ. 
12ᑭᓯᐊᓂ ᐊᑖᑍᑦ ᑍᕕᑎ ᐱᔪᑎᒋᓪᓗᒍ ᑍᒤᓕᐅᕐᖕᓂᐊᖏᑦᑐᖓ ᐃᓅᑎᓪᓗᑎᑦ, ᑭᓯᐊᓂ ᐃᕐᖕᓃᑦ ᐊᖓᔪᖅᑳᖅᔪᐊᓐᖑᖅᐸᑦ ᑍᒤᓕᐅᓛᖅᐳᖓ. 
13ᑭᓯᐊᓂᓕ ᐊᖓᔪᖅᑳᖅᔪᐊᖑᓂᖓ ᐊᑕᖏᖅᓗᒍ ᐲᕐᖕᓂᐊᓐᖏᒃᑲᓗᐊᖅᐸᕋ; ᐱᓂᐊᕐᖕᓂᖃᓛᖅᐳᖓᓕ ᐊᑕᐅᓯᕐᖕᒥᒃ ᑭᖑᕚᖑᖃᑎᒌᓂᒃ ᐊᒥᐊᒃᑯᔪᒫᖅᐸᕋ, ᐱᔨᒐ ᑍᕕᑎ ᐱᔪᑎᒋᓪᓗᒍ ᔪᕉᓴᓚᓗ ᐱᔪᑎᒋᓪᓗᒍ ᓇᖕᒥᓂᖅ ᓂᕈᐊᖅᓯᒪᒐᒃᑯ.”
14ᐊᑕᓂᐅᑉ ᓲᓗᒨᓂ ᐊᑭᕋᖅᑐᖅᑎᖃᖅᑎᓕᖅᐹ, ᕼᐊᑖᑦᒥᒃ ᐄᑐᒥᒥᐅᑕᕐᖕᒥᒃ; ᐊᖓᔪᖅᑳᖅᔪᐊᖓᑦᑕ ᖃᑕᓐᖑᑎᖓᑕ ᐃᓚᖓᓐᓂᒃ. 
15ᑕᒪᑐᒪ ᓯᕗᓂᑐᖃᖓᒍᑦ ᑍᕕᑎ ᓵᓚᒃᓴᖅᑎᓪᓗᒍ ᐄᑐᒥᒥᒃ, ᔪᐊᐱ ᐅᓇᑕᖅᑐᒃᓮᑦ ᐊᖓᔪᖅᑳᖓᑦ ᑕᕝᕗᓐᖓᓚᐅᖅᓯᒪᖕᒪᑦ ᑐᖁᖓᔪᓂᒃ ᐃᓗᕕᖅᓯᔭᖅᑐᖅᓗᓂ, ᐊᖑᑎᓕᒫᑦᓯᐊᓂᒃ ᐃᑐᒥᒥᐅᑕᓂᒃ ᑐᖁᑦᓯᓚᐅᖅᓯᒪᖕᒪᑦ. 
16ᔪᐊᐱᐅᑉ ᐅᓇᑕᖅᑐᒃᓴᑦ ᐃᓚᒋᔭᓂ ᐃᓚᒋᓪᓗᒋᑦ ᑕᕝᕙᓃᓚᐅᖅᓯᒪᖕᒪᑕ ᑕᖅᑭᓂᒃ ᐱᖓᓲᔪᖅᑐᓂᒃ, ᑕᕝᕙᓃᓪᓗᑎᒃ ᐊᖑᑎᓕᒫᓂᒃ ᑐᖁᑦᓯᓚᐅᖅᓯᒪᖕᒪᑕ. 
17ᕼᐊᑖᑦ ᕿᒫᓚᐅᖅᓯᒪᖕᒪᑦ ᐃᑦᔨᑉᑎᒧᑦ, ᐊᑖᑕᖓᑕᓗ ᐱᔨᖏᑦ ᐄᑐᒥᒥᐅᑍᑦ, ᑍᑦᓱᒪᓂᐅᑎᓪᓗᒍ ᕼᐊᑖᑦ ᓱᕈᓯᑯᓘᓚᐅᖅᐳᖅ. 
18ᒥᑎᐊᓂᒥᑦ ᐊᐅᓪᓚᕋᒥᒃ ᐸᕌᓐᒧᐊᓚᐅᖅᐳᑦ, ᐃᓚᑖᖅᓗᑎᒃ ᐊᖑᑎᓂᒃ ᑕᕝᕙᓐᖓᑦ ᐃᑦᔨᑉᑎᒧᐊᓚᐅᖅᐳᑦ, ᐊᖓᔪᖅᑳᖅᔪᐊᒧᐊᖅᓗᑎᒡᓗ ᐰᕈᒧᑦ ᐃᑦᔨᑉᑎᐅᑉ ᐊᖓᔪᖅᑳᖅᔪᐊᖓᓄᑦ, ᑖᑦᓱᒪᓗ ᐃᒡᓗᑖᖅᑎᓚᐅᖅᐰᑦ, ᓂᕿᑖᖃᑦᑕᓕᖅᑎᓪᓗᒋᓪᓗ, ᓄᓇᑖᖅᑎᓪᓗᓂᒋᓪᓗ. 
19ᕼᐊᑖᑦ ᖁᕕᐊᒋᓪᓗᒍ ᐃᓚᓐᓇᕆᔭᖅᑖᓚᐅᕐᖕᒪᑦ ᐰᕈᒥᒃ, ᑖᑦᓱᒪ ᐊᖓᔪᖅᑳᖅᔪᐊᑉ ᐂᒥᓂᒃ ᑯᐃᓐ ᓄᑲᖓᓂᒃ ᑕᐱᓂᓯᒥᒃ ᓄᓕᐊᓂᒃᑎᓚᐅᖅᐹ. 
20ᑕᐱᓂᓯᐅᑉ ᓄᑲᖓ ᐃᕐᖕᓂᖅᑖᓚᐅᖅᐳᖅ ᔨᓄᐹᑕᒥᒃ, ᑖᓐᓇ ᑕᐱᓂᓯᒥ ᐱᕈᖅᓴᓚᐅᖅᐳᖅ ᑯᐃᓐᒦᓪᓗᓂ ᐊᖓᔪᖅᑳᖅᔪᐊᒃᑯᕕᖕᒥ ᐃᓅᖃᑎᖃᖅᓗᓂ ᐊᖏᕐᕋᖃᖅᓗᓂᓗ ᐰᕉᑉ ᐃᕐᖕᓂᖏᓐᓂ. 
21ᕼᐊᑖᑦ ᑐᓴᕋᒥ ᐃᑦᔨᑉᑎᓂᒦᓪᓗᓂ ᑍᕕᑎᒎᖅ ᑐᖁᖕᒪᑦ, ᔪᐊᐱᓗᒎᖅ ᑐᖁᖕᒥᖕᒪᑦ ᐅᓇᑕᖅᑐᒃᓮᑦ ᐊᖓᔪᖅᑳᖓᑦ, ᕼᐊᑖᑦ ᐰᕈᒧᑦ ᐅᖃᖅᐳᖅ, “ᐊᖏᕐᕋᖅᑎᑕᐅᔪᒪᓕᖅᐳᖓ ᓄᓇᑐᖃᕆᔭᓐᓄᑦ.” 
22ᐰᕉᑉ ᐊᐱᕆᕚ, “ᓱᓇᒥᒃ ᑐᓂᔭᕆᐊᖃᖅᑕᓐᓂᒃ ᐃᓕᖕᓄᑦ ᑐᓂᓯᓚᐅᖏᓐᓇᒫ? ᑕᒪᓐᓇ ᐅᑎᕈᒪᑦᔪᑎᒋᓕᖅᐱᐅᒃ ᓄᓇᑐᖃᕐᖕᓄᑦ?”
23ᓱᓕᑦᑕᐅᖅ ᒎᑎᐅᑉ ᕇᔭᓐ ᐃᓔᐊᑕᐅᑉ ᐃᕐᖕᓂᖓ ᓲᓗᒨᓂᒥᒃ ᐊᑭᕋᖅᑐᖅᑎᓕᕆᕚ, ᕇᔭᓐ ᕿᒫᓚᐅᕐᖕᒪᑦ ᐊᖓᔪᖅᑳᒥᓂᑦ, ᐊᖓᔪᖅᑳᖅᔪᐊᒥᒃ ᕼᐊᑕᑎ-ᔨᕆᒥᒃ ᔫᐸᒥᐅᑕᕐᖕᒥᒃ. 
24ᐊᖑᑎᓂᒃ ᑲᑎᑦᓯᓚᐅᖅᐳᖅ ᑖᒃᑯᓄᖓᓗ ᓯᕗᓕᖅᑎᐅᓕᖅᓗᓂ ᐱᕋᔭᖕᓄᑦ ᐃᖅᓯᓇᖅᑐᓄᑦ, ᑍᒤᓚᐅᖅᐳᖅ ᑕᒪᓐᓇ ᑍᕕᑎ ᑐᖁᕅᓚᐅᖅᑎᓪᓗᒍ; ᑖᒃᑯᐊ ᑕᒫᓯᑰᓯᒧᐊᓚᐅᖅᐳᑦ, ᑕᕝᕙᓂᓗ ᓄᓇᖃᓕᖅᓗᑎᒃ, ᑕᕝᕙᓂᓗ ᐊᖓᔪᖅᑳᖅᔪᐊᓐᖑᖅᑎᓚᐅᖅᐹᑦ ᑕᒫᓯᑰᓯᒥ. 
25ᑖᓐᓇ ᐄᓴᕅᓕᓄᑦ ᐊᑭᕋᕆᔭᐅᓚᐅᖅᐳᖅ ᓲᓗᒨᓂᐅᑉ ᐃᓅᓂᓕᒫᖓᓂ, ᐅᐃᒪᓵᕆᓂᕐᖕᓂᒃ ᐱᓂᐊᕐᖕᓂᖃᖅᓗᓂ ᕼᐊᑖᑉ ᐱᓇᓱᐊᓚᐅᕐᖕᓂᖓᑐᑦ; ᐄᓴᕅᓕᒥᐅᑦ ᐊᑭᕋᕆᓚᐅᖅᐰᑦ, ᓯᕆᐊᒥ ᐊᖓᔪᖅᑳᖅᔪᐊᖑᓪᓗᓂ.
26ᔨᕈᐳᐊᒻ ᓂᐹᑎᐅᑉ ᐃᕐᖕᓂᖓ, ᐃᕗᕅᒥᐅᑉ ᑭᖑᕚᖓ ᔨᕆᑕᒥᐅᖅ, ᓲᓗᒨᓂᐅᑉ ᐱᔨᖓ, ᐊᓈᓇᖃᓚᐅᖅᑐᖅ ᐅᐃᒡᒐᕐᖕᓂᕐᖕᒥᒃ ᔨᕈᐊᒥᒃ, ᑖᓐᓇ ᐊᑭᕋᖅᑐᓕᓚᐅᕆᕗᖅ ᐊᖓᔪᖅᑳᖅᔪᐊᒥᒃ ᓲᓗᒨᓂᒥᒃ. 
27ᐃᒫᒃ ᑕᕝᕙ ᐱᑦᔪᑎᖃᖅᓗᑎᒃ ᐊᑭᕋᖅᑐᓕᓚᐅᖅᐳᖅ ᐊᖓᔪᖅᑳᖅᔪᐊᕐᖕᒥᒃ.
28ᔨᕈᐳᐊᒻ ᐆᒻᒪᕆᒃᑑᓚᐅᖅᐳᖅ, ᓲᓗᒨᓂᐅᑉ ᐃᓱᒪᒐᔪᖕᓂᖓ ᖃᐅᔨᒐᒥᐅᒃ, ᐊᖓᔪᖅᑳᓐᖑᖅᑎᓚᐅᖅᐹ ᐊᑭᓕᖅᓱᖅᑕᐅᓇᑎᒃ ᓴᓇᑎᑕᐅᔪᓄᑦ ᔫᓯᐱᐅᑉ ᑭᖑᕚᖏᓐᓄᑦ. 
29ᑍᑦᓱᒪᓂᐅᑎᓪᓗᒍ, ᔨᕈᐳᐊᒻ ᐊᐅᓪᓚᖅᐳᖅ ᔪᕉᓴᓚᒥᑦ, ᒎᑎᐅᑉ ᐅᖃᑎᖓᑕ ᐊᕼᐂᔭᐅᑉ ᓮᓗᓁᑎᒥᐅᑕᐅᑉ ᑲᑎᕚ ᐊᖅᑯᑎᒥ. ᐊᕼᐂᔭᓕ ᓄᑖᒥᒃ ᐅᓕᒡᔪᐊᖅᑖᒥᓂᒃ ᐊᑐᓚᐅᖅᐳᖅ; ᑖᒃᑯᐊᒡᓗ ᒪᕐᕈᐃᓐᓇᐅᓪᓗᑎᒃ ᐊᖅᑯᑎᒦᓚᐅᖅᐴᒃ. 
30ᑕᕝᕙ ᐊᕼᐂᔭᐅᑉ ᐅᓕᒡᔪᐊᖅ ᓄᑖᖅ ᐊᑐᖅᑕᓂ ᑎᒍᕚ, ᐲᖅᓗᒍᓗ ᐊᓕᒃᑐᖅᐹ 12-ᓕᓪᓗᒍ. 
31ᐅᖃᖅᓗᓂᓗ ᔨᕈᐳᐊᒻᒧᑦ, “ᑕᕝᕙᓐᖓᑦ ᖁᓕᓂᒃ ᑎᒍᓯᒋᑦ; ᐊᑕᓂᖅ ᐄᓴᕅᓕᐅᑉ ᒎᑎᖓ ᐃᒫᒃ ᐅᖃᕐᖕᒪᑦ, ‘ᑕᑯᒋᑦ, ᐊᖓᔪᖅᑳᖅᔪᐊᖑᓂᖅ ᓲᓗᒨᓂᒥᑦ ᐲᕐᖕᓂᐊᓕᖅᐸᕋ, ᑐᓂᓗᑎᓪᓗ ᖁᓕᓂ ᑭᖑᕚᖑᖃᑎᒌᓂᒃ. 
32ᓲᓗᒨᓂ ᐊᑕᐅᓯᕐᖕᒥᒃ ᐱᓯᒪᓂᐊᖅᐳᖅ, ᐱᔨᒐ ᑍᕕᑎ ᐱᓪᓗᒍ ᔪᕉᓴᓚᒻᓗ, ᐃᒡᓗᒐᓮᑦ ᑖᒃᑯᐊ ᓂᕈᐊᖅᓯᒪᒐᒃᑭᑦ ᓄᓇᓕᒫᒥᑦ ᐄᓴᕅᓕᒥᐅᓂᑦ. 
33ᕿᒤᓯᒪᓕᕐᖕᒪᑦ ᐅᕙᓐᓂᒃ ᑐᒃᓯᐊᖃᑦᑕᓕᖅᓗᓂᓗ ᒎᑎᓐᖑᐊᓄᑦ ᐋᔅᑕᕉᑎᒧᑦ ᓮᑐᓂᒥᐅᑦ ᒎᑎᖓᓐᓄᑦ, ᑭᒧᓯᒧᓪᓗ, ᒧᐊᐱᒥᐅᑦ ᒎᑎᖓᓐᓄᑦ, ᒥᐅᓪᑲᒻᒧᓪᓗ ᐊᒧᓁᑎᑦ ᒎᑎᖓᓐᓄᑦ, ᐊᑐᖅᑕᐅᖁᔭᒃᑲ ᐊᑐᕈᓐᓃᕐᖕᒪᒋᑦ ᐱᐅᔪᓂᒃ ᐱᓇᓱᐊᕈᓐᓃᕐᖕᒪᑦ, ᐊᑖᑕᖓᑕ ᑍᕕᑎᐅᑉ ᒪᓕᑦᓯᐊᓚᐅᖅᑕᖏᓐᓂᒃ. 
34ᑕᒪᒃᑭᖅᓗᒍᓕ ᐊᖓᔪᖅᑳᖅᔪᐊᒃᑯᕕᒃ ᐲᕐᖕᓂᐊᖏᓚᕋ ᓲᓗᒨᓂᒥᑦ; ᐊᐅᓚᑦᓯᔨᐅᑎᓐᓂᐊᖅᐸᕋ ᐃᓅᓯᓕᒪᖓᓂ, ᐱᔨᒐ ᑍᕕᑎ ᐱᔪᑎᒋᓪᓗᒍ, ᓂᕈᐊᖅᓯᒪᓚᐅᕋᒃᑯ ᑖᓐᓇ ᓈᓚᓚᐅᕐᖕᒪᑦ ᐱᖁᔭᓐᓂᒃ ᒪᓕᒐᒃᓴᐅᖁᔭᓐᓂᒡᓗ; 
35ᐊᖓᔪᖅᑳᖅᔪᐊᖑᓂᕐᖕᒥᒃ ᓲᓗᒨᓂᐅᑉ ᐃᕐᖕᓂᖏᑦ ᐊᖅᓵᓚᖅᐸᒃᑲ, ᑐᓂᓗᑎᓪᓗ ᖁᓕᓂᒃ ᑭᖑᕚᖑᖃᑎᒌᓂᒃ. 
36ᑭᓯᐊᓂ ᐊᑕᐅᓯᕐᖕᒥᒃ ᑭᖑᕚᖑᖃᑎᒌᓂᒃ ᓲᓗᒨᓂᐅᑉ ᐃᕐᖕᓂᖓ ᐱᓯᒪᑎᓐᓂᐊᖅᐸᕋ, ᐱᔨᒐ ᑍᕕᑎ ᑭᖑᕚᕾᓐᓇᖁᓪᓗᒍ ᐃᑯᒪᑎᑦᓯᔪᒃᓴᒥᒃ ᖁᓪᓕᕐᖕᒥᒃ ᔪᕉᓴᓚᒥ, ᑖᒃᑯᐊ ᐃᒡᓗᒐᓮᑦ ᓂᕈᐊᖅᓯᒪᒐᒃᑭᑦ ᑕᕝᕙᓂ ᐊᑎᕋ ᐃᓕᓯᒪᒐᒃᑯ. 
37ᔨᕈᐳᐊᒻ ᐊᖓᔪᖅᑳᖅᔪᐊᓐᖑᖅᑎᓐᓂᐊᖅᐸᒋᑦ ᐄᓴᕅᓕᒧᑦ, ᐊᐅᓚᑦᓯᓕᖅᓗᑎᓪᓗ ᐊᐅᓚᑦᓯᔪᒪᓂᓕᒫᕐᖕᓂ ᓄᓇᓕᖕᓂᒃ. 
38ᓈᓚᑦᓯᐊᕈᕕᖓ ᐱᖁᔨᑦᔪᑎᒋᔭᒃᑲᓗ ᒪᓕᒃᑯᕕᒋᑦ, ᐊᑐᖅᑕᐅᖁᔭᒃᑲᓗ ᒪᓕᒡᓗᒋᑦ ᐃᓅᓂᐊᕈᕕᑦ, ᓵᓐᓂᓗ ᓇᓛᒎᖅᑐᒥᒃ ᐱᓇᓱᐊᕐᖕᓂᐊᕈᕕᑦ ᐊᑐᖅᑕᐅᖁᔭᒃᑲ ᐱᖁᔭᒃᑲᓗ ᒪᓕᖕᓂᐊᕈᕕᒋᑦ, ᐱᔨᑦᑐᑦ ᑍᕕᑎᑐᑦ, ᓇᔪᕐᖕᓂᐊᖅᐸᒋᑦ, ᐊᖓᔪᖅᑳᖅᔪᐊᓐᖑᖅᑎᓐᓂᐊᖅᐸᒋᑦ ᐄᓴᕅᓕᒧᑦ ᐊᑦᑕᕐᖕᓇᖏᑦᑐᒥᒃ, ᑍᕕᑎᒥᒃ ᐃᑲᔪᓚᐅᕐᖕᓂᕋ ᒪᓕᒡᓗᒍ, ᑍᒫᒃᑕᐅᖅ ᐄᓴᕅᓕ ᐃᓕᖕᓄᑦ ᑐᓂᓂᐊᖅᐸᕋ. 
39ᓲᓗᒨᓂᐅᑉ ᐊᔪᖅᑐᓕᓂᖓ ᐱᓪᓗᒍ ᑍᕕᑎᐅᑉ ᑭᖑᕚᖓ ᓱᒋᐊᕐᖕᓂᐊᖅᐸᕋ, ᑭᓯᐊᓂ ᑕᐅᕗᖓᓕᒫᖑᖏᑦᑐᖅ.’”
40ᓲᓗᒨᓂᐅᑉ ᔨᕈᐳᐊᒻ ᑐᖁᑦᓱᒪᓚᐅᖅᐹ; ᔨᕈᐳᐊᒻᓕ ᒪᑭᓪᓗᓂ ᕿᒫᓚᐅᖅᐳᖅ ᐃᑦᔨᑉᑎᒧᑦ, ᐊᖓᔪᖅᑳᖅᔪᐊᒧᑦ ᓰᓵᒃᒧᑦ ᐃᑦᔨᑉᑎᒥᐅᑦ ᐊᖓᔪᖅᑳᖅᔪᐊᖓᓐᓄᑦ, ᑕᕝᕙᓃᓪᓗᓂᓗ ᓲᓗᒨᓂᐅᑉ ᑐᖁᓂᖓ ᑎᑭᓪᓗᒍ.
41ᑕᒪᕐᖕᒥᒃ ᓲᓗᒨᓂᐅᑉ ᐱᓂᐊᕐᖕᓂᕆᓯᒪᔭᖏᑦ, ᐱᓇᓱᐊᕐᖕᓂᕆᓯᒪᔭᓕᒫᖏᓪᓗ, ᓯᓚᑐᓂᖓᓗ, ᑎᑎᕋᓯᒪᕗᑦ ᓲᓗᒨᓂᐅᑉ ᐅᓂᒃᑲᐅᓯᐅᓯᒪᓂᖓᓂ. 
42ᓲᓗᒨᓂ ᔪᕉᓴᓚᒥ ᐊᖓᔪᖅᑳᖅᔪᐊᖑᓚᐅᖅᐳᖅ ᐄᓴᕅᓕᓕᒫᓄᑦ ᐊᕐᕌᒍᑦ 40-ᑦ ᓈᓪᓗᒋᑦ. 
43ᓲᓗᒨᓂ ᑐᖁᖕᒪᑦ ᐃᓗᕕᖅᑕᐅᕗᖅ ᑍᕕᑎᐅᑉ ᐃᒡᓗᒐᓴᖏᓐᓄᑦ, ᐃᕐᖕᓂᖓᑕ ᕆᕼᐅᐳᐊᒻ ᐃᓇᖏᖅᐹ ᐊᖓᔪᖅᑳᖅᔪᐊᓐᖑᖅᓗᓂ.
