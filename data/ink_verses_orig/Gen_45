1ᑕᕝᕙ ᔫᓯᐱ ᐃᒻᒥᓂᒃ ᐱᓯᒪᔪᓐᓁᓪᓕᕗᖅ ᑕᕝᕙᓂ ᓇᔫᑎᔪᑦ ᑕᒪᕐᖕᒥᒃ ᓵᖏᓐᓂ; ᐅᖃᖅᐳᖅ, “ᑕᕝᕙᓃᑦᑐᓕᒫᑦ ᐊᓂᓚᐅᖅᓕᑦ.” ᑕᕝᕙ ᔫᓯᐱ ᐊᑕᐅᓯᕐᖕᒧᓪᓘᓐᓃᑦ ᓇᔪᖅᑕᐅᔪᓃᓚᐅᖅᐳᖅ ᐃᒻᒥᓂᒃ ᖃᐅᔨᔭᐅᑎᓕᖅᑎᓪᓗᒍ ᐊᖓᔪᒥᓄᑦ. 
2ᓂᐱᖅᑯᖅᑐᓪᓗᓂᓗ ᕿᐊᓕᖅᐳᖅ, ᐃᑦᔨᑉᑎᒥᐅᓂᑦ ᐊᒡᓛᑦ ᑐᓵᔭᐅᓪᓗᓂ, ᐰᕉᑉ ᐃᒡᓗᒥᐅᖃᑎᖏᓐᓂᓪᓗ ᑐᓵᔭᐅᒋᓪᓗᓂ. 
3ᔫᓯᐱᓗ ᐅᖃᓕᖅᐳᖅ ᐊᖓᔪᒥᓄᑦ, “ᔫᓯᐱᐅᕗᖓ; ᐊᑖᑕᒐ ᓱᓕ ᐃᓅᕚ?” ᐊᖓᔪᖏᑕᓕ ᑭᐅᔪᓐᓇᓐᖏᓛᑦ, ᖃᓂᓐᖎᓗᐊᕐᖕᓂᑯᒥᖕᓄᑦ ᖁᐊᖅᓵᖓᓕᕋᒥᒃ. 
4ᑕᕝᕙ ᔫᓯᐱᐅᑉ ᐊᖓᔪᓂ ᐅᖃᐅᑎᕔᑦ, “ᒪᐅᖓ ᖃᒡᓕᒋᐊᓚᐅᕆᑦᓯ.” ᑖᒃᑯᐊᓗ ᕾᖕᒪᑕ. ᐅᖃᖅᐳᖅ, “ᔫᓯᐱᐅᕗᖓ ᖃᑕᓐᖑᑎᓯ, ᑖᓐᓇᐅᕗᖓ ᓂᐅᕐᕈᑎᒋᓚᐅᖅᑕᓯ ᐃᑦᔨᑉᑎᒧᑦ. 
5ᒫᓐᓇᓕ ᑲᑉᐱᐊᓱᒃᑍᓕᒋᑦᓯ, ᐃᓕᑦᓯᓐᓂᒡᓘᓐᓃᑦ ᓂᓐᖓᐅᑎᓂᐊᕋᓯ, ᑕᒪᐅᖓ ᐅᕙᓐᓂᒃ ᓂᐅᕐᕈᑎᖃᓚᐅᕐᖕᓂᓯ ᐱᑦᔪᑎᒋᓗᒍ; ᒎᑎᐅᓪᓕ ᓯᕗᓂᑦᓯᓐᓂ ᑎᓕᓚᐅᖅᐹᖓ ᐃᓄᓕᒫᓂᒃ ᐱᐅᓕᓯᔪᒪᓪᓗᓂ. 
6ᑳᖕᓇᖅᑐᖅᔪᐊᖃᓕᕐᖕᒪᑦ ᐊᕐᕌᒍᖕᓂᒃ ᒪᕐᕉᖕᓂᒃ ᓄᓇᒥ; ᓱᓕᓕ ᐊᕐᕌᒍᓂᒃ ᑕᓪᓕᒪᓂᒃ ᐱᕈᖅᓰᕕᖕᒥ ᑲᓐᖓᖅᓱᐃᕕᒃᓴᐅᓂᐊᖏᒻᒪᑦ ᐱᕈᖅᑐᕕᓂᕐᖕᓂᒡᓗ ᑲᑎᖅᓱᐃᕕᒃᓴᐅᓂᐊᕋᓂ. 
7ᒎᑎᐅᓪᓕ ᓯᕗᓂᑦᓯᓐᓂ ᑕᒪᐅᖓ ᑎᓕᓚᐅᖅᐹᖓ ᓄᓇᒥ ᑕᒫᓂ ᐊᓐᓇᖁᓪᓗᓯ, ᐃᓅᔪᓐᓇᖁᓪᓗᓯᓗ ᐊᖏᔪᖅᔪᐊᒥᒡᓗ ᓴᐳᑎᔭᐅᖁᓪᓗᓯ. 
8ᑕᕝᕙ ᐃᓕᑦᓯᓐᓂᐅᖏᑦᑐᖅ ᑕᒪᐅᖓ ᑎᓕᔭᐅᓚᐅᖅᐳᖓ, ᒎᑎᐅᓪᓕ; ᑖᑦᓱᒪᓗ ᐊᑖᑕᒋᔭᐅᑎᓕᓚᐅᖅᐹᖓ ᐰᕈᒧᑦ, ᐃᒡᓗᒥᓄᓪᓗ ᐊᖓᔪᖅᑳᓐᖑᖅᑎᓪᓗᓂᖓ ᐃᑦᔨᑉᑎᐅᓪᓗ ᓄᓇᓕᒫᖓᓄᑦ ᑕᒤᓐᓄᑦ ᐊᐅᓚᑦᓯᔨᓐᖑᖅᑎᓪᓗᓂᖓ.
9ᐊᑍ ᑐᐊᕕᖅᓗᓯ ᐊᑖᑕᒐ ᐅᐸᓕᖅᓯᐅᒃ ᐅᖃᐅᑎᓗᒍᓗ, ‘ᔫᓯᐱ ᐃᕐᖕᓃᑦ ᐅᖃᖅᐳᖅ, ᒎᑎᐅᑉ ᐊᖓᔪᖅᑳᓐᖑᖅᑎᓯᒪᕚᖓ ᐃᑦᔨᑉᑎᐅᑉ ᓄᓇᓕᒫᖓᓄᑦ ᑕᒤᓐᓄᑦ; ᑕᒪᐅᖓ ᐅᕙᓐᓄᑦ ᕾᓚᐅᕆᑦ, ᐊᑯᓂᓕᑦᑍᓕᓗᑎᑦ; 
10ᓄᓇᒥ ᒎᓯᓂᒥ ᓄᓇᖃᕐᖕᓂᐊᖅᐳᑎᑦ ᖃᓂᒋᔭᓐᓃᓐᓂᐊᕋᕕᑦ, ᕿᑐᕐᖓᑎᓪᓗ, ᐃᕐᖑᑕᑎᓪᓗ, ᓰᐱᖁᑎᑎᑦ, ᐆᒪᔪᖁᑎᑎᓪᓗ, ᐱᖁᑎᑎᓪᓗ ᑕᒪᕐᖕᒥᒃ; 
11ᑕᕝᕙᓂ ᓂᕿᒃᓴᖃᖅᑎᓐᓂᐊᖅᐸᒋᑦ, ᓱᓕ ᐊᕐᕌᒍᑦ ᑳᖕᓇᖅᑐᖅᔪᐊᖑᓂᐊᖅᑐᑦ ᑕᓪᓕᒪᐅᖕᒪᑕ; ᐃᕝᕕᑦ ᐃᒡᓗᒥᐅᖃᑎᑎᓪᓗ, ᓇᔪᖅᑎᓕᒫᑎᓪᓗ ᐊᔪᖅᓴᓕᖁᓇᓯ.’
12ᐃᓕᑦᓯ ᓇᖕᒥᓂᖅ ᑕᑯᒐᑦᓯᓐᖓ, ᐱᑦᔭᒥᓂᐅᓪᓗ ᓄᑲᕐᖕᒪ ᓇᖕᒥᓂᖅ ᑕᑯᓪᓗᓂᖓ, ᑕᕝᕙ ᐅᕙᖓ ᓇᖕᒥᓂᖅ ᖃᓂᓐᓄᖅ ᐅᖃᓪᓚᒃᐳᖓ ᐃᓕᑦᓯᓐᓄᑦ. 
13ᐊᑖᑕᒐ ᐅᖃᐅᑎᔭᒃᓴᕆᕙᓯ ᑕᒫᓂ ᐃᑦᔨᑉᑎᒥ ᐊᖏᔪᒥᒃ ᐅᐱᒋᔭᐅᓂᓐᓂᒃ, ᑕᒤᓐᓂᒡᓗ ᑕᑯᓯᒪᔭᑦᓯᓐᓂᒃ; ᑐᐊᕕᖅᓗᓯ ᐊᑖᑕᒐ ᑕᒪᐅᓐᖓᐅᑎᓂᐊᓕᖅᐸᓯ.”
14ᑕᕝᕙ ᓄᑲᓂ ᐱᑦᔭᒥᓂ ᖁᖓᓯᖓᒍᑦ ᐃᕿᑉᐹ ᕿᐊᓕᖅᓗᓂᓗ; ᐱᑦᔭᒥᓂᑦᑕᐅᖅ ᕿᐊᒋᕗᖅ ᖁᖓᓯᕐᖕᒥᒍᑦ ᐃᕿᒻᒥᐅᑎᓪᓗᑎᒃ. 
15ᑕᕝᕙ ᐊᖓᔪᓕᒫᓂ ᑯᓂᒃᓗᒋᑦ ᕿᐊᖃᑎᒋᖃᑦᑕᓕᖅᐰᑦ; ᑭᖑᓂᖓᒍᓪᓗ ᐊᖓᔪᖏᑕ ᐅᖃᖃᑎᒋᓕᖅᐹᑦ.
16ᐰᕉᓪᓕ ᐃᒡᓗᖓᓂᑦ ᑐᓴᐅᒪᓕᖅᐳᑦ ᐅᖃᖅᑐᖃᕐᖕᒪᑦ, “ᔫᓯᐱᐅᑉ ᐊᖓᔪᖏᑦ ᑎᑭᑉᐳᑦ,” ᑕᕝᕙ ᐰᕉᑉ ᐱᔨᓕᒫᖏᓪᓗ ᑕᒪᕐᖕᒥᒃ ᖁᕕᐊᓲᑎᖃᓕᖅᐳᑦ ᑕᒪᑐᒥᖓ. 
17ᐰᕉᓪᓗ ᔫᓯᐱ ᐅᖃᐅᑎᕚ, “ᐊᖓᔪᑎᑦ ᐅᖃᐅᑎᒃᑭᑦ, ‘ᐃᒤᓕᐅᖅᑐᒃᓴᐅᕗᓯ: ᐆᒪᔪᖁᑎᓯ ᓇᖕᒥᖅᑐᖅᓗᒋᑦ ᓄᓇᒧᑦ ᑬᓇᓂᒧᑦ ᐅᑎᓕᕆᑦᓯ; 
18ᐊᑖᑕᓯ ᐃᒡᓗᒥᐅᖃᑎᓕᒫᓯᓗ, ᑕᒪᐅᖓ ᐅᕙᓐᓄᑦ ᕾᓕᕆᑦᓯ, ᑕᕝᕙ ᐃᑦᔨᑉᑎᐅᑉ ᓄᓇᖓᑕ ᐱᐅᓂᖅᐹᖓᓂ ᓄᓇᑖᖅᑎᓐᓂᐊᖅᐸᑦᓯ, ᓂᕆᖃᑦᑕᕐᖕᓂᐊᕋᑦᓯ ᓄᓇᐅᑉ ᐱᕈᖅᑎᑕᕕᓂᖏᓐᓂᒃ ᐱᐅᔪᓂᒃ.’ 
19ᐱᖁᔨᔪᒃᓴᐅᒋᕗᑎᑦ ᐃᒫᒃ, ‘ᐃᒤᓕᐅᖅᑐᒃᓴᐅᕗᓯ: ᐊᒃᓴᓗᐊᓕᖕᓂᒃ ᑲᓕᒐᕐᖕᓂᒃ ᓇᒃᓴᕐᖕᓂᐊᖅᐳᓯ ᑕᒫᓐᖓᑦ ᐃᑦᔨᑉᑎᐅᑉ ᓄᓇᖓᓂᑦ ᕿᑐᕐᖓᑦᓯᓐᓄᑦ ᓄᓕᐊᑦᓯᓐᓄᓪᓗ ᐃᓂᒃᓴᐅᓂᐊᖅᑐᓂᒃ, ᐊᑖᑕᓯᓗ ᓇᒃᓴᖅᓗᒍ, ᑕᒪᐅᖓ ᕾᔪᒃᓴᐅᕗᓯ. 
20ᐱᖁᑎᓯ ᐊᓐᓂᕆᑦᑍᓕᓯᐅᒃ ᐃᓱᒪᒋᖏᒻᒪᕆᒡᓗᒋᑦ, ᐃᑦᔨᑉᑎᐅᑉ ᓄᓇᖓᓂ ᐱᐅᓂᖅᐹᖑᔪᑦ ᑕᒪᕐᖕᒥᒃ ᐱᒋᓛᕋᑦᓯᐅᒃ.’”
21ᑕᕝᕙ ᐄᓴᕅᓕᐅᑉ ᐃᕐᖕᓂᖏᑦ ᑍᒤᓕᐅᓚᐅᖅᐳᑦ; ᔫᓯᐱᐅᓪᓗ ᑐᓂᓯᕕᒋᕔᑦ ᑲᓕᒐᕐᖕᓂᒃ ᐊᒃᓴᓗᐊᓕᖕᓂᒃ, ᐰᕉᑉ ᐱᖁᔨᓯᒪᓂᖓ ᒪᓕᒡᓗᒍ, ᐃᖏᕐᕋᑎᓪᓗᒋᓪᓗ ᑕᖁᐊᒃᓴᖏᓐᓂᒃ ᑐᓂᓯᕕᒋᕔᑦ. 
22ᐊᑐᓂᓪᓗ ᑕᒪᕐᖕᒥᒃ ᐊᓐᓄᕌᒃᓴᖏᓐᓂᒃ ᑐᓂᓯᕕᒋᕔᑦ; ᐱᑦᔭᒥᓂᓕ ᑐᓂᓯᕕᒋᕚ ᓯᐅᓪᕕᕆᓂᒃ 300-ᓂᒃ ᑮᓇᐅᔭᓂᒃ ᐊᓐᓄᕌᓂᒡᓗ ᑕᓪᓕᒤᖅᑐᖅᓗᒋᑦ ᐊᑎᔭᒃᓴᖏᓐᓂᒃ. 
23ᐊᑖᑕᒥᓄᓪᓕ ᒪᑯᓂᖓ ᓇᒃᓯᐅᑦᔨᓚᐅᖅᐳᖅ: ᓯᐅᑎᖅᑯᖅᑐᔪᓂᒃ ᖁᓕᓂᒃ ᓇᖕᒪᒃᑐᓂᒃ ᐃᑦᔨᑉᑎᐅᑉ ᐱᖁᑎᖏᓐᓂᒃ ᐱᐅᔪᓂᒃ, ᓯᐅᑎᖅᑯᖅᑐᔪᓪᓗ ᐊᕐᖕᓇᓪᓗᖏᓐᓂᒃ ᓂᐊᖂᔭᒃᓴᓂᒃ ᓇᖕᒪᒃᑐᓂᒃ ᖁᓕᓂᒃ, ᓂᐊᖂᔭᓂᒡᓗ, ᐊᑖᑕᖓᑕᓗ ᐃᖏᕐᕋᓕᕈᓂ ᑕᖁᐊᒃᓴᖏᓐᓂᒃ. 
24ᑕᕝᕙ ᐊᖓᔪᓂ ᐊᐅᓪᓚᖅᑎᓚᐅᖅᐰᑦ, ᐊᐅᓪᓚᓕᕐᖕᒪᑕᓗ ᐅᖃᐅᑎᕔᑦ, “ᐊᖅᑯᑎᑦᓯᓐᓂ ᐂᕙᐅᑎᑦᑍᓕᒋᑦᓯ.”
25ᑕᕝᕙ ᐃᑦᔨᑉᑎᒥᑦ ᒪᔪᐊᓚᐅᖅᐳᑦ, ᑎᑭᓪᓗᑎᒡᓗ ᓄᓇᒧᑦ ᑬᓇᓂᒧᑦ ᐊᑖᑕᒥᖕᓄᑦ ᔧᑯᒧᑦ. 
26ᐅᖃᐅᑎᕚᓪᓗ, “ᔫᓯᐱ ᓱᓕ ᐃᓅᕗᖅ, ᐊᖓᔪᖅᑳᖑᓕᖅᓗᓂᓗ ᐃᑦᔨᑉᑎᐅᑉ ᓄᓇᖓᓄᑦ ᑕᒤᓐᓄᑦ.” ᑖᑦᓱᒪᓕ ᐆᒻᒪᑎᖓ ᐊᐅᓚᑦᔭᒃᑕᐅᓐᖏᓚᖅ, ᐅᒃᐱᕆᖏᓐᓇᒥᒋᑦ.
27ᔫᓯᐱᐅᓪᓕ ᐅᖃᐅᓯᕕᓂᓕᒫᖏᓐᓂᒃ ᐅᖃᐅᑎᖕᒪᑦᔪᒃ, ᐅᖃᐅᓯᕆᓚᐅᖅᑕᖏᓐᓂᒃ ᑖᒃᑯᓄᖓ, ᐊᒃᓴᓗᐊᓖᓪᓗ ᑲᓕᒊᑦ ᑕᑯᒐᒥᒋᑦ ᔫᓯᐱᐅᑉ ᑐᔫᑎᒋᓚᐅᖅᑕᖏᑦ ᑖᑦᓱᒧᖓ ᐃᖏᕐᕋᓕᕈᓂ ᐊᑐᒐᒃᓴᕆᓛᖅᑕᖏᑦ, ᑕᕝᕙ ᐊᑖᑕᖓᑦᑕ ᔧᑰᑉ ᐊᓂᕐᖕᓂᖓ ᐆᒻᒪᓕᖅᐳᖅ; 
28ᐄᓴᕅᓕᓗ ᐅᖃᖅᐳᖅ, “ᓈᒻᒪᒃᓯᕗᖓ; ᐃᕐᖕᓂᕋ ᔫᓯᐱ ᓱᓕ ᐆᒪᕗᖅ; ᐊᐅᓪᓚᖅᓗᖓ ᑕᑯᔭᖅᑐᕐᖕᓂᐊᖅᐸᕋ ᑐᖁᓚᐅᖅᑳᕐᖕᓇᖓ.”
