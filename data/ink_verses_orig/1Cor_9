1ᕿᓚᕈᑦᔮᖅᑕᐅᓯᒪᓐᖏᓚᖔ? ᐋᐴᓯᑕᓕᐅᓐᖏᓚᖔ? ᐊᑕᓂᖅ ᔩᓱᓯ ᑕᑯᓚᐅᓐᖏᓚᕌ? ᐅᒃᐱᖅᑑᓐᖏᓚᓰ ᐊᑕᓂᕐᖕᒥ ᐱᓇᓱᐊᖅᓯᒪᓂᓐᓄᑦ? 
2ᐊᓯᑦᓯᓐᓄᑦ ᐋᐴᓯᑕᓕᐅᖏᒃᑲᓗᐊᕈᒪ, ᐃᓕᑦᓯᓐᓄᓪᓕ ᐋᐴᓯᑕᓕᐅᕗᖓ! ᐃᓕᑦᓯ ᓇᓗᓁᒃᑯᑕᕆᒐᑦᓯ ᐊᑕᓂᕐᖕᒥ ᐋᐴᓯᑕᓕᐅᓂᓐᓄᑦ.
3ᑕᒪᑦᔭ ᑭᐅᑦᔪᑎᒐ ᐅᕙᓐᓂᒃ ᐃᖅᑲᖅᑐᐃᔪᓄᑦ. 
4ᓂᕆᔭᕆᐊᖃᓐᖏᓚᒎᑦ ᐃᒥᕆᐊᖃᕐᖕᓇᑕᓗ ᐱᓇᓱᐊᖅᑎᓪᓗᑕ? 
5ᐅᒃᐱᖅᑐᒥᒃ ᓄᓕᐊᒡᒋᖅᓯᒪᔪᒃᓴᐅᓐᖏᓚᒎᑦ? ᓲᖅᓗ ᐋᐴᓯᑕᓖᑦ ᐱᕙᖕᒪᑕ ᐊᑕᓂᐅᓪᓗ ᖃᑕᓐᖑᑎᖏᑦ ᓰᐸᓯᓗ. 
6ᐅᕝᕙᓘ ᐸᕐᓇᐹᓯᓗ ᐅᕙᒍᒃ ᐃᓅᑦᔪᑎᒋᓂᐊᖅᑕᑦᑎᓐᓂᒃ ᐃᖅᑲᓁᔭᖅᑐᑑᔭᕆᐊᖃᖅᐱᓅᒃ? 
7ᓇᓪᓕᐊᑦ ᐅᓇᑕᖅᑐᒃᓴᐅᓪᓗᓂ ᐊᑐᕐᖕᓂᐊᖅᑕᒥᓂᒃ ᓇᖕᒥᓂᖅ ᐊᑭᓖᓲᖑᕚ? ᓇᓪᓕᐊᑦ ᕔᓂᒃᓴᓂᒃ ᑲᓐᖓᖅᓱᓚᐅᖅᑕᒥᓂᒃ ᐱᕈᖅᓰᕕᖁᑎᒥᓂᑦ ᐱᕈᖅᑐᓂᒃ ᓂᕆᕙᓐᖏᓛᖅ? ᓇᓪᓕᐊᓪᓗ ᐆᒪᔪᓂᒃ ᑲᒪᔨᐅᔪᖅ ᐆᒪᔪᖁᑎᒥ ᐃᒻᒧᖏᓐᓂᒃ ᐃᒻᒧᒃᑖᖅᕕᖃᖅᐸᓐᖏᓛᖅ?
8ᐃᓄᑐᐃᓐᓁᑦ ᐃᓕᖅᑯᓯᖓᑦ ᐊᑐᖅᓗᒍ ᑍᒫᒃ ᐅᖃᖅᐳᖔ? ᐱᖁᔧᑦᑕᐅᖅ ᑍᒫᒃ ᐅᖃᓐᖏᓛᑦ? 
9ᒨᓯᓯᐅᑉ ᐱᖁᔭᖏᓐᓂ ᑎᑎᕋᖅᓯᒪᖕᒪᑦ, “ᐃᑦᔭᕈᓰᔪᒃᓴᐅᓐᖏᓚᑎᑦ ᐃᒻᒧᒃᓯᐅᒐᕐᖕᒥᒃ ᓂᐊᖂᔭᒃᓴᒥᒃ ᐱᓇᓱᐊᕈᑕᐅᔪᒥᒃ.” ᒎᑎ ᐃᒧᒃᓯᐅᒊᓐᓇᕐᖕᓂᒃ ᐃᓱᒪᖃᖅᐹ? 
10ᑍᒫᒃ ᐅᖃᓐᖏᓛᖅ ᐅᕙᒍᑦ ᐱᓪᓗᑕ? ᑍᒫᒃ ᑎᑎᕋᖅᓯᒪᕗᖅ ᐱᑦᔪᑎᒋᓪᓗᑕ, ᓄᓇᒥᒃ ᐱᕈᖅᓰᕕᖕᒥᒃ ᒪᒃᐱᖅᑎᕆᔪᖅ, ᐱᕈᖅᑐᓂᒡᓗ ᑲᑎᖅᓱᐃᔪᖅ, ᐱᕈᖅᑐᑦ ᐃᓚᖏᓐᓂᒃ ᐱᑎᑕᐅᓛᕋᓱᒋᓗᓂ ᐃᖅᑲᓁᔭᖅᑐᒃᓴᐅᖕᒪᑦ. 
11ᐅᒃᐱᕐᖕᓂᕐᖕᒥ ᐱᕈᖅᓯᐊᒃᓴᓂᒃ ᑲᓐᖓᖅᓱᐃᓯᒪᒍᑦᑕ ᐃᓕᑦᓯᓐᓄᑦ, ᐊᖏᓗᐊᕋᔭᖅᐹ? ᑎᒥᐅᑉ ᐊᑐᒐᒃᓴᖏᓐᓂᒃ ᐃᓕᑦᓯᓐᓂᑦ ᑲᑎᖅᓱᐃᒍᑦᑕ? 
12ᐊᓯᕗᑦ ᐃᓕᑦᓯᓐᓂᑦ ᐃᑲᔪᖅᑕᐅᔪᓐᓇᖅᐸᑕ, ᐅᕙᒍᓪᓕ ᐃᑲᔪᖅᑕᐅᔭᕆᐊᖃᕐᖕᓂᖅᓴᐅᓐᖏᓚᒎᑦ?
13ᖃᐅᔨᒪᓐᖏᓚᓰ? ᑐᒃᓯᐊᖅᕕᒡᔪᐊᕐᖕᒥ ᐃᖅᑲᓁᔭᖅᑐᑦ ᑐᒃᓯᐊᖅᕕᒡᔪᐊᕐᖕᒥᑦ ᓂᕆᕙᖕᒪᑕ, ᑐᓂᕐᕈᓯᖅᕕᖕᒥᓗ ᐱᓇᓱᐊᖅᑐᑦ ᑐᓂᕐᕈᑎᕕᓃᑦ ᐃᓚᖏᓐᓂᒃ ᐱᖃᑕᐅᕙᖕᒪᑕ. 
14ᑍᒫᑦᓮᓐᓇᖅᑕᐅᖅ, ᐊᑕᓂᖅ ᐱᖁᔨᓯᒪᕗᖅ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᐊᔪᕆᖅᑐᐃᑦᔪᑎᖃᖅᑐᑦ ᐃᓅᑦᔪᑎᒃᓴᖏᓐᓂᒃ ᐊᑭᓕᖅᑕᐅᔪᒃᓴᐅᖕᒪᑕ ᐱᓇᓱᐊᕐᖕᓂᕐᖕᒥᖕᓄᑦ.
15ᑍᒫᒡᓕ ᐱᓇᓱᐊᖅᓯᒪᓐᖏᓚᖓ, ᐱᑎᑕᐅᔪᒪᓂᕐᖕᒧᓪᓗ ᑕᒪᑐᒥᖓ ᑎᑎᕋᓐᖏᓚᖓ, ᑐᖁᔪᒪᖔᕋᔭᖅᐳᖓᓕ ᓂᖅᑑᑎᑦᔪᑎᒃᓴᕋ ᓇᓪᓕᐊᓐᓄᑦ ᓱᓇᐅᔪᓐᓃᖅᑎᑕᐅᖁᖏᓐᓇᒃᑯ. 
16ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᐊᔪᕆᖅᑐᐃᖃᑦᑕᕐᖕᓂᕋ, ᐅᕙᓐᓂᒃ ᓂᖅᑐᕈᑎᒋᔪᒪᖏᓐᓇᒃᑯ, ᐊᔪᕆᖅᑐᐃᔭᖅᑐᖁᔭᐅᓯᒪᒐᒪ ᑲᑉᐱᐊᓇᖅᑐᐊᓘᒐᔭᖅᐳᖅ ᐅᕙᓐᓄᑦ ᐊᔪᕆᖅᑐᐃᖏᒃᑯᒪ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ! 
17ᐅᕙᖓ ᓇᖕᒥᓂᖅ ᐱᔪᒪᓂᓐᓄᑦ ᐊᔪᕆᖅᑐᐃᒍᒪ ᐊᑭᓕᖅᑕᐅᔪᒃᓴᐅᕗᖓ; ᐱᔪᒪᓂᓐᓄᓪᓕ ᑍᒤᓕᐅᖏᒃᑯᒪ ᐱᖁᔭᐅᓂᕋ ᐊᑐᑐᐃᓐᓇᖅᐸᕋ. 
18ᓱᓇᒥᒡᓕ ᑍᒪ ᐊᑭᓕᖅᑕᐅᔪᒃᓴᐅᕗᖔ? ᐃᒫ ᑭᓯᐊᓂ: ᐊᔪᕆᖅᑐᐃᓂᒃᑯᑦ ᐅᖃᐅᓰᑦ ᑐᓴᕈᒥᓇᖅᑐᑦ ᐊᑭᖃᖏᑦᑐᒥᒃ ᐱᓇᓱᐊᕈᑎᒋᔪᒪᕙᒃᑲ, ᐱᔭᕆᐊᖃᖅᑕᕋᓗᐊᒃᑲᓗ ᑎᒥᒃᑯ ᐱᖏᓪᓗᒋᑦ ᐊᔪᕆᖅᑐᐃᖃᑦᑕᕐᖕᓂᓐᓄᑦ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ.
19ᐃᓄᖕᒧᑦ ᑭᓇᒧᓪᓘᓐᓃᑦ ᓂᐅᕕᐊᕆᔭᐅᓯᒪᖏᒃᑲᓗᐊᖅᐳᖓ, ᐅᕙᓐᓂᒡᓕ ᑕᒤᓐᓄᑦ ᐱᒋᔭᐅᑎᓕᖅᐳᖓ, ᐃᓄᐃᑦ ᐅᓄᕐᖕᓂᖅᓮᑦ ᐱᐅᓕᔭᐅᖁᓪᓗᒋᑦ. 
20ᔫᑎᓂ ᔫᑎᑎᑐᑦ ᐃᓕᖅᑯᓯᖃᖅᐳᖓ, ᔫᑎᑦ ᐱᐅᓕᔭᐅᖁᓪᓗᒋᑦ. ᐱᖁᔭᖃᖅᑐᓂ ᐱᖁᔭᖃᖅᑐᑎᑐᑦ ᐃᓕᖅᑯᓯᖃᖅᐳᖓ, ᐅᕙᖓᓕ ᓇᖕᒥᓂᖅ ᔫᑎᑦ ᐱᖁᔭᖏᓐᓂᒃ ᒪᓕᒃᑎᐅᖏᒃᑲᓗᐊᖅᓗᖓ, ᐱᖁᔭᓂᒃ ᒪᓕᒃᑎᐅᔪᑦ ᐱᐅᓕᔭᐅᖁᓪᓗᒋᑦ. 
21ᐱᖁᔭᖃᖏᑦᑐᓂᓕ ᐱᖁᔭᖃᖏᑦᑐᑎᑐᑦ ᐃᓕᖅᑯᓯᖃᖅᐳᖓ, ᒎᑎᐅᑉ ᐱᖁᔭᖏᓐᓂᒃ ᓈᓚᖏᑦᑑᖏᒃᑲᓗᐊᖅᓗᖓ, ᙭ᔅᑑᓯᐅᓪᓕ ᐱᖁᔭᖏᓐᓂᒃ ᐱᖃᖅᐳᖓ, ᐱᖁᔭᖃᖏᑦᑐᑦ ᐱᐅᓕᔭᐅᖁᓪᓗᒋᑦ. 
22ᓴᓐᖐᑦᑐᓂ ᓴᓐᖐᑦᑐᑎᑐᑦ ᑍᒤᑉᐳᖓ, ᓴᓐᖐᑦᑐᑦ ᐱᐅᓕᔭᐅᖁᓪᓗᒋᑦ. ᐃᓄᐃᑦ ᐃᓕᖅᑯᓯᖏᓐᓄᑦ ᑕᒤᓐᓄᑦ ᐃᓕᔪᓐᓇᕋᓱᐊᖅᐳᖓ, ᐊᔪᕐᖕᓇᖏᑉᐸᑦ ᐃᓚᖏᑦ ᐱᐅᓕᔭᐅᔪᓐᓇᖅᓯᖁᓪᓗᒋᑦ ᐱᓇᓱᐊᕐᖕᓂᒃᑯᑦ.
23ᐅᖃᐅᓰᑦ ᑐᓴᕈᒥᓇᖅᑐᑦ ᐱᑦᔪᑎᒋᓪᓗᒋᑦ ᑍᒫᒃ ᐱᕗᖓ, ᓮᒻᒪᖅᑎᑕᐅᓇᕐᖕᓂᖏᓐᓂᒃ ᐱᖃᑕᐅᔪᒪᓪᓗᖓ. 
24ᖃᐅᔨᒪᕕᓰ? ᐅᓪᓚᖕᓂᒃᑯᑦ ᓵᓚᒌᖃᑦᑕᐅᑎᓇᓱᐊᖅᑐᓂ ᐃᓚᐅᔪᑦ ᑕᒪᕐᖕᒥᒃ ᐱᓇᓱᐊᕐᖕᒪᑕ, ᐊᑕᐅᓯᐅᓪᓕ ᓵᓚᒃᓴᕐᖕᓂᖅ ᐱᕚ. ᑍᒤᒻᒪᑦ ᐅᓪᓚᒋᑦᓯ ᓵᓚᖃᐅᑎᒃᓴᖅ ᐱᓇᓱᐊᖅᓗᒍ. 
25ᓵᓚᒌᖃᑦᑕᐅᑎᓇᓱᐊᖅᑐᓂ ᐃᓚᐅᕙᒃᑐᑦ ᐃᒻᒥᖕᓂᒃ ᐊᒃᓱᕈᖅᑎᓪᓗᑎᒃ ᐃᕾᓕᓴᕋᓱᐊᖅᐸᖕᒪᑕ; ᓂᐊᖂᓯᖅᑕᐅᓂᕐᖕᒥᒃ ᓄᖑᓐᓂᐊᖅᑐᒥᒃ ᐱᔪᒪᓪᓗᑎᒃ, ᐅᕙᒍᓪᓕ ᓂᐊᖂᓯᖅᑕᐅᓂᖅ ᓄᖑᓐᓂᐊᖏᑦᑐᖅ ᐱᓇᓱᐊᖅᐸᕗᑦ. 
26ᑍᒤᒻᒪᑦ ᑕᒪᐅᖎᓐᓇᖅ ᐅᓪᓚᑐᐃᓐᓇᓐᖏᓚᖓ; ᑎᒡᓘᑎᔪᑎᑐᓪᓗ ᑍᒤᒃᑭᕗᖓ, ᑕᒪᐅᖎᓐᓇᖅ ᑎᒡᓗᒋᐊᖃᑦᑕᓐᖏᓚᖓ. 
27ᑎᒥᒐᓕ ᐅᖁᒤᒃᓴᖅᑎᓪᓗᒍ, ᐅᕙᓐᓄᑦ ᓯᐊᓛᖑᑎᑉᐸᕋ ᐊᓯᓐᓂᒃ ᐊᔪᕆᑦᑐᐃᓚᐅᖅᑎᓪᓗᖓ, ᓵᓚᒃᓴᐅᑎᒃᓴᒥᒃ ᐱᔪᓐᓁᓪᓕᑎᑕᐅᔪᒪᓇᖓ.
