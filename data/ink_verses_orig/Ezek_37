1ᐊᑕᓂᐅᑉ ᐱᔪᓐᓇᕐᖕᓂᖓᑕ ᓇᔪᓕᖅᐹᖓ, ᐊᑕᓂᐅᓪᓗ ᐊᓂᕐᖕᓂᖓᑕ ᐊᐅᓪᓚᕈᑎᕚᖓ, ᓇᖅᓴᐅᓪᓗ ᕿᑎᖓᓄᐊᖅᑎᑉᐹᖓ; ᓴᐅᓂᕕᓂᕐᖕᓂᒃ ᑕᑕᑦᑐᒧᑦ. 
2ᑕᒪᒃᑯᐊᓗ ᐊᑯᓐᓂᖓᑦᑎᒍᑦ ᑕᓯᐅᖅᐹᖓ; ᑕᑯᒋᓪᓗ, ᓇᖅᓴᒦᑦᑐᖃᖅᐳᖅ ᐅᓄᖅᑐᖅᔪᐊᓂᒃ; ᑖᒃᑯᐊᓗ ᐸᓂᓪᓚᕆᐳᑦ. 
3ᐅᖃᐅᑎᕚᖓᓗ, “ᐃᓅᑉ ᐃᕐᖕᓂᖓ, ᓴᐅᓂᕕᓃᑦ ᒪᑯᐊ ᐆᒻᒪᕈᓐᓇᖅᐹᑦ?”
4ᑕᕝᕙ ᐅᖃᐅᑎᒃᑲᓐᓂᕆᕚᖓ, “ᓴᐅᓃᑦ ᐅᑯᐊ ᐅᖃᖅᑕᐅᖁᔭᓐᓂᒃ ᐅᖃᐅᑎᒃᑭᑦ, ᐅᖃᐅᑎᓗᒋᓪᓗ, ᓴᐅᓃᑦ ᐸᓂᖅᑐᓯ, ᑐᓴᕆᑦᓯ ᐊᑕᓂᐅᑉ ᐅᖃᐅᓯᖓᓂᒃ. 
5ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ ᑖᒃᑯᓄᖓ ᓴᐅᓂᕐᖕᓄᑦ: ᑕᑯᒋᑦ, ᐊᓂᕐᖕᓂᕐᖕᒧᑦ ᐃᑎᖅᑕᐅᑎᓐᓂᐊᖅᐸᑦᓯ, ᑕᕝᕙ ᐆᒻᒪᕐᖕᓂᐊᖅᐳᓯ. 
6ᓄᑭᒃᑖᖅᑎᓐᓂᐊᖅᐸᑦᓯ, ᑎᒥᓯᓗ ᓂᕿᑖᖅᑎᓪᓗᒋᑦ, ᐅᓕᒡᓗᓯᓗ ᐅᕕᓂᖃᖁᓪᓗᓯ, ᐊᓂᕐᖕᓂᖅᑖᖅᑎᓐᓂᐊᖅᐸᑦᓯᓗ, ᑕᕝᕙ ᐆᒻᒪᕐᖕᓂᐊᖅᐳᓯ; ᑕᕝᕙ ᖃᐅᔨᓕᕐᖕᓂᐊᖅᐳᓯ ᐅᕙᖓᐅᒐᒪ ᐊᑕᓂᖅ.”
7ᐱᖁᔭᐅᓂᕋᓗ ᒪᓕᒡᓗᒍ ᐅᖃᖁᔭᐅᔪᒥᒃ ᐅᖃᖅᕕᒋᓕᓚᐅᖅᐸᒃᑲ; ᐅᖃᓪᓚᓕᖅᑎᓪᓗᖓ, ᑐᓴᖅᓴᐅᔪᖃᓕᖅᐳᖅ, ᑕᑯᒋᓪᓗ, ᐊᕕᓗᖅᑲᑑᓕᖅᐳᑦ; ᓴᐅᓃᓪᓗ ᐃᒻᒥᖕᓄᑦ ᑲᑎᑎᓕᖅᐳᑦ, ᐃᓂᒃᓴᒥᖕᓄᑦ ᐃᓕᐅᕋᑦᓯᐊᖅᓗᑎᒃ. 
8ᑕᑯᓐᓇᖅᑎᓪᓗᖓᓗ, ᓄᑭᒃᑖᖅᑐᓕᖅᐳᑦ, ᓂᕿᑖᖅᑐᓕᖅᓗᑎᒡᓗ, ᐅᓕᒃᑕᐅᕗᓪᓗ ᐅᕕᓂᖕᒧᑦ; ᑭᓯᐊᓂᓕ ᐊᓂᕐᖕᓂᖃᓚᐅᓐᖏᓚᑦ.
9ᑕᕝᕙ ᐅᖃᐅᑎᕚᖓ, “ᐃᓅᑉ ᐃᕐᖕᓂᖓ, ᐊᓂᕐᖕᓂᖅ ᐅᖃᖁᔭᓐᓂᒃ ᐅᖃᐅᑎᒍᒃ, ᐅᖃᖅᓗᑎᑦ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᐊᓄᕆᓂᑦ ᓯᑕᒪᓂᑦ ᐊᓄᕌᓚᐅᕆᑦ, ᐊᓂᕐᖕᓃᖅ, ᐅᑯᐊᐅ ᑐᖁᖓᔪᑦ ᐊᓂᖅᓵᖅᕕᒋᓚᐅᒃᑭᑦ, ᐆᒻᒪᖁᓪᓗᒋᑦ.”
10ᐱᖁᔭᐅᓂᕋᓗ ᒪᓕᒡᓗᒍ ᐅᖃᖅᑕᐅᖁᔭᖓᓂᒃ ᐅᖃᖅᕕᒋᓚᐅᖅᐸᒃᑲ, ᐊᓂᕐᖕᓂᐅᓪᓗ ᑎᑭᕝᕕᒋᕔᑦ, ᑖᒃᑯᐊᓗ ᐆᒻᒪᖅᐳᑦ, ᓂᑯᕕᑉᐳᓪᓗ, ᐅᓄᖅᑐᖅᔪᐊᖑᓪᓗᑎᒃ ᐅᓇᑕᖅᑐᒃᓴᓐᖑᖅᐳᑦ. 
11ᑕᕝᕙ ᐅᖃᐅᑎᕚᖓ, “ᐃᓅᑉ ᐃᕐᖕᓂᖓ, ᑖᒃᑯᐊ ᓴᐅᓃᑦ ᐄᓴᕅᓕᐅᑉ ᑭᖑᕚᓕᒫᕆᕔᑦ. ᑕᑯᒋᑦ, ᐅᖃᖃᑦᑕᖅᐳᑦ, ‘ᓴᐅᓂᕗᑦ ᐸᓂᖅᓯᒪᓕᖅᐳᑦ, ᓂᕆᐅᒋᔭᒃᓴᖃᕈᓐᓃᖅᓗᑕᓗ; ᓯᕗᓂᒃᓴᖃᕈᓐᓃᖅᐳᒍᑦ.’ 
12ᑍᒤᒻᒪᑦ ᐅᖃᖅᑕᐅᖁᔭᓐᓂᒃ ᐅᖃᐅᑎᒃᑭᑦ, ᐅᖃᐅᑎᓗᒋᑦ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᑕᑯᒋᑦ, ᐃᓗᕕᓯ ᒪᑐᐃᕐᖕᓂᐊᖅᐸᒃᑲ, ᐃᓗᕕᓯᓐᓂᓪᓗ ᒪᑭᑎᓪᓗᓯ, ᐆ ᐃᓄᖁᑎᒃᑲ; ᐊᖏᕐᕋᖅᑎᓐᓂᐊᖅᐸᑦᓯ ᐄᓴᕅᓕᐅᑉ ᓄᓇᖓᓄᑦ. 
13ᑕᕝᕙ ᖃᐅᔨᔪᒫᖅᐳᓯ ᐅᕙᖓᐅᒐᒪ ᐊᑕᓂᖅ, ᐃᓗᕕᓯ ᒪᑐᐃᕈᒃᑭᑦ, ᒪᑭᑎᓪᓗᓯᓗ ᐃᓗᕕᑦᓯᓐᓂᑦ, ᐆ ᐃᓄᖁᑎᒃᑲ. 
14ᐊᓂᕐᖕᓂᕋᓗ ᐃᓗᑦᓯᓐᓄᑦ ᐃᑎᖅᑎᑦᓱᒫᖅᐸᕋ, ᐃᓅᖁᓪᓗᓯ, ᓄᓇᑖᖅᑎᓪᓗᓯᓗ ᓇᖕᒥᓂᖅ ᓄᓇᑦᓯᓐᓂ; ᑕᕝᕙ ᖃᐅᔨᔪᒫᖅᐳᓯ ᐅᕙᖓ, ᐊᑕᓂᖅ ᐅᖃᓪᓚᓚᐅᕋᒪ, ᐱᓇᓱᐊᖅᓯᒪᓕᖅᓗᒍᓗ, ᐊᑕᓂᖅ ᐅᖃᖅᐳᖅ.”
15ᐊᑕᓂᐅᑉ ᐅᖃᐅᓯᖓᑕ ᑎᑭᑉᐹᖓ ᐅᖃᖅᓗᓂ: 
16“ᐃᓅᑉ ᐃᕐᖕᓂᖓ, ᕿᔪᖕᒥᒃ ᑎᒍᓯᓗᑎᑦ ᑎᑎᕋᖅᕕᒋᒍᒃ, ‘ᔫᑕᒧᑦ ᐄᓴᕅᓕᐅᓪᓗ ᕿᑐᕐᖓᖏᑕ ᑲᑐᑦᔨᖃᑎᖏᓐᓄᑦ’; ᕿᔪᒃᑲᓐᓂᕐᖕᒥᒃ ᑎᒍᓯᓗᑎᑦ ᑎᑎᕋᖅᕕᒋᒍᒃ, ‘ᔫᓯᐱᒧᑦ ᐃᕗᕅᑎᐅᑉ ᐊᔭᐅᑉᐱᐊᖓᓄᑦ, ᐄᓴᕅᓕᐅᓪᓗ ᑭᖑᕚᓕᒫᖏᑕ, ᑲᑐᑦᔨᖃᑎᖏᓐᓄᑦ.’ 
17ᑖᒃᑯᐊᒃ ᑲᓱᖅᑎᓪᓗᒋᒃ ᐊᑕᐅᓯᐅᓕᓗᒍ ᐊᔭᐅᑉᐱᐊᕈᖅᑎᒍᒃ, ᐊᑕᐅᓯᓐᖑᖁᓪᓗᒋᒃ ᑎᒍᒥᐊᖅᓗᒋᒃ ᐊᒡᒐᖕᓂ. 
18ᐃᓅᖃᑎᖕᓄᑦ ᐊᐱᕆᔭᐅᒍᕕᑦ, ‘ᑐᑭᓯᑎᑦᔮᓐᖏᓚᑦᑎᒎᑦ? ᖃᓄᖅ ᑖᒃᑯᐊᒃ ᑐᑭᖃᕐᖕᒪᖔᑎᒃ.’ 
19ᐅᖃᐅᑎᒃᑭᑦ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᑕᑯᒋᑦ, ᔫᓯᐱᐅᑉ ᐊᔭᐅᑉᐱᐊᖓ ᐃᕗᕅᑎᐅᑉ ᑎᒍᒥᐊᖅᑕᖓ ᐄᓴᕅᓕᐅᓪᓗ ᑭᖑᕚᖏᑕ ᑲᑐᑦᔨᖃᑎᖏᑦ; ᔫᑕᐅᑉ ᐊᔭᐅᑉᐱᐊᖓᓄᑦ ᑲᑎᑎᓐᓂᐊᖅᐸᕋ, ᐊᑕᐅᓯᐅᓕᖅᓗᓂ ᐊᔭᐅᑉᐱᐊᓐᖑᖁᓪᓗᒍ, ᐊᑕᐅᓯᐅᓕᖁᓗᒋᒃ ᐊᒡᒐᓐᓄᑦ ᑎᒍᒥᐊᖅᓗᒋᒃ.
20ᑎᒍᒥᐊᖅᑖᒃᑭᒃ ᕿᔫᒃ ᑎᑎᕋᖅᕕᒋᓯᒪᔫᒃ ᐃᓄᖕᓄᑦ ᑕᑯᔭᐅᑎᓐᓂᐊᖅᐹᒃᑭᒃ. 
21ᐅᖃᐅᑎᓗᒋᓪᓗ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᑕᑯᒋᑦ, ᐄᓴᕅᓕᐅᑉ ᐃᓄᖏᑦ ᐃᓅᖃᑎᒌᒡᔪᐊᓂᑦ ᐊᐅᓪᓚᖅᑎᑕᐅᕕᒋᓯᒪᔭᖏᓐᓂᑦ, ᑲᑎᖅᓱᕈᒫᖅᐸᒃᑲ ᓇᑭᑐᐃᓐᓇᓕᒫᖅ, ᓇᖕᒥᓂᖅᓗ ᓄᓇᖏᓐᓄᑦ ᐂᑎᓪᓗᒋᑦ. 
22ᐊᑕᐅᓯᓐᖑᑎᓪᓗᒋᑦ ᐃᓅᖃᑎᒌᒡᔪᐊᓐᖑᖅᑎᑦᓱᒫᖅᐸᒃᑲ ᓄᓇᒥ, ᐄᓴᕅᓕᐅᑉ ᖃᖅᑲᖏᓐᓂ; ᐊᖓᔪᖅᑳᖅᔪᐊᒧᑦ ᐊᑕᐅᓯᕐᖕᒧᑦ ᐊᐅᓚᑕᐅᔪᒫᖅᐳᑦ; ᐃᓅᖃᑎᒌᒡᔪᐊᖑᓂᖏᒡᓗ ᒪᕐᕈᐃᖑᔪᓐᓃᕈᒫᖅᐳᑦ, ᐊᖓᔪᖅᑳᖅᔪᐊᖃᖅᕕᖏᒡᓗ ᒪᕐᕉᓕᖅᑭᖓᔪᓐᓃᖅᓗᑎᒃ. 
23ᒎᑎᓐᖑᐊᖃᕐᖕᓂᕐᖕᒧᑦ ᓇᕐᕈᓇᖅᓯᑎᖃᑦᑕᕈᓐᓁᕈᒫᖅᐳᑦ ᐃᑦᔪᕐᖕᓇᖅᑐᓕᓂᕐᖕᓄᓪᓗ ᖃᓄᐃᑦᑐᑐᐃᓐᓇᕐᖕᓄᑦ, ᐱᐅᖏᑦᑐᓕᓂᕐᖕᓄᓪᓗ ᐊᓯᖏᓐᓄᑦ; ᐱᐅᓕᔪᒫᖅᐸᒃᑲᓕ ᐊᔪᖅᑐᓕᓂᕐᖕᒧᑦ ᑲᑕᒍᑎᒋᖃᑦᑕᓚᐅᖅᑕᖏᓐᓂᑦ, ᓴᓗᒻᒪᕈᒫᖅᐸᒃᑲ; ᑖᒃᑯᐊᓗ ᐃᓄᖁᑎᒋᔪᒫᖅᐸᒃᑲ, ᒎᑎᒋᔪᒫᖅᐹᖓᓗ. 
24ᐱᔨᒐ ᑍᕕᑎ ᐊᖓᔪᖅᑳᖅᔪᐊᖑᔪᒫᖅᐳᖅ ᑖᒃᑯᓄᖓ; ᐊᑕᐅᓯᕐᖕᒥᒡᓗ ᐰᖅᓯᔨᖃᕈᒫᖅᐳᑦ. ᐱᖁᔭᒃᑲᓗ ᒪᓕᒍᒫᖅᐰᑦ ᐊᑐᖅᑕᐅᖁᔭᒃᑲᓗ ᑲᒪᒋᑦᓯᐊᖅᓗᒋᑦ ᐊᑐᕈᒫᖅᐰᑦ. 
25ᓄᓇᖃᕈᒫᖅᐳᑦ ᐱᔨᓐᓄᑦ ᔧᑯᒧᑦ ᓄᓇᑖᕆᔭᐅᑎᓚᐅᖅᑕᓐᓂ ᓯᕗᓕᕕᓂᖏᑕ ᓄᓇᖃᖅᕕᒋᓚᐅᖅᑕᖓᓂ; ᑖᒃᑯᐊᓗ ᕿᑐᕐᖓᖏᑦ ᕿᑐᕐᖓᖏᑕᓗ ᕿᑐᕐᖓᖏᑦ ᑕᕝᕙᓂ ᓄᓇᖃᕈᒫᖅᐳᑦ ᐃᓱᖃᖏᑦᑐᒧᑦ; ᑍᕕᑎᓗ ᐱᔨᒐ ᐊᖓᔪᖅᑳᖑᔪᒫᖅᐳᖅ ᑕᕝᕙᓂ ᐃᓱᖃᖏᑦᑐᒧᑦ. 
26ᐊᖏᖃᑎᒌᒍᑎᓕᐅᕈᒫᖅᐳᖓᓗ ᑖᒃᑯᓄᖓ ᐃᓂᓪᓚᖓᑦᓯᐊᕐᖕᓇᖅᑐᒥᒃ; ᑕᒪᓐᓇᓗ ᐊᖏᖃᑎᒌᒍᑎᓕᐅᕐᖕᓂᕋ ᑖᒃᑯᓄᖓ ᐃᓱᖃᖏᑦᑐᒧᑦ ᐃᓕᖓᔪᒫᖅᐳᖅ; ᓮᒻᒪᖅᑎᑦᓱᒫᖅᐸᒃᑲ ᐅᓄᖅᓯᕙᓪᓕᐊᑎᓪᓗᒋᓪᓗ, ᐃᑦᔪᕐᖕᓁᑦᑐᕕᖁᑎᖓᓗ ᐊᑯᕐᖓᓐᓂ ᐃᓂᖃᖅᑎᑦᓱᒫᖅᐸᕋ ᐃᓱᖃᖏᑦᑐᒧᑦ. 
27ᑖᒃᑯᓇᓂ ᐃᓂᖃᕈᒫᖅᐳᖓ; ᑖᒃᑯᓄᖓᓗ ᒎᑎᒋᔭᐅᓗᖓ, ᑖᒃᑯᐊᓗ ᐃᓄᖁᑎᒋᔪᒫᖅᐸᒃᑲ. 
28ᑕᕝᕙ ᐃᓅᖃᑎᒌᒡᔪᐊᑦ ᖃᐅᔨᓕᕈᒫᖅᐳᑦ ᐅᕙᖓ ᐊᑕᓂᖅ ᐄᓴᕅᓕᒥᐅᓂᒃ ᐃᑦᔪᕐᖕᓁᑎᑦᓯᒐᒪ, ᐃᑦᔪᕐᖕᓁᑦᑐᕕᖁᑎᒪ ᑖᒃᑯᐊ ᐊᑯᕐᖓᓐᓃᓐᓂᖓᓄᑦ ᐃᓱᖃᖏᑦᑐᒧᑦ.”
