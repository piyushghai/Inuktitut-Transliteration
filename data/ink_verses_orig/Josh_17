1ᓄᓇᐅᑉ ᐃᓚᖓ ᔪᐊᕐᑕᓂᐅᑉ ᑰᖓᑕ ᓯᕿᓂᖓᑕ ᓂᐱᕕᐊᓃᑦᑐᖅ ᓇᓚᐅᑦᑖᕈᑎᒃᑯᑦ ᑐᓂᔭᐅᕗᖅ ᐃᓚᒌᓄᑦ ᔫᓯᐱᐅᑉ ᐃᕐᖕᓂᖓᓄᑦ ᐊᖓᔪᖅᓯᕐᖕᒧᑦ ᒫᓇᓯᐅᑉ ᑭᖑᕚᖏᓐᓄᑦ. ᒪᑬᕆ ᒫᓇᓯᐅᑉ ᐊᖓᔪᖅᓯᖅᐹᖁᑎᖓ, ᒋᓕᐊᑎᐅᑉ ᐊᑖᑕᖓ, ᓄᓇᑖᖅᑎᑕᐅᓚᐅᖅᐳᖅ ᔪᐊᕐᑕᓂᐅᑉ ᑰᖓᑕ ᓯᕿᓂᖓᑕ ᓄᐃᕕᐊᓃᑦᑐᒥᒃ ᒋᓕᐊᑎᒥᒃ ᐹᓴᓂᒥᒡᓗ, ᑖᓐᓇ ᐅᓇᑕᕐᖕᓂᕐᖕᒥᒃ ᐱᓯᑎᐅᓚᐅᕐᖕᒪᑦ. 
2ᓄᓇᓖᑦ ᔪᐊᕐᑕᓂᐅᑉ ᑰᖓᑕ ᓯᕿᓂᖓᑕ ᓂᐱᕕᐊᓃᑦᑐᖅ ᑐᓂᔭᐅᕗᖅ ᒫᓇᓯᐅᑉ ᐃᓚᖏᓐᓄᑦ ᓄᓇᑖᓚᐅᖏᑦᑐᓄᑦ ᐅᑯᓄᖓ: ᐊᐰᔨᕆ, ᕼᐃᓕᒃ, ᐊᔅᕅᐊᓪ, ᓯᑭᒻ, ᕼᐃᕙᕐ, ᓯᒤᑕᓗ; ᑖᒃᑯᐊ ᐊᖑᑏᑦ ᒫᓇᓯᐅᑉ ᑭᖑᕚᕆᓚᐅᖅᐰᑦ ᔫᓯᐱᐅᑉ ᐃᕐᖕᓂᖓᑕ, ᓯᕗᓕᖅᑎᒋᔭᐅᓪᓗᑎᒡᓗ ᐃᓚᒥᖕᓄᑦ. 
3ᔨᓘᕕᕼᐊᑦ ᕼᐃᕙᕐ ᐃᕐᖕᓂᕆᕚ, ᑖᓐᓇ ᒋᓕᐊᑎᐅᑉ ᐃᕐᖕᓂᖓ, ᑖᓐᓇ ᒪᑬᕆᐅᑉ ᐃᕐᖕᓂᖓ, ᑖᓐᓇ ᒫᓇᓯᐅᑉ ᐃᕐᖕᓂᖓ, ᐃᕐᖕᓂᖃᓚᐅᓐᖏᓚᖅ, ᐸᓂᖃᓚᐅᖅᐳᖅᓕ ᐅᑯᓂᖓ ᒪᕼᐊᓚ, ᓄᐊ, ᕼᐅᒡᓚ, ᒥᐅᓪᑲ, ᑏᕐᔭᓗ. 
4ᑖᒃᑯᐊ ᐃᓕᓯᕆᒧᐊᖅᐳᑦ ᑐᓂᕐᕈᓯᖅᑎᑦᓯᔨᒧᑦ ᔮᓱᐊᒧᓪᓗ ᓈᓂᐅᑉ ᐃᕐᖕᓂᖓᓄᑦ ᓯᕗᓕᖅᑎᓄᓪᓗ, ᐅᖃᖅᓗᑎᒡᓗ, “ᐊᑕᓂᐅᑉ ᒨᓯᓯ ᐱᖁᓚᐅᖅᐹ ᑐᓂᔭᐅᖁᓪᓗᑕ, ᓄᓇᒥᒃ ᐃᓚᕗᓪᓗ ᓄᓇᑖᕆᓂᐊᖅᑕᑦᑎᓐᓂᒃ.” ᑕᕝᕙ ᐊᑕᓂᐅᑉ ᑎᓕᓯᓂᕆᓚᐅᖅᑕᖓ ᒪᓕᒡᓗᒍ ᓄᓇᒥᒃ ᑐᓂᔭᐅᕗᑦ ᐊᖑᑎᓄᑦ ᐱᖃᓯᐅᑦᔭᐅᓪᓗᑎᒃ ᐊᑖᑕᖓᑦᑕ ᖃᑕᓐᖑᑎᖏᓐᓄᑦ. 
5ᑍᒤᒻᒪᑦ ᒫᓇᓯ ᑐᓂᔭᐅᒃᑲᓐᓂᓚᐅᖅᐳᖅ ᓄᓇᓕᖕᓂᒃ ᖁᓕᓂᒃ, ᒋᓕᐊᑎᐅᓪᓗ ᐹᓴᓂᐅᓪᓗ ᔪᐊᕐᑕᓂᐅᑉ ᑰᖓᑕ ᐊᑭᐊᓃᑦᑐᑦ ᐊᓯᖏᓐᓂᒃ. 
6ᑖᒃᑯᐊ ᐊᕐᖕᓁᑦ ᑭᖑᕚᖏᑦ ᐊᖑᑎᓄᑦ ᑐᓂᔭᐅᔪᓂᒃ ᓄᓇᒥᒃ ᑭᖑᕐᖑᑦᔨᖃᑕᐅᓚᐅᕐᖕᒪᑕ, ᒋᓕᐊᑎᐅᓪᓕ ᓄᓇᖓ ᑐᓂᔭᐅᕗᖅ ᒫᓇᓯᐅᑉ ᑭᖑᕚᖏᑕ ᐃᓚᖏᓐᓄᑦ.
7ᒫᓇᓯᐅᑉ ᓄᓇᖁᑎᖓ ᑎᑭᐅᒪᕗᖅ ᐋᓱᕆᒥᑦ ᒥᒃ-ᒥᑖᔅᒧᑦ, ᓯᑭᒻᒥᐅᑉ ᓯᕿᓂᖓᑕ ᓄᐃᕕᐊᓃᑦᑐᒥᑦ ᓄᓇᐅᑉ ᑭᒡᓕᖓ ᑲᔪᓯᕗᖅ ᐅᓪᓗᓪᓗᐊᑉ ᓇᓛᓄᑦ ᐃᓐ-ᑕᐳᐊᑉ ᐃᓄᖏᑦ ᐃᓚᓕᐅᑎᓪᓗᒋᑦ. 
8ᐃᓐ-ᑕᐳᐊᑉ ᓄᓇᖓᑕ ᖃᓂᒋᔭᖓᓃᑦᑐᑦ ᒫᓇᓯᒧᑦ ᐱᒋᔭᐅᕗᖅ, ᑕᐳᐊᓪᓕ ᓄᓇᖁᑎᖓᑕ ᑭᒡᓕᖓᓃᑦᑐᖅ ᐱᒋᔭᐅᕗᖅ ᐃᕗᕅᑎᐅᑉ ᑭᖑᕚᖏᓐᓄᑦ. 
9ᓄᓇᖁᑎᖓ ᑭᒡᓕᖃᖅᐳᖅ ᑕᐅᓄᖓ ᑲᓇᐅᑉ ᑰᖓᓄᑦ, ᐃᒡᓗᒐᓮᑦ ᓯᕿᓂᐅᑉ ᓇᓛᓃᑦᑐᑦ ᐱᒋᔭᐅᕗᑦ ᐃᕗᕅᑎᒧᑦ, ᒫᓇᓯᐅᑉ ᓄᓇᖁᑎᖓᑕ ᐃᓗᐊᓃᒃᑲᓗᐊᖅᑎᓪᓗᒋᑦ, ᒫᓇᓯᐅᑉ ᓄᓇᖁᑎᖓ ᑭᒡᓕᖃᖅᐳᖅ ᑰᖕᒧᑦ ᐅᓐᓄᐊᓪᓗᐊᒧᑦ ᐃᓱᖃᖅᓗᓂ ᒥᑎᑎᕇᓂᐊᑉ ᑕᕆᐅᖓᓄᑦ. 
10ᐃᕗᕅᑎᐅᑉ ᓄᓇᑯᑎᖏᑦ ᓯᕿᓂᐅᑉ ᓇᓛᓃᑉᐳᑦ, ᒫᓇᓯᐅᓪᓗ ᓄᓇᖁᑎᖏᑦ ᐅᓐᓄᐊᓪᓗᐊᑉ ᓇᓛᓃᓪᓗᑎᒃ, ᒥᑎᑎᕇᓂᐊᑉ ᑕᕆᐅᖓᓄᑦ ᓄᓇᖁᑎᖓ ᐃᓱᖃᖅᓗᓂ; ᓄᓇᖁᑎᖓ ᐱᒋᐊᒃᑲᓐᓂᖅᓗᓂ ᐋᓱᕆᒥᑦ ᐅᓐᓄᐊᓪᓗᐊᑉ ᓯᕿᓂᐅᑉ ᓂᐱᕕᐊᑕᓗ ᐊᑯᓐᓂᖓᓃᑦᑐᒧᑦ ᐃᓴᑳᕆᒧᑦ. 
11ᐃᓴᑳᕆᐅᓪᓗ ᐋᓱᕆᐅᓪᓗ ᓄᓇᖓᑕ ᐃᓗᐊᓂ, ᒫᓇᓯᐅᑉ ᐱᒋᕔᑦ ᐱᑦ-ᓰᓐ ᓄᓇᓕᖁᑎᖏᓪᓗ, ᐃᑉᓖᒻᓗ ᐃᓚᖃᖅᓗᓂ ᓄᓇᓕᖕᓂᒃ ᖃᓂᒋᔭᖓᓃᑦᑐᓂᒃ, ᐅᑯᐊᓗ ᑐᐊᕆ, ᐃᓐ-ᑐᐊᕆ, ᑖᓇᒃᓗ ᓄᓇᓖᓪᓗ ᖃᓂᒋᔮᓃᑦᑐᑦ, ᒥᒌᑐᓗ ᓄᓇᓖᓪᓗ ᖃᓂᒋᔭᖓᓃᑦᑐᑦ. 
12ᒫᓇᓯᐅᓪᓕ ᑭᖑᕚᖏᑦ ᓄᓇᖃᖅᑐᓂᒃ ᐃᒡᓗᒐᓴᓕᖕᓂᒃ ᓯᖏᑦᓯᔪᓐᓇᓚᐅᓐᖏᓚᑦ; ᑍᒤᒻᒪᑦ ᑬᓇᓂᒥᐅᑦ ᓄᓇᕾᓐᓇᓚᐅᖅᐳᑦ ᓄᓇᒥᖕᓂ. 
13ᐄᓴᕅᓕᒥᐅᑦ ᓲᖑᓯᕙᓪᓕᐊᒐᓗᐊᖅᑎᓪᓗᒋᑦ ᑬᓇᓂᒥᐅᓂᒃ ᓯᖏᑦᓯᔪᓐᓇᓚᐅᓐᖏᓚᑦ, ᑭᓯᐊᓂᓕ ᐃᖅᑲᓁᔭᖅᑎᒋᔭᐅᓚᐅᖅᐳᑦ ᐱᔪᒪᖏᒃᑲᓗᐊᖅᑎᓪᓗᒋᑦ, ᓄᓇᖏᓐᓂᑦ ᓯᖏᑕᐅᓪᓚᕆᒐᑎᒃ.
14ᔫᓯᐱᐅᑉ ᑭᖑᕚᖏᑦ ᔮᓱᐊᒧᑦ ᐅᖃᓚᐅᖅᐳᑦ ᐅᖃᖅᓗᑎᒃ, “ᓱᖕᒪᑦ ᓇᓚᐅᑦᑖᕈᑎᒃᑯᑦ ᓄᓇᐅᑉ ᐃᓔᓐᓇᖓᓂᒃ ᑐᓂᓚᐅᖅᐱᑎᒎᑦ? ᐃᓚᖏᓐᓂᒡᓗ ᐱᖃᖃᑕᐅᑎᑐᐃᓐᓇᖅᓗᑕ ᓄᓇᒥᒃ, ᐊᑕᓂᕐᖕᒧᑦ ᐱᑦᓯᐊᖅᕕᐅᓯᒪᓂᑦᑎᓐᓄᑦ ᐃᓄᒋᐊᒃᑐᐊᓘᑎᓪᓗᑕ.”
15ᔮᓱᐊ ᑭᐅᕗᖅ, “ᐃᓄᒋᐊᒃᑐᐊᓗᒐᑦᓯ, ᓄᓇᑖᕋᓱᓕᕆᑦᓯ ᓇᐹᖅᑐᓕᖕᒥ ᓇᐹᖅᑐᐃᑦ ᐲᔭᖅᓗᒋᑦ ᐱᕆᔧᑎᒥᐅᓪᓗ ᕆᐰᒥᐅᓪᓗ—ᐃᓄᒃᐰᑦ—ᓄᓇᖁᑎᖓᓂᒃ ᐊᖅᓵᖅᓗᒋᑦ, ᐃᕗᕅᒻ ᖃᖅᑲᖏᑦ ᒥᑭᓗᐊᖅᐸᑕ ᐃᓕᑦᓯᓐᓄᑦ.”
16ᔫᓯᐱᐅᑉ ᑭᖑᕚᖏᑦ ᑭᐅᕗᑦ, “ᖃᖅᑲᔮᑦ ᒥᑭᓗᐊᖅᐳᑦ ᐅᕙᑦᑎᓐᓄᑦ; ᑬᓇᓂᒥᐅᓪᓕ ᒪᓂᖅᑲᒦᑦᑐᑦ ᓴᕕᕋᔭᖕᓂᒃ ᐊᒃᓴᓗᐊᓕᖕᓂᒃ ᑲᓕᒐᖁᑎᖃᖅᐳᑦ, ᑕᒪᖏᒃ ᐱᑦ-ᓰᓐᒥᐅᑦ ᓄᓇᓖᓪᓗ ᖃᓂᒋᔭᖓᓃᑦᑐᑦ ᓄᓇᓖᓪᓗ ᔨᔭᕆᐅᓪ ᓇᖅᓴᖓᓃᑦᑐᓕᒫᑦ.”
17ᑕᕝᕙ ᔮᓱᐊ ᐅᖃᖅᐳᖅ ᔫᓯᐱᐅᑉ ᑭᖑᕚᖏᓐᓄᑦ, ᐃᕗᕅᒻᑯᓐᓄᑦ ᒫᓇᓯᒃᑯᓐᓄᓪᓗ ᓯᕿᓂᐅᑉ ᓂᐱᕕᐊᓃᓐᓂᖅᓴᓄᑦ, “ᐃᓄᒋᐊᒃᑐᐊᓘᒐᑦᓯ, ᐊᔪᖏᑦᑐᐊᓘᓪᓗᓯᓗ; ᓇᓚᐅᑦᑖᕈᑎᒃᑯᑦ ᐱᑖᖅᑐᒃᓴᐅᕗᓯ ᐊᑕᐅᓯᐅᖏᑦᑐᒥᒃ ᓄᓇᐅᑉ ᐊᕕᒃᑐᖅᓯᒪᓂᖓᓂᒃ. 
18ᖃᖅᑲᔮᑦ ᐱᑖᕆᓂᐊᖅᐸᓯ, ᓇᐹᖅᑐᓕᐊᓘᒐᓗᐊᖅᑎᓪᓗᒍ, ᓇᐹᖅᑐᖏᑦ ᓇᑲᑎᖅᓗᒋᑦ ᐲᔭᕐᖕᓂᐊᖅᐸᓯ, ᓄᓇᑖᕆᓗᒍᓗ ᐃᓱᐊᓂᑦ ᐃᓱᐊᓄᑦ; ᑬᓇᓂᒥᐅᑦ ᓯᖏᓐᓂᐊᖅᐸᓯ, ᓴᕕᕋᔭᖕᓂᒃ ᐊᒃᓴᓗᐊᓕᖕᓂᒃ ᑲᓕᒐᖃᕋᓗᐊᖅᑎᓪᓗᒋᑦ, ᐃᓄᖏᓪᓗ ᓲᖑᔫᒐᓗᐊᖅᑎᓪᓗᒋᑦ.”
