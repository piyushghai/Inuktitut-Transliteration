1ᑲᑉᐱᐊᓐᓇᒦᒃ! ᐊᐅᔭᒥ ᑲᑎᖅᓱᐃᔪᑐᑦ ᐱᕈᖅᑐᓂᒃ ᑲᑎᖅᓱᐃᓴᕇᖅᑎᓪᓗᒋᑦ ᐊᒥᐊᒃᑯᖏᓐᓂᑦ ᑲᑎᖅᓱᐃᔭᖅᑐᕋᓗᐊᕋᒪ, ᐸᐅᕐᖓᓂᒃ ᕔᓂᒃᓴᓂᒃ ᑲᑎᓐᖓᔪᓂᒃ ᓂᕆᔭᒃᓴᓂᒃ ᐱᑕᖃᓐᖏᓚᖅ, ᐸᐅᕐᖓᓂᒡᓗ ᐱᒋᓕᖕᓂᒃ ᐱᕈᕋᑖᕐᖕᓂᑯᓂᒃ ᑕᐅᑐᓐᖑᐊᖅᑕᓐᓂᒃ ᐱᑕᖃᖏᒻᒪᑦ. 
2ᐅᒃᐱᕐᖕᓇᑦᓯᐊᖅᑐᑦ ᐊᓯᐅᓯᒪᖕᒪᑕ ᓄᓇᖅᔪᐊᕐᖕᒥᑦ, ᐃᓄᖕᓂᓗ ᐃᓱᐊᖅᑐᖃᕈᓐᓁᖅᐳᖅ; ᐃᓄᓕᒫᑦ ᐅᑕᖅᑭᐅᖅᐳᑦ ᑐᖁᑦᓯᔪᒪᓪᓗᑎᒃ; ᐃᓘᓐᓇᑎᒡᓗ ᖃᑕᓐᖑᑎᒥᖕᓂᒃ ᕿᓂᖅᐳᑦ ᓄᓗᐊᖅᑎᑦᓯᔪᒪᓪᓗᑎᒃ. 
3ᐱᓇᓱᐊᖅᐳᑦ ᐱᐅᖏᑦᑐᓂᒃ ᐊᒡᒐᒥᖕᓄᑦ; ᐊᐅᓚᑦᓯᔨᐅᔪᑦ ᑐᓐᓂᖅᓴᖅᑕᐅᔪᒪᑐᐃᓐᓇᖅᐳᑦ, ᐃᖅᑲᖅᑐᐃᔩᓪᓗ ᐱᓕᕆᖃᑦᑕᖅᐳᑦ ᐊᑭᓕᖅᑕᐅᓂᒃᑯᑦ ᐃᓅᑉ ᐱᔪᒪᔭᖓᓂᒃ, ᐱᔪᓐᓇᕐᖕᓂᓖᑦ ᐱᔪᒪᔭᑎᒃ ᐊᖓᔪᖅᑲᐅᓯᕈᑎᒋᕔᑦ; ᑲᑐᑦᔨᓪᓗᑎᒡᓗ ᓯᓔᕐᕆᒃᓯᕗᑦ. 
4ᐱᐅᓂᖅᐹᕆᔭᕋᓗᐊᖏᑦ ᑲᑭᓪᓚᐅᑎᓕᒃᑎᑑᖅᐳᑦ; ᐅᒃᐱᕐᖕᓇᕐᖕᓂᖅᐹᖏᓪᓗ ᐅᖅᐱᖕᓂᑦ ᑲᑭᓪᓚᐅᑎᓕᖕᓂᑦ ᐱᐅᖏᓐᓂᖅᓴᐅᕗᑦ. ᐅᓪᓗᖅ ᓇᓪᓕᐅᑎᕗᖅ ᖃᐅᔨᓴᖅᑎᑦᓯ ᐅᖃᐅᓯᕆᓯᒪᔭᖏᑦ ᓱᒋᐊᖅᑕᐅᕕᒃᓴᓯᓗ ᐅᓪᓗᖅ ᑎᑭᓪᓗᓂ. ᒫᓐᓇ ᓇᓗᓕᐅᒪᓂᐊᓕᖅᐳᓯ. 
5ᑕᑎᖃᖅᑍᓕᒋᑦᓯ ᐱᖃᓐᓇᕆᔭᑦᓯᓐᓂᒃ, ᐅᒃᐱᕈᓱᒃᑍᓕᒋᑦᓯᓗ ᐃᓅᖃᑎᑦᓯᓐᓂᒃ. ᐊᒡᓛᑦ ᐅᖃᐅᓯᓯ ᐅᑦᔨᖅᑐᖅᓯᐅᒃ ᐃᓐᓇᖓᖃᑎᒋᕙᒃᑕᑦᓯᓐᓄᑦ. 
6ᐃᕐᖕᓂᐅᑉ ᐊᑖᑕᓂ ᐅᐱᒋᓐᖏᓛ, ᐸᓂᒡᓗ ᐊᑭᕋᖅᑐᖅᐳᖅ ᐊᓈᓇᒥᓂᒃ, ᐅᑯᐊᖅᓗ ᓴᑭᒥᓄᑦ ᐊᑭᕋᖅᑐᖅᐳᖅ, ᐃᓅᑉ ᐊᑭᕋᖅᑐᖅᑎᒋᓂᖅᐹᕆᓂᐊᖅᐰᑦ ᐃᒡᓗᒥᐅᖃᑎᓂ.
7ᐅᕙᖓᓕ ᐊᑕᓂᕐᖕᒥᒃ ᓂᕆᐅᒃᐳᖓ; ᐅᑕᖅᑭᓪᓗᖓᓗ ᒎᑎᓐᓂᒃ ᐱᐅᓕᖅᓯᔨᓐᓂᒃ, ᒎᑎᒪᓗ ᑐᓴᕐᖕᓂᐊᖅᐹᖓ.
8ᖁᕕᐊᓲᑎᒋᑦᑍᓕᓐᖓ ᐊᑭᕌᒃ! ᐹᓪᓚᒃᑲᓗᐊᕈᒪ ᒪᑭᑦᓱᒫᖅᐳᖓ, ᑖᖅᑐᒥ ᐃᒃᓯᕙᒐᓗᐊᕈᒪ, ᐊᑕᓂᖅ ᖃᐅᒪᓂᕆᔪᒫᖅᐸᕋ. 
9ᐊᑕᓂᕐᖕᒧᑦ ᐱᐅᖏᑦᑐᓕᓚᐅᕋᒪ, ᕿᓄᐃᓵᖅᓗᖓ ᐊᑐᕈᒪᕙᕋ ᐊᑕᓂᐅᑉ ᓂᓐᖓᐅᓯᖓ, ᕿᓄᑦᔪᑎᒋᔭᓐᓂᒃ ᐋᖅᑭᒃᓯᓚᐅᖅᑳᖅᑎᓐᓇᒍ ᐃᓱᐊᖅᓯᑎᓪᓗᖓᓗ, ᖃᐅᒪᓂᕐᖕᒧᐊᕈᑎᓂᐊᖅᐹᖓ ᖃᐅᔨᓗᒍᓗ ᐃᓱᐊᕐᖕᓂᖓ. 
10ᐊᑭᕋᕋ ᑕᑯᔪᒫᖅᐳᖅ, ᑲᓐᖑᓱᖕᓂᕐᖕᒧᓪᓗ ᐅᓕᒃᑕᐅᔪᒫᖅᐳᖅ ᐅᕙᓐᓄᑦ ᐅᖃᓚᐅᖅᑐᖅ, “ᓇᐅᒡᓕ ᐊᑕᓂᖅ ᒎᑏᑦ?” ᐃᔨᓐᓄᑦ ᑕᑯᔪᒫᖅᐸᕋ ᓵᓚᐅᔪᖅ ᑐᓪᓕᕌᖅᑕᐅᔪᖅᓗ ᒪᕐᕋᑎᑐᑦ ᐊᖅᑯᑎᒥ.
11ᐅᓪᓗᖅ ᑎᑭᑦᓱᒫᖅᐳᖅ ᐊᕙᓗᖅᔪᐊᓕᐅᖅᕕᒃᓴᓯ, ᐅᓪᓗᖅᓗ ᑎᑭᑦᓱᒫᖅᐳᖅ ᓄᓇᖁᑎᓯ ᐊᖏᒡᓕᒋᐊᖅᑕᐅᕕᒃᓴᖓ. 
12ᐅᓪᓗᒥ ᑍᑲᓂ ᐃᓅᖃᑎᓯ ᐃᓕᑦᓯᓐᓄᑦ ᐅᑎᕈᒫᖅᐳᑦ, ᐊᓯᕆᐊᒥᑦ ᐃᒡᓗᒐᓴᖕᓂᓪᓗ ᓴᐴᓗᑕᓕᖕᓂᑦ, ᐊᒡᓛᑦ ᐃᑦᔨᑉᑎᒥᑦ ᐃᕗᕅᑎᒥᓪᓗ ᐃᒪᕕᐅᑉ ᑭᒡᓕᖓᓂᑦ ᐃᑎᕕᐊᓄᑦ ᖃᖅᑬᓪᓗ ᐊᑭᓕᕇᑦ ᐊᑯᓐᓂᖓᓂᑦ ᐱᔪᑦ. 
13ᓄᓇᓕ ᓱᓇᖃᔪᐃᑦᑑᓕᕈᒫᖅᐳᖅ ᓄᓇᖃᖅᑐᑦ ᑕᕝᕙᓂ ᐱᑦᔪᑎᒋᓗᒋᑦ, ᐱᓂᐊᕐᖕᓂᖏᑕᓗ ᐱᕈᖅᑎᑕᖏᑦ ᐱᓪᓗᒋᑦ.
14ᐃᓄᖁᑎᑎᑦ ᐰᕆᒃᑭᑦ ᐊᔭᐅᑉᐱᐊᕐᖕᓄᑦ, ᓰᐱᖁᑎᑎᑦ ᓇᖕᒥᓂᕆᒋᒐᕕᒋᑦ ᑭᖑᕚᒃᓴᓯ, ᓄᓇᖃᖅᑐᑦ ᑭᓯᒥᐅᓗᑎᒃ ᓇᐹᖅᑐᓕᖕᓂ, ᐱᕈᖅᑐᖃᑦᓯᐊᖅᑐᒥᓗ. ᓂᕆᓕᖅᓕᑦ ᐹᓴᓂᒥ ᒋᓕᐊᑎᒥᓗ ᑍᑦᓱᒪᓂ ᐱᐅᓯᐅᕙᓚᐅᖅᑐᑎᑐᑦ.
15ᑍᑦᓱᒪᓂ ᐅᓪᓗᓂ ᐊᐅᓪᓚᓚᐅᕋᑦᓯ ᐃᑦᔨᑉᑎᒥᑦ, ᑍᒫᒃᑕᐅᖅ ᑖᒃᑯᐊ ᑲᒪᓇᖅᑐᓂᒃ ᑕᑯᔪᒫᖅᐳᑦ. 
16ᐃᓅᖃᑎᒌᒡᔪᐊᑦ ᑕᑯᔪᒫᖅᐳᑦ ᑲᓐᖑᓲᑎᖃᓕᖅᓗᑎᒡᓗ ᐱᔪᓐᓇᕐᖕᓂᕆᔭᕋᓗᐊᒥᖕᓂᒃ. ᖃᓂᑎᒃ ᐊᒡᒐᖕᒥᖕᓄᑦ ᒪᑐᔪᒫᖅᐰᑦ, ᑐᓵᔪᓐᓁᖅᓗᑎᒡᓗ. 
17ᒪᓂᖅᑲᒥᒡᓗ ᐊᓗᒃᑐᕈᒫᖅᐳᑦ ᖁᒡᓗᒋᐊᑎᑐᑦ; ᖁᐱᕐᕈᑎᑐᓪᓗ ᐹᕐᖑᕈᒫᖅᐳᑦ ᓄᓇᒦᑦᑐᑐᑦ. ᓯᑎᒥᖕᓂᑦ ᓴᔪᒡᓗᑎᑦ ᐊᓂᔪᒫᖅᐳᑦ, ᓯᕘᕋᓗᑎᒃ ᐊᑕᓂᕐᖕᒥᒃ ᒎᑎᑦᑎᓐᓂᒃ, ᑲᑉᐱᐊᓱᒍᒫᖅᐳᑦ ᐃᓕᖕᓂᒃ.
18ᑭᓇ ᐃᓕᒃᑐᑦ ᒎᑎᐅᕙ, ᐃᓱᒪᒋᔪᓐᓁᖅᓯᔪᓐᓇᖅᑐᖅ ᐱᐅᖏᑦᑐᓕᓂᕐᖕᓂᒃ ᐊᔪᖅᑐᓕᓂᕐᖕᓂᒡᓗ ᐊᒥᐊᒃᑰᔪᓄᑦ ᐃᓄᖁᑎᒥᓄᑦ ᑭᖑᕚᕆᔭᐅᔪᓄᑦ, ᓂᓐᖓᐅᒤᓐᓇᕈᓐᓇᖏᑦᑐᖅ ᖁᕕᐊᒋᔭᖃᕋᒥ ᓇᒡᓕᖕᓂᕐᖕᒥᒃ ᓱᖁᓯᔪᐃᑦᑐᒥᒃ. 
19ᐃᓚᑦᓱᒍᓱᓕᕐᖕᓂᐊᕐᖕᒥᔪᖅ ᐅᕙᑦᑎᓐᓂᒃ, ᐱᐅᖏᑦᑐᓕᓂᕗᑦ ᓵᓚᒋᓂᐊᖅᐰᑦ. ᐊᔪᖅᑐᓕᓂᕗᑦ ᐃᒋᓐᓂᐊᖅᐸᑎᑦ ᐃᒪᖅᕕᐅᑉ ᐃᑎᓂᖅᐹᖓᓄᑦ. 
20ᓱᓕᑦᓯᐊᕐᖕᓃᑦ ᓴᖅᑭᑎᓐᓂᐊᖅᐸᑦ ᔧᑯᒧᑦ ᓇᒡᓕᒍᓱᖕᓃᓪᓗ ᓱᖁᓯᔪᐃᑦᑐᖅ ᐂᕝᕙᕋᕼᐋᒻᒧᑦ, ᑍᑦᓱᒪᓂᐊᓗᒃ ᐊᖏᕈᑎᒋᓚᐅᖅᑍᑦ ᓯᕗᓕᕕᓂᑦᑎᓐᓄᑦ.
