1ᒎᑏ, ᓯᐅᑎᑦᑎᓐᓄᑦ ᑐᓴᓚᐅᖅᐳᒍᑦ,
2ᐃᓅᖃᑎᒌᒡᔪᐊᑦ ᐊᒡᒐᖕᓄᑦ ᐊᐅᓪᓚᖅᑎᓚᐅᕋᕕᒋᑦ,
3ᓄᓇᒥᒃ ᑎᒍᓯᓚᐅᖏᒻᒪᑕ ᓇᖕᒥᓂᖅ ᓴᕕᒡᔪᐊᖏᑕ ᐱᔪᓐᓇᕐᖕᓂᖏᓐᓄᑦ,
4ᐊᖓᔪᖅᑳᔪᐊᕆᕙᒋᑦ, ᒎᑎᒋᓪᓗᑎᓪᓗ;
5ᐃᕝᕕᑦ ᐃᑲᔪᖅᑎᒋᓗᑎᑦ ᐊᑭᕋᕗᑦ ᓵᓚᒋᓂᐊᖅᐸᕗᑦ;
6ᐱᑎᒃᓯᒐ ᑕᑎᒋᓂᐊᖏᓐᓇᒃᑯ, ᓴᕕᒡᔪᐊᒪᓗ ᓴᐳᑎᓂᐊᖏᒻᒪᖓ.
7ᐃᕝᕕᓪᓕ ᐊᑭᕋᑦᑎᓐᓂᑦ ᓴᐳᑎᕙᑦᑎᒍᑦ,
8ᒎᑎᒥᒃ ᓂᖅᑑᑎᖃᖅᐳᒍᑦ ᐅᓪᓗᖅ ᓈᓪᓗᒍ,
9ᑭᓯᐊᓂ ᓇᕐᕈᒋᓯᒪᒐᑦᑎᒍᑦ, ᑲᓐᖑᓇᖅᑐᒦᑎᓪᓗᑕᓗ,
10ᐅᓇᑕᕐᖕᓂᕐᖕᒥ ᕿᒫᑎᑕᐅᑎᑉᐸᑦᑎᒍᑦ ᐊᑭᕋᑦᑎᓐᓂᑦ,
11ᓰᐱᑎᑐᑦ ᓂᕿᒃᓴᑎᑐᑦ ᑐᓂᓚᐅᖅᐸᑦᑎᒍᑦ,
12ᐃᓄᖁᑎᑎᑦ ᓂᐅᕐᕈᑎᒋᓚᐅᖅᐸᑎᑦ ᐊᑭᑭᓐᓂᖅᐹᒧᑦ,
13ᐃᓅᖃᑎᑦᑎᓐᓄᑦ ᓇᕐᕈᓇᖅᑎᓚᐅᖅᐸᑦᑎᒍᑦ,
14ᐃᔪᕆᔭᒃᓴᓐᖑᖅᐳᒍᑦ ᐃᓅᖃᑎᒌᒡᔪᐊᓄᑦ,
15ᓇᕐᕈᓇᕐᖕᓂᕋ ᑍᒪᓐᖓᑦ ᓵᓐᓃᑉᐳᖅ,
16ᓱᐊᒃᑐᑦ ᓂᓐᖓᐅᒪᔪᓪᓗ ᓂᐱᖏᓐᓄᑦ,
17ᑕᒪᒃᑯᓄᖓ ᑍᒤᑦᑐᓄᑦ ᑎᑭᑕᐅᕗᒍᑦ; ᐃᓕᖕᓂᒡᓕ ᐳᐃᒍᓐᖏᓚᒍᑦ,
18ᐆᒻᒪᑎᕗᑦ ᐅᑎᕆᐊᖅᓯᒪᓐᖏᓚᑦ,
19ᓯᖁᒥᑦᑎᐊᖅᓯᒪᒐᑦᑎᒍᑦ ᔮᑯᓄᑦ ᑎᕆᒐᓂᐊᖑᔮᖅᑐᓄᑦ ᐃᓂᒋᔭᐅᓕᖅᓗᑕ,
20ᒎᑎᑦᑕ ᐊᑎᖓ ᐳᐃᒍᕋᔭᕈᑦᑎᒍ,
21ᒎᑎ ᖃᐅᔨᒐᔭᓐᖏᓛᖅ?
22ᐱᑦᔪᑎᒋᓪᓗᑎᑦ ᐅᓪᓗᖅ ᓈᓪᓗᒍ ᑐᖁᑕᐅᕗᒍᑦ.
23ᑐᐸᓕᕆᑦ! ᓱᖕᒪᑦ ᓯᓂᒃᐲᑦ ᐊᑕᓃᖅ?
24ᓲᖅ ᑮᓁᑦ ᐃᔨᖅᓯᒪᕕᐅᒃ,
25ᑕᕐᖕᓂᕗᑦ ᐅᑯᖓᕗᑦ ᓄᓇᒧᑦ;
26ᒪᑭᓕᕆᑦ ᐃᑲᔪᖅᓗᑕᓗ,
