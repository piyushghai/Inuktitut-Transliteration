1“ᓵᕐᑏᓯᒥᐅᑦ ᐅᒃᐱᖅᑑᖃᑎᒌᖏᑕ ᐂᖏᓖᖓᓐᓄᑦ ᑎᑎᕋᕆᑦ:
2ᑐᐸᓕᕆᑦ, ᓱᓕ ᐱᓯᒪᔧᑦ ᓲᖑᓯᑎᓕᕈᒃ ᑐᖁᑦᓯᐊᒻᒪᕆᓚᐅᖏᓐᓂᖓᓂ, ᖃᐅᔨᒐᒃᑭᑦ ᐱᓇᓱᐊᕐᖕᓂᑎᑦ ᒎᑎᒪ ᓵᖓᓂ ᓱᓕ ᓈᒻᒪᒃᓯᓯᒪᖏᒻᒪᑕ. 
3ᐃᖅᑬᓕᕆᑦ ᐃᓕᖕᓄᑦ ᐊᔪᕆᖅᑑᑕᐅᓯᒪᔪᓂᒃ ᑐᓴᖅᓯᒪᔭᕐᖕᓂᒡᓗ; ᓈᓚᒡᓗᒋᑦ, ᖃᕿᐊᓕᕆᑦ. ᑐᐸᖕᓂᐊᖏᒃᑯᕕᑦ, ᑎᒡᓕᒃᑎᑐᑦ ᑎᑭᓐᓂᐊᖅᐸᒋᑦ, ᖃᐅᔨᒪᓂᐊᓐᖏᓚᑎᓪᓗ ᖃᖓ ᑎᑭᕝᕕᒋᓂᐊᖅᑕᓐᓂᒃ. 
4ᓵᕐᑏᓯᒥᐅᓪᓕ ᐃᓚᖏᑦ ᐅᓄᖏᑦᑐᑦ ᐊᓐᓄᕌᒥᖕᓂᒃ ᓴᓗᒪᑎᑦᓯᓯᒪᕗᑦ, ᑖᒃᑯᐊ ᐱᓱᖃᑎᒋᔪᒫᖅᐹᖓ ᖃᖁᖅᑕᒥᒃ ᐊᓐᓄᕌᖅᓯᒪᓗᑎᒃ, ᑍᒤᑦᑐᒥᒃ ᐊᓐᓄᕌᖅᑎᑕᐅᓂᕐᖕᒥᒃ ᐱᔪᓐᓇᖅᓯᖕᒪᑕ. 
5ᓵᓚᖃᖅᑐᑦ ᖃᑯᖅᑕᒥᒃ ᐊᓐᓄᕌᖅᑖᖅᑐᒃᓴᐅᖕᒪᑕ, ᐊᑎᖏᓪᓗ ᐲᕐᖕᓂᐊᓐᖏᓚᒃᑲ ᐃᓅᓯᖃᕐᖕᓇᖅᑐᓂ ᑎᑎᕋᖅᓯᒪᔪᑦ ᐊᑎᖃᖅᕕᖏᓐᓂᑦ; ᐊᑖᑕᒪ ᐂᖏᓖᖁᑎᖏᑕᓗ ᓵᖓᓂ ᐊᑎᖏᑦ ᐅᖃᐅᓯᕆᔪᒪᕙᒃᑲ.
6ᓯᐅᑎᖃᖅᑑᑉ ᑐᓴᖅᓕᒋᑦ ᐊᓂᕐᖕᓂᐅᑉ ᐃᑦᔪᕐᖕᓁᑦᑑᑉ ᐅᖃᐅᓯᖏᑦ ᐅᒃᐱᖅᑑᖃᑎᒌᓄᑦ.’”
7“ᐱᓚᑕᐅᓪᕕᐊᒥᐅᑦ ᐅᒃᐱᖅᑐᖃᑎᒌᖏᑕ ᐂᖏᓖᖓᓄᑦ ᑎᑎᕋᕆᑦ:
8ᐱᓂᐊᕐᖕᓂᑎᑦ ᖃᐅᔨᒪᕙᒃᑲ. ᑕᑯᒋᑦ, ᓯᕗᓂᕐᖕᓃᑦᑐᒥᒃ ᐅᒃᑯᐊᒥᒃ ᐅᒃᑯᐃᕈᑎᓚᐅᖅᐸᒋᑦ, ᑭᓇᒧᓪᓘᓐᓃᑦ ᐅᒃᑯᐊᖅᑕᐅᓂᐊᖏᑦᑐᒥᒃ; ᖃᐅᔨᒪᕙᒋᑦ ᒥᑭᔪᒥᒃ ᐱᔪᓐᓇᕐᖕᓂᖃᕋᕕᑦ, ᐅᖃᐅᓯᕋᓗ ᐱᓯᒤᓐᓇᖅᐸᑦ ᐊᑎᕋᓗ ᓱᓇᐅᔪᓐᓃᖅᑎᓚᐅᕐᖕᓇᒍ. 
9ᑕᑯᒋᑦ, ᑍᒃᑯᐊ ᓵᑖᓇᓯᐅᑉ ᑲᑎᒪᕕᖁᑎᖓᓃᑦᑐᑦ ᔫᑎᐅᓂᕋᖅᑐᑦ ᔫᑎᐅᓇᑎᒡᓗ, ᓴᒡᓗᔪᑦ ᑕᑯᒋᑦ, ᐃᓕᖕᓄᑦ ᐱᑎᓐᓂᐊᖅᐸᒃᑲ ᓵᖕᓄᓪᓗ ᐹᒻᒪᒃᑎᓪᓗᒋᑦ, ᖃᐅᔨᑎᓪᓗᒋᑦ ᓇᒡᓕᒋᒐᒃᑭᑦ. 
10ᐅᖃᐅᓯᒃᑲ ᒪᓕᒡᓗᒋᑦ ᕿᓄᐃᓵᓚᐅᕋᕕᑦ, ᓴᐳᑎᓯᒪᓂᐊᖅᐸᒋᑦ ᐆᒃᑐᖅᑕᐅᓇᖅᑐᓂᑦ ᓯᓚᖅᔪᐊᕐᖕᒥᐅᓕᒫᓄᑦ ᑎᑭᑦᓱᒫᖅᑐᓂᑦ, ᐆᒃᑐᖅᑕᐅᖁᓪᓗᒋᑦ ᓄᓇᖅᔪᐊᕐᖕᒦᑦᑐᑦ.
11ᐊᑯᓂᐅᖏᑦᑐᖅ ᑎᑭᓐᓂᐊᖅᐳᖓ; ᐱᒋᔧᑦ ᐱᓯᒪᑦᓯᐊᕈᒃ, ᐋᑕᐅᖁᓇᒃ ᓵᓚᖃᐅᑎᒃᓴᕐᖕᓂᒃ ᓂᐊᑰᑎᒥᒃ. 
12ᓵᓚᖃᖅᑐᖅ, ᓱᑲᓐᖑᖅᑎᑦᓱᒪᕙᕋ ᒎᑎᒪ ᑐᒃᓯᐊᖅᕕᒡᔪᐊᖁᑎᖓᓂ; ᑖᑦᓱᒪᓗ ᕿᒪᓚᐅᖅᓯᒪᓂᐊᓐᖏᓛ, ᐊᑎᓕᐅᖅᕕᒋᓂᐊᖅᐸᕋᓗ ᒎᑎᒪ ᐊᑎᖓᓂᒃ, ᒎᑎᒪᓗ ᐃᒡᓗᒐᓴᒡᔪᐊᖁᑎᖏᓐᓂᒃ, ᔪᕉᓴᓚᒥᒃ ᓄᑖᒥᒃ ᕿᓚᖕᒥᑦ ᐊᖅᑲᕈᒫᖅᑐᒥᒃ ᒎᑎᓐᓂᑦ ᐱᔪᒥᒃ, ᐊᑎᓕᐅᖅᕕᒋᓂᐊᕆᕙᕋᓗ ᐊᑎᓐᓂᒃ ᓄᑖᒥᒃ.
13ᓯᐅᑎᖃᖅᑑᑉ ᑐᓴᖅᓕᒋᑦ ᐊᓂᕐᖕᓂᐅᑉ ᐃᑦᔪᕐᖕᓁᑦᑑᑉ ᐅᖃᐅᓯᖏᑦ ᐅᒃᐱᖅᑑᖃᑎᒌᓄᑦ.’”
14“ᓚᐅᑎᓯᐊᒥᐅᑦ ᐅᒃᐱᖅᑑᖃᑎᒌᖏᑕ ᐂᖏᓖᖓᓐᓄᑦ ᑎᑎᕋᕆᑦ:
15ᐱᓂᐊᕐᖕᓂᑎᑦ ᖃᐅᔨᒪᕙᒃᑲ; ᓂᒡᓕᓇᕐᖕᓇᒡᓗ ᐆᓇᕐᖕᓇᒡᓗ ᑍᒤᑦᑑᒐᕕᑦ. ᐋᖅᑭᒋᐊᖁᕙᒋᑦ ᓇᓪᓕᐊᓐᓄᑐᐃᓐᓇᖅ ᓂᒡᓕᓗᑎᑦ ᐆᓇᖅᓯᓗᑎᓪᓘᓐᓃᑦ! 
16ᓂᕈᒥᑐᐃᓐᓇᕋᕕᓪᓕ, ᓂᒡᓕᓇᕐᖕᓇᒡᓗ ᐆᓇᕐᖕᓇᒡᓗ, ᖃᓂᓐᓂᑦ ᐅᕆᐊᕈᒫᖅᐸᒋᑦ! 
17ᐅᖃᖅᐳᑎᑦ, ᐊᒃᓱᐃᓕᕗᖓ, ᐱᖁᑎᖃᑦᓯᐊᖅᓗᖓ, ᑭᓐᖒᒪᔭᖃᕈᓐᓃᖅᓗᖓᓗ; ᖃᐅᔨᒪᓐᖏᓚᑎᓪᓕ ᐊᔪᖅᓴᕐᖕᓂᕐᖕᓂᒃ, ᑕᑯᑦᓱᓇᖅᑐᐊᓘᓂᕐᖕᓂᒃ, ᐊᒃᓱᔫᓂᕐᖕᓂᒃ, ᑕᐅᑐᖏᑦᑑᓪᓗᑎᑦ, ᐊᓐᓄᕌᖃᕐᖕᓇᒡᓗ. 
18ᑍᒤᒻᒪᑦ ᐅᖃᐅᑎᕙᒋᑦ, ᓂᐅᕕᖁᓪᓗᑎᑦ ᒎᓗᒥᒃ ᐅᕙᓐᓂᑦ ᒎᓗᓪᓚᕆᖕᒥᒃ ᐃᑯᒪᒧᑦ ᐱᐅᖏᓐᓃᔭᖅᑕᐅᓯᒪᔪᓂᒥᒃ, ᐊᒃᓱᐃᓕᖁᓪᓗᑎᑦ, ᐊᓐᓄᕌᖅᓗᑎᓪᓗ ᖃᑯᖅᑕᒥᒃ ᐊᓐᓄᕌᖃᖏᓐᓂᕐᖕᒧᑦ ᑲᓐᖑᓇᕐᖕᓃᑦ ᓴᖅᑭᔮᕈᓐᓃᖁᓪᓗᒍ, ᐃᔨᓯᐅᒻᒧᓪᓗ ᐃᔩᒃᑭᒃ ᒥᖑᐊᖅᓗᒋᒃ, ᑕᐅᑐᓕᕐᖕᓂᐊᕋᕕᑦ. 
19ᓇᒡᓕᒋᔭᒃᑲ ᐃᓂᖅᑎᖅᓗᒋᑦ ᓱᒋᐊᖃᑦᑕᖅᐸᒃᑲ; ᑍᒤᒻᒪᑦ ᑲᑦᓱᖕᒊᓪᓗᑎᑦ ᖃᕿᐊᓕᕆᑦ. 
20ᑕᑯᒋᑦ, ᒪᑐᒦᑉᐳᖓ ᑎᒡᓗᒃᑐᖅᓗᖓᓗ, ᓂᐱᓐᓂᒃ ᑐᓴᖅᑐᖃᖅᐸᑦ ᒪᑐᐃᕈᑦᔭᐅᓗᖓᓗ, ᐃᑎᕐᖕᓂᐊᖅᐳᖓ ᑕᕝᕗᖓ ᓂᕆᖃᑎᒋᓗᒍᓗ, ᑖᑦᓱᒪᓗ ᓂᕆᖃᑎᒋᓗᓂᖓ. 
21ᓵᓚᖃᖅᑐᖅ, ᐃᒃᓯᕙᖃᑎᒋᔪᒫᖅᐸᕋ ᐃᒃᓯᕙᐅᑕᖅᔪᐊᓐᓂ, ᓵᓚᖃᖅᓯᒪᒐᒪᑦᑕᐅᑦ ᐊᑖᑕᒐ ᐃᒃᓯᕙᖃᑎᒋᓕᕋᒃᑯ ᐃᒃᓯᕙᐅᑕᖅᔪᐊᖓᓂ.
22ᓯᐅᑎᖃᖅᑑᑉ ᑐᓴᖅᓕᒋᑦ ᐊᓂᕐᖕᓂᐅᑉ ᐃᑦᔪᕐᖕᓁᑦᑑᑉ ᐅᖃᐅᓯᖏᑦ ᐅᒃᐱᖅᑑᖃᑎᒌᓄᑦ.’”
