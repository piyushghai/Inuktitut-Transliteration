1ᒎᑎᒐ, ᒎᑎᒐ, ᓲᖅ ᕿᒪᒃᐱᖔ?
2ᐆ ᒎᑎᒐ, ᐅᓪᓗᒃᑯᑦ ᓂᓪᓕᐊᕗᖓ, ᑐᓴᓚᐅᓐᖏᓚᕐᖕᒪ;
3ᐃᕝᕕᓪᓕ ᐃᑦᔪᕐᖕᓁᑦᑑᕗᑎᑦ,
4ᓯᕗᓕᕗᑦ ᑕᑎᖃᓚᐅᖅᐳᑦ ᐃᓕᖕᓂᒃ;
5ᓂᓪᓕᐊᖕᒪᑕ ᐃᓕᖕᓄᑦ, ᓴᐳᑎᓚᐅᖅᐸᑎᑦ;
6ᐅᕙᖓᓕ ᖁᐱᕐᕉᕗᖓ, ᐃᓅᓇᖓᓗ;
7ᐅᕙᓐᓂᒃ ᑕᑯᔪᑦ ᑕᒪᕐᖕᒥᒃ ᐃᔪᕆᕚᖓ ᒥᑕᐅᑎᒋᓪᓗᖓ;
8“ᐊᑕᓂᕐᖕᒥᒃ ᑕᑎᖃᓚᐅᕐᖕᒪᑦ, ᑖᑦᓱᒪ ᓴᐳᑎᓕᖅᓕᐅᒃ;
9ᐃᕝᕕᑦ ᐃᒡᓕᐊᕐᖕᒥᑦ ᐊᓂᑎᓚᐅᖅᐸᕐᖕᒪ;
10ᐃᓕᖕᓄᑦ ᑐᓂᔭᐅᓚᐅᖅᐳᖓ ᐃᕐᖕᓂᐊᖑᒐᒪ.
11ᐅᖓᓯᖕᓂᐊᕐᖕᓇᒃ ᐅᕙᓐᓂᑦ, ᑲᑉᐱᐊᓇᖅᑐᑦ ᖃᓂᒻᒪᑕ;
12ᐃᒻᒧᒃᓯᐅᒊᑦ ᐊᖑᓴᓪᓗᖏᑕ ᐊᕙᓗᓯᒪᕚᖓ;
13ᖃᓂᑎᒃ ᐂᑦᑕᖅᐰᑦ ᐅᕙᓐᓄᑦ,
14ᐃᒥᖅᑐᑦ ᑯᕕᔭᐅᕗᖓ,
15ᓄᑭᒃᑲ ᐸᓂᖅᓯᒪᕗᑦ ᓄᓇᑐᑦ ᐸᓐᓇᕆᒃᑐᑐᑦ,
16ᕿᒻᒦᑦ ᐊᕙᑎᓕᒫᓐᓃᑉᐳᑦ;
17ᓴᐅᓂᓕᒫᒃᑲ ᓈᓴᕈᓐᓇᖅᐸᒃᑲ.
18ᐊᓐᓄᕌᒃᑲ ᑐᓂᐅᖅᑲᖅᐰᑦ ᐃᒻᒥᖕᓄᑦ,
19ᐃᕝᕕᓪᓕ, ᐊᑕᓃᖅ, ᐅᖓᓯᖕᓂᐊᕐᖕᓇᒃ ᐅᕙᓐᓂᑦ;
20ᓴᕕᒡᔪᐊᒥᑦ ᓴᐳᑎᓚᐅᓐᖓ,
21ᓴᐳᑎᓚᐅᓐᖓ ᓛᔭᐅᑉ ᖃᓂᖓᓂᑦ!
22ᐊᑏᑦ ᐅᖃᐅᓯᕆᔪᒪᕙᕋ ᖃᑕᓐᖑᑎᓐᓄᑦ;
23ᐃᓕᑦᓯ ᐊᑕᓂᕐᖕᒥᒃ ᓯᕘᕋᔪᓯ, ᑖᓐᓇ ᓂᖅᑐᖅᓯᐅᒃ!
24ᖁᔭᓈᖅᓯᖏᒻᒪᑦ ᓇᕐᕈᓇᓂᓗ ᑲᑉᐱᐊᓱᒃᑎᑕᐅᔪᑦ ᑲᑉᐱᐊᓱᒃᑎᑕᐅᓂᖏᓐᓂᒃ;
25ᓂᖅᑐᓕᕐᖕᓂᕋ ᐃᓕᖕᓂᑦ ᐱᔪᒫᖅᐳᖅ, ᐃᓄᒋᐊᒃᑐᖅᔪᐊᑦ ᑲᑎᒪᔪᑦ ᐊᑯᕐᖓᓐᓂ;
26ᐊᔪᖅᓴᖅᑐᑦ ᓂᕆᔪᒫᖅᐳᑦ ᐊᕿᐊᑦᑐᖅᓗᑎᒡᓗ;
27ᓄᓇᖅᔪᐊᕐᖕᒦᑦᑐᑦ ᑕᒪᕐᖕᒥᒃ ᐃᖅᑬᔪᒫᖅᐳᑦ, ᐊᑕᓂᕐᖕᒧᓪᓗ ᓵᓪᓗᑎᒃ,
28ᐊᑕᓂᐅᕕᒃ ᐊᑕᓂᐅᑉ ᐱᒋᕚ,
29ᓄᓇᒥ ᐊᔪᖅᓴᖏᑦᑐᓕᒫᑦ ᐅᑯᔪᒫᖅᐳᑦ ᑐᒃᓯᐊᖅᓗᑎᒡᓗ;
30ᑭᖑᕚᖃᕈᒫᖅᐳᖅ ᐱᔨᑦᓯᖅᑐᓂᒃ ᑖᑦᓱᒥᖓ;
31ᕾᔪᒫᖅᐳᑦ ᐃᓱᐊᕐᖕᓂᖓᓗ ᐅᓂᒃᑲᐅᑎᒋᓗᒍ,
