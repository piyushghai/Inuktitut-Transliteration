1ᐊᖑᑏᑦ ᐃᓚᖏᑦ ᑎᑭᓚᐅᖅᐳᑦ ᔫᑎᐊᒥᑦ ᐊᔪᕆᖅᑐᐃᓕᖅᓗᑎᒡᓗ ᐅᒃᐱᖅᑑᖃᑎᒌᓂᒃ ᐃᒫᒃ, “ᑭᐱᔭᐅᖏᒃᑯᑦᓯ ᒨᓯᓯᐅᑉ ᐱᖁᔭᖏᑦ ᒪᓕᒡᓗᒋᑦ ᐱᐅᓕᔭᐅᔪᓐᓇᓐᖏᓚᓯ.” 
2ᐸᐅᓗᓯᐅᑉ ᐸᓇᐹᓯᐅᓪᓗ ᐊᖏᔪᒥᒃ ᑖᒃᑯᐊ ᐂᕙᖃᑎᒋᓕᖅᐰᑦ, ᐃᓱᒪᑖᓕᖅᐳᓪᓕ ᐸᐅᓗᓯᓗ ᐸᕐᓇᐹᓯᓗ ᐊᓯᖏᓪᓗ ᔪᕉᓴᓚᒧᐊᖁᓪᓗᒋᑦ; ᐋᐴᓯᑕᓕᖕᓄᑦ ᓯᕗᓕᖅᑎᐅᔪᓄᓪᓗ ᑕᒪᑐᒥᖓ ᐅᖃᖃᑎᒌᒍᑎᖃᖁᓪᓗᒋᑦ.
3ᑖᒃᑯᐊᒃ ᐅᒃᐱᖅᑑᖃᑎᒌᓂᑦ ᑎᓕᔭᐅᒐᒥᒃ ᐱᓃᓯᐊ ᓴᒥᐊᕆᐊᓗ ᐊᖅᑯᓵᖅᐹᒃ, ᐅᓂᒃᑳᖅᓗᑎᒡᓗ ᔫᑎᐅᖏᑦᑐᑦ ᓵᒋᐊᖅᑎᑕᐅᓂᖏᓐᓂᒃ ᒎᑎᒧᑦ ᐊᖏᔪᒥᒡᓗ ᖁᕕᐊᓲᑕᐅᕘᒃ ᐅᒃᐱᖅᑑᖃᑎᒌᓕᒫᓂᑦ. 
4ᔪᕉᓴᓚᒧᓪᓗ ᑎᑭᒻᒪᑎᒃ, ᐅᒃᐱᖅᑑᖃᑎᒌᓂᑦ ᑐᓐᖓᓱᒃᑎᑕᐅᕘᒃ ᐋᐴᓯᑕᓕᖕᓂᓪᓗ ᐅᒃᐱᖅᑑᖃᑎᒌᓪᓗ ᓯᕗᓕᖅᑎᖏᓐᓂᑦ, ᑖᒃᑯᐊᒡᓗ ᐅᓂᒃᑳᖅᐴᒃ ᒎᑎᐅᑉ ᐱᓇᓱᐊᕐᖕᓂᖏᓐᓂᒃ ᑖᒃᑯᓄᖓ. 
5ᐅᒃᐱᖅᑐᓪᓕ ᐃᓚᖏᑦ ᐹᕋᓯᓄᑦ ᐃᓚᒋᔭᐅᔪᑦ ᐅᖃᓕᖅᐳᑦ, “ᑍᒃᑯᐊ ᑭᐱᔭᐅᔭᕆᐊᖃᖅᐳᑦ ᒨᓯᓯᐅᓪᓗ ᐱᖁᔭᖏᓐᓂᒃ ᒪᓕᖁᔭᐅᓗᑎᒃ.”
6ᐋᐴᓯᑕᓖᓪᓕ ᐅᒃᐱᖅᑑᖃᑎᒌᓪᓗ ᓯᕗᓕᖅᑎᖏᑦ ᑕᒪᑐᒥᖓ ᐃᓱᒪᒃᓴᖅᓯᐅᕈᑎᖃᓕᖅᐳᑦ ᐃᒻᒥᒍᐃᓐᓇᖅ ᑲᑎᒪᓪᓗᑎᒃ. 
7ᐲᑦᑐᕉᓯ ᐅᖃᖃᑎᒌᕕᒡᔪᐊᒻᒪᕆᓚᐅᖅᑎᓪᓗᒋᑦ ᓂᑯᕕᓪᓗᓂ ᐅᖃᖅᐳᖅ, “ᐃᓚᒌᒃᑐᓯ, ᐅᓪᓗᓂ ᐱᒋᐊᓕᕋᑖᖅᑎᓪᓗᑕ, ᒎᑎ ᐅᕙᓐᓂᒃ ᓂᕈᐊᓚᐅᕐᖕᒪᑦ ᐊᔪᕆᖅᑐᐃᖁᓪᓗᖓ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᔫᑎᐅᖏᑦᑐᓄᑦ, ᑐᓴᖁᓪᓗᒋᑦ ᐅᒃᐱᓕᖁᓪᓗᒋᓪᓗ. 
8ᒎᑎ ᐃᓱᒪᓕᒫᓂᒃ ᖃᐅᔨᒪᔪᖅ, ᓈᒻᒪᒃᓴᕐᖕᓂᕐᖕᒥᓂᒃ ᔫᑎᐅᖏᑦᑐᓂᒃ ᓇᓗᓁᖅᓯᓚᐅᖅᐳᖅ, ᐊᓂᕐᖕᓂᕐᖕᒥᒃ ᐃᑦᔪᕐᖕᓁᑦᑐᒥᒃ ᑐᓂᓯᕕᒋᒐᒥᒋᑦ ᐅᕙᑦᑎᓐᓄᑦ ᑐᓂᓯᓚᐅᕐᖕᓂᕐᖕᒥᑐᑦ. 
9ᐊᑦᔨᒌᖏᑦᑑᑎᓚᐅᓐᖏᓛᑎᒍᑦ ᐅᕙᒍᓪᓗ ᔫᑎᐅᖏᑦᑐᓪᓗ, ᐊᔪᕐᖕᓂᖏᓐᓂᓪᓗ ᐃᓱᒪᒋᔪᓐᓁᖅᕕᒋᓚᐅᖅᐰᑦ ᐅᒃᐱᓕᕐᖕᒪᑕ. 
10ᒫᓐᓇᓕ ᓱᖕᒪᑦ ᒎᑎ ᐆᒃᑐᕋᓱᐊᖅᐱᓯᐅᒃ? ᐅᖁᒤᓐᓇᖅᑐᓂᒃ ᐃᓕᓯᔪᒪᓪᓗᓯ ᐃᓕᓐᓂᐊᖅᑎᓄᑦ ᓯᕗᓕᕕᓂᑦᑎᓐᓂᓪᓘᓐᓃᑦ, ᐅᕙᒍᓪᓘᓐᓃᑦ ᐊᒡᔭᕈᓐᓇᓚᐅᖏᑕᑦᑎᓐᓃᒃ? 
11ᐅᒃᐱᕈᓱᒃᐳᒍᓪᓕ ᐱᐅᓕᔭᐅᓂᐊᕋᑦᑕ ᐊᑕᓂᐅᑉ ᔩᓱᓯᐅᑉ ᐱᔪᓐᓇᖅᑎᑦᓯᓂᖓᒍᑦ, ᑍᒃᑯᐊᑦᑕᐅᖅ ᑍᒤᓐᓂᐊᕆᕗᑦ.”
12ᑲᑎᒪᔪᓪᓗ ᓂᐱᖃᕈᓐᓃᖅᐳᑦ; ᓈᓚᒡᓗᑎᒃ ᐸᕐᓇᐹᓯᒃᑯᒃ ᐸᐅᓗᓯᒃᑯᒃ ᐅᓂᒃᑳᖅᑎᓪᓗᒋᒃ ᓇᓗᓁᒃᑯᑕᕐᖕᓂᒃ ᑲᒪᓇᖅᑐᓂᒃᓗ ᒎᑎᐅᑉ ᔫᑎᐅᖏᑦᑐᓄᑦ ᐱᓇᓱᐊᖃᑦᑕᓚᐅᖅᑕᖏᓐᓂᒃ ᑖᒃᑯᒃᑎᒎᓇᖅ. 
13ᐅᓂᒃᑳᕆᕐᖕᒪᑎᒡᓕ, ᔧᒥᓯ ᐅᖃᓕᖅᐳᖅ, “ᐃᓚᒌᒃᑐᓯ, ᓈᓚᓚᐅᖅᓯᓐᖓ. 
14ᓮᒨᓂ ᐅᓂᒃᑳᕋᑖᕐᖕᒪᑦ ᒎᑎᐅᑉ ᐱᓇᓱᐊᓚᐅᕐᖕᓂᖓᓂᒃ ᓯᕗᓪᓕᖅᐹᒥᒃ ᔫᑎᐅᖏᑦᑐᓂ, ᑖᒃᑯᓇᖓᑦ ᑎᒍᓯᒐᒥ ᓇᖕᒥᓂᕆᓂᐊᖅᑕᒥᓂᒃ. 
15ᑕᒪᒃᑯᐊ ᐱᓪᓗᒋᑦ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᑦ ᑕᒪᑐᒥᖓ ᐊᖏᖃᖅᑎᖃᖅᐳᑦ ᑎᑎᕋᖅᓯᒪᖕᒪᑕ;
16‘ᒪᑐᒪ ᑭᖑᕐᖓᒍᑦ ᐅᑎᓛᖅᐳᖓ, ᐊᑕᓂᖅ ᐅᖃᖅᐳᖅ,
17ᐃᓄᓕᒫᑦ ᐊᑕᓂᕐᖕᒥᒃ ᕿᓂᓕᖁᓪᓗᒋᑦ,
18ᑍᒫᒃ ᐊᑕᓂᖅ ᐅᖃᖅᐳᖅ, ᑕᒪᑐᒥᖓ ᓇᓗᓁᖅᓯᓚᐅᖅᑐᖅ ᑍᑦᓱᒪᓂᐊᓗᒃ.’
19ᑍᒤᒻᒪᑦ ᐃᓱᒪᒋᕙᕋ ᔫᑎᐅᖏᑦᑐᑦ ᒎᑎᒧᑦ ᓵᒋᐊᖅᑐᑦ ᐅᖁᒤᑎᑕᒃᓴᕆᖏᓐᓇᑦᑎᒍ. 
20ᑎᑎᕋᖅᕕᒋᔭᒃᓴᕆᕙᕗᓪᓕ ᐅᖃᐅᑎᓗᒋᑦ ᓂᕆᖃᑕᐅᖁᖏᓪᓗᒋᑦ ᐆᒪᔪᓂᒃ ᒎᑎᓐᖑᐊᓄᑦ ᑐᓂᕐᕈᑕᐅᓯᒪᔪᓂᒃ, ᓄᓕᐊᕐᖕᓂᕐᖕᒥᒡᓗ ᐱᑦᑍᓕᖏᑦᑐᓄᑦ ᐃᓚᐅᖁᖏᓪᓗᒋᑦ, ᓂᕿᖃᖁᖏᓪᓗᒋᓪᓗ ᐆᒪᔪᓂᒃ ᕿᒥᑕᐅᓗᑎᒃ ᑐᖁᑕᐅᓯᒪᔪᓂᒃ, ᐊᐅᒃᑐᖃᑦᑕᖁᖏᓪᓗᒋᓪᓗ. 
21ᑍᑲᓐᖓᑦ ᐱᒋᐊᓕᕋᑖᕐᖕᓂᖓᓂᑦ ᓄᓇᓕᓕᒫᓂ ᒨᓯᓯᐅᑉ ᐱᖁᔭᖏᑦ ᐊᔪᕆᖅᑐᐃᑦᔪᑕᐅᒪᑕ ᓴᐸᑎᑕᒫᑦ ᔫᑎᑦ ᐅᒃᐱᕐᖕᓂᕐᖕᒧᑦ ᐊᔪᕆᖅᑐᐃᕕᖏᓐᓂ.”
22ᐋᐴᓯᑕᓖᓪᓗ ᐅᒃᐱᖅᑐᓪᓗ ᓯᕗᓕᖅᑎᖏᑦ, ᐅᒃᐱᖅᑑᖃᑎᒌᓪᓗ ᐃᓚᒋᓪᓗᒋᑦ ᐊᑲᐅᒃᓴᕋᒥᒃ ᓂᕈᐊᕈᒪᓪᓗᑎᒃ ᐊᖑᑎᓂᒃ ᐃᓚᒥᖕᓂᑦ ᐊᓐᑎᐅᑭᐊᒧᑦ ᑎᓕᓂᐊᖅᑕᒥᖕᓂᒃ, ᐸᐅᓗᓯᐅᓪᓗ ᐸᕐᓇᐹᓯᐅᓪᓗ ᐃᓚᒋᓂᐊᖅᑕᖏᓐᓂᒃ. ᔫᑕᓯ ᓂᕈᐊᖅᐹᑦ ᐹᕐᓴᐸᓯᒥᒃ ᐊᑎᓕᒃ, ᓮᓚᓯᓗ, ᑖᒃᑯᐊᒃ ᐅᒃᐱᖅᑐᓄᑦ ᐅᐱᒋᔭᐅᑦᓯᐊᕐᖕᒪᑎᒃ. 
23ᑖᒃᑯᑎᒎᓇᖅ ᑎᑎᖅᑲᓂᒃ ᓇᒃᓴᖅᑎᑦᓯᕗᑦ ᐃᒤᓕᔪᓂᒃ:
24ᑐᓴᐅᒪᓕᕋᑦᑕ ᐃᓚᑦᑎᓐᓂᑦ ᐃᓱᒪᔮᖅᑎᑕᐅᓯᒪᒐᑦᓯ ᐅᖃᐅᓯᕐᖕᒥᖕᓄᑦ, ᐃᓱᒪᓯ ᐅᐃᒪᔮᖅᑎᓪᓗᒋᑦ, ᑖᒃᑯᐊᓕ ᑍᒤᓕᐅᖁᓪᓗᒋᑦ ᐅᖃᐅᑎᓚᐅᖏᒃᑲᓗᐊᖅᐸᕗᑦ. 
25ᐊᑲᐅᓈᕋᓱᒋᒐᑦᑎᒍ ᐊᖏᖃᑎᒌᒃᓗᑕᓗ, ᐊᖑᑎᓂᒃ ᓂᕈᐊᖅᓗᑕ ᐃᓕᑦᓯᓐᓄᓪᓗ ᑎᓕᔪᒪᓪᓗᒋᑦ ᓇᒡᓕᒋᔭᕗᑦ ᐸᕐᓇᐹᓯᒃᑯᒃ ᐸᐅᓗᓯᒃᑯᒃ ᐃᓚᒋᓗᒋᒃ, 
26ᑖᒃᑯᐊᒃ ᐃᓅᓯᕐᖕᒥᖕᓂᒃ ᐊᓐᓂᕈᓱᓚᐅᓐᖏᒻᒪᑎᒃ ᐊᑕᓂᕐᖕᒥᒃ ᔩᓱᓯ ᙭ᔅᑑᓯᒥᒃ ᐱᔨᑦᓯᕈᒪᓪᓗᑎᒃ. 
27ᑍᒤᒻᒪᓪᓕ ᐃᓕᑦᓯᓐᓄᑦ ᑎᓕᓯᓕᖅᐳᒍᑦ ᔫᑕᓯᒥᒃ ᓮᓚᓯᒥᒡᓗ, ᑖᒃᑯᐊᒃ ᓇᖕᒥᓂᖅ ᐅᖃᐅᑎᓂᐊᕐᖕᒪᓯ ᐅᖃᐅᓯᕆᔭᑦᑕ ᐊᑦᔨᖏᓐᓂᒃ. 
28ᐊᑲᐅᒋᔭᐅᔫᔮᕐᖕᒪᑦ ᐊᓂᕐᖕᓂᕐᖕᒧᑦ ᐃᑦᔪᕐᖕᓁᑦᑐᒧᑦ ᐅᕙᑦᑎᓐᓄᓪᓗ ᐅᖁᒤᒃᓴᒃᑲᓐᓂᖅᑎᑕᐅᖁᓇᓯ ᒪᑯᓇᓐᖓᑦ ᐊᑐᕆᐊᖃᖅᑕᑦᓯᓐᓂᑦ: 
29ᒎᑎᓐᖑᐊᓄᑦ ᑐᓂᕐᕈᑎᕕᓂᕐᖕᓂᑦ ᓂᕆᖁᓇᓯ, ᐆᒪᔫᓪᓗ ᕿᒥᑕᕕᓂᐅᑉ ᐊᐅᖓᓂᒃ ᓂᕿᖓᓂᒡᓗ ᓂᕆᖁᓇᓯ; ᓄᓕᐊᕐᖕᓂᕐᖕᒥᒡᓗ ᐊᑐᕐᖕᓂᖅᓗᖁᓇᓯ. ᑕᒪᒃᑯᓂᖓ ᐊᑐᖅᑍᓕᒍᑦᓯ ᐊᑲᐅᔪᒥᒃ ᐱᓂᐊᖅᐳᓯ. ᑕᕝᕙᐅᕗᓯ.”
30ᑕᕝᕙ ᑎᓕᔭᐅᔪᑦ ᐊᐅᓪᓚᖅᐳᑦ ᐊᓐᑎᐅᑭᐊᒧᑦ, ᑍᑲᓂᓗ ᐅᒃᐱᖅᑑᖃᑎᒌᑦ ᑲᑎᖁᕔᑦ, ᑖᒃᑯᓂᖓᓗ ᑎᑎᖅᑲᓂᒃ ᑐᓂᓪᓗᒋᑦ. 
31ᑖᒃᑯᐊᓗ ᑖᒃᑯᓂᖓ ᐅᖃᓕᒫᕋᒥᒃ, ᐊᖏᔪᒥᒃ ᖁᕕᐊᓱᖕᓂᕐᖕᒥᒃ ᐃᓗᒻᒥᖅᑕᐅᕗᑦ ᐱᕙᓪᓕᖅᑎᑕᐅᒐᒥᒃ. 
32ᔫᑕᓯᓗ ᓮᓚᓯᓗ ᒎᑎᒧᑦ ᐱᔪᖃᓛᖅᑐᒥᒃ ᐅᖃᖅᑎᐅᓂᕐᖕᒥᒃ ᑐᓂᕐᕈᓯᐊᖃᕋᒥᒃ, ᐊᑯᓂ ᑖᒃᑯᓂᖓ ᐅᖃᖃᑎᖃᖅᐴᒃ ᑲᔪᖏᖅᓮᓪᓗᑎᒃ ᓲᖑᓯᕚᓪᓕᖅᑎᑦᓯᓪᓗᑎᒡᓗ. 
33ᐊᑯᓂ ᑍᑲᓃᓚᐅᖅᓗᑎᒃ ᐊᐅᓪᓚᓕᕆᕘᒃ ᖁᕕᐊᓱᑦᓯᐊᖅᓗᑎᒃ ᐅᒃᐱᖅᑑᖃᑎᒌᓄᑦ ᑎᓕᔨᒋᓚᐅᖅᑕᒥᖕᓄᑦ ᐅᑎᓕᕆᓪᓗᑎᒃ. 
35ᐸᐅᓗᓯᓕ ᐸᕐᓇᐹᓯᓗ ᐊᓐᑎᐅᑭᐊᒦᓚᐅᖅᐴᒃ ᐊᑯᓂ, ᐅᓄᖅᑐᓂᒡᓗ ᐊᓯᒥᖕᓂᒃ ᐃᓚᖃᖅᓗᑎᒃ ᐃᓕᓮᕘᒃ ᐊᔪᕆᖅᑐᐃᑦᔪᑎᖃᖅᓗᑎᒡᓗ ᐊᑕᓂᐅᑉ ᐅᖃᐅᓯᖏᓐᓂᒃ.
36ᐅᓪᓗᐃᑦ ᐅᓄᖅᑐᑦ ᑭᖑᕐᖓᑦᑎᒍᑦ ᐸᐅᓗᓯ ᐸᕐᓇᐹᓯᒧᑦ ᐅᖃᓕᖅᐳᖅ, “ᐅᑎᓚᐅᕐᖕᒥᓗᒃ ᑕᑯᔭᖅᑐᖅᓗᓄᒃ ᓄᓇᓕᖕᓄᑦ ᐊᑕᓂᐅᑉ ᐅᖃᐅᓯᖏᓐᓂᒃ ᐊᔪᕆᖅᑐᐃᕕᒋᓚᐅᖅᑕᑦᑎᖕᓄᑦ, ᖃᓄᐃᓕᕐᖕᒪᖔᑕ.” 
37ᐸᕐᓇᐹᓯᐅᓪᓕ ᔪᐊᓇᓯ ᒫᑯᓯ ᐃᓚᐅᖁᕚ, 
38ᐸᐅᓗᓯᓕ ᐃᓱᒪᖃᖅᐳᖅ ᐃᓚᐅᖁᓇᒍ, ᕿᒤᓚᐅᕐᖕᒪᑦ ᑖᒃᑯᖕᓂᖓ, ᐸᒻᐱᓕᐊᒥ ᐅᐸᒐᓱᐊᖅᑕᖓᑦ ᓱᓕ ᐃᓱᓕᓚᐅᖅᑎᓐᓇᒍ. 
39ᑕᕝᕙᓂᓗ ᐊᖏᔪᒥᒃ ᐂᕙᖃᑎᒌᓕᖅᐴᒃ ᐊᕕᓪᓗᑎᒡᓗ; ᐸᕐᓇᐹᓯᐅᑉ ᒫᑯᓯ ᐂᑉᐸᕆᓕᖅᐹ ᐅᒥᐊᖅᑐᓕᖅᓗᑎᒡᓗ ᓮᐳᕋᓯᒧᑦ, 
40ᐸᐅᓗᓯᐅᓪᓕ ᓮᓚᓯ ᓂᕈᐊᖅᓗᒍ ᐃᓚᒋᓕᖅᓗᒍ ᐊᐅᓪᓚᕆᕘᒃ, ᐅᒃᐱᖅᑑᖃᑎᒌᓄᑦ ᑐᓂᔭᐅᓪᓗᑎᒃ ᐊᑕᓂᐅᑉ ᐱᔪᓐᓇᖅᑎᑦᓯᓂᖓᓄᑦ. 
41ᐸᐅᓗᓯ ᓯᕆᐊᒃᑰᖅᐳᖅ ᓯᓕᓯᐊᒃᑯᓪᓗ, ᐅᒃᐱᖅᑑᖃᑎᒌᑦ ᐱᕙᓪᓕᖅᑎᓪᓗᒋᑦ.
