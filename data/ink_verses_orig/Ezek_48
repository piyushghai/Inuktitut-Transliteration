1ᐅᑯᐊ ᑕᕝᕙ ᑭᖑᕚᖑᖃᑎᒌᑦ ᐊᑎᖏᑦ ᐃᒤᓕᖓᕗᑦ: ᐱᒋᐊᖅᓗᒋᑦ ᓄᓇᐅᑉ ᐊᕕᒃᓯᒪᓂᖓᓂᑦ ᐅᓐᓄᐊᓪᓗᐊᑦ ᓇᓛᓃᑦᑐᒥᑦ, ᓯᕿᓂᐅᑉ ᓄᐃᕕᐊᑕ ᓇᓛᓄᐊᖓᔪᒥᑦ ᑕᕆᐅᕌᓗᖕᒥᑦ ᒥᑎᑎᕇᓂᐊᒥᑦ ᐱᒋᐊᖅᓗᓂ ᕼᐃᓴᓚᓐᒥᑦ ᕼᐊᒫᑎᐅᑉ ᐃᓚᖓᓄᑦ, ᕼᐊᔭ-ᐃᓇᓐᒧᓪᓗ ᑎᑭᓪᓗᒍ ᐅᓐᓄᐊᓪᓘᐊᑉ ᓇᓛᓃᑦᑐᒧᑦ ᑕᒫᓯᑰᓯᐅᑉ ᑭᒡᓕᖓᓄᑦ ᕼᐊᒫᑎᐅᑉ ᐃᓚᖓᓄᐊᖓᔪᒧᑦ, ᑕᒪᓐᓇ ᑖᓐ ᑭᖑᕚᖏᓐᓄᑦ ᓄᓇᒋᔭᐅᕗᖅ.
2ᑖᓐ ᓄᓇᖓᑕ ᑭᒡᓕᖓᓂᑦ ᐱᒋᐊᖅᓗᓂ, ᓯᕿᓂᐅᑉ ᓄᐃᕕᐊᓂᑦ ᓂᐱᕕᐊᓄᐊᖓᓪᓗᓂ, ᑕᒪᓐᓇ ᐋᓱᕆᐅᑉ ᑭᖑᕚᖏᓐᓄᑦ ᓄᓇᒋᔭᐅᕗᖅ.
3ᐋᓱᕆᐅᑉ ᓄᓇᖓᑕ ᑭᒡᓕᖓᓂᑦ ᐱᒋᐊᖅᓗᓂ, ᓯᕿᓂᐅᑉ ᓄᐃᕕᐊᓂᑦ ᓂᐱᕕᐊᓄᐊᖓᓪᓗᓂ, ᑕᒪᓐᓇ ᓇᐸᑕᓕᐅᑉ ᑭᖑᕚᖏᓐᓄᑦ ᓄᓇᒋᔭᐅᕗᖅ.
4ᓇᐸᑕᓕᐅᑉ ᓄᓇᖓᑕ ᑭᒡᓕᖓᓂᑦ ᐱᒋᐊᖅᓗᓂ, ᓯᕿᓂᐅᑉ ᓄᐃᕕᐊᓂᑦ ᓂᐱᕕᐊᓄᐊᖓᓪᓗᓂ, ᑕᒪᓐᓇ ᒫᓇᓯᐅᑉ ᑭᖑᕚᖏᓐᓄᑦ ᓄᓇᒋᔭᐅᕗᖅ.
5ᒫᓇᓯᐅᑉ ᓄᓇᖓᑕ ᑭᒡᓕᖓᓂᑦ ᐱᒋᐊᖅᓗᓂ, ᓯᕿᓂᐅᑉ ᓄᐃᕕᐊᓂᑦ ᓂᐱᕕᐊᓄᐊᖓᓪᓗᓂ, ᑕᒪᓐᓇ ᐃᕗᕅᒥᐅᑉ ᑭᖑᕚᖏᓐᓄᑦ ᓄᓇᒋᔭᐅᕗᖅ.
6ᐃᕗᕅᒥᐅᑉ ᓄᓇᖓᑕ ᑭᒡᓕᖓᓂᑦ ᐱᒋᐊᖅᓗᓂ, ᓯᕿᓂᐅᑉ ᓄᐃᕕᐊᓂᑦ ᓂᐱᕕᐊᓄᐊᖓᓪᓗᓂ, ᑕᒪᓐᓇ ᕉᐱᓂᐅᑉ ᑭᖑᕚᖏᓐᓄᑦ ᓄᓇᒋᔭᐅᕗᖅ.
7ᕉᐱᓂᐅᑉ ᓄᓇᖓᑕ ᑭᒡᓕᖓᓂᑦ ᐱᒋᐊᖅᓗᓂ, ᓯᕿᓂᐅᑉ ᓄᐃᕕᐊᓂᑦ ᓂᐱᕕᐊᓄᐊᖓᓪᓗᓂ, ᑕᒪᓐᓇ ᔫᑕᐅᑉ ᑭᖑᕚᖏᓐᓄᑦ ᓄᓇᒋᔭᐅᕗᖅ.
8ᔫᑕᐅᑉ ᓄᓇᖓᑕ ᑭᒡᓕᖓᓂᑦ ᐱᒋᐊᖅᓗᓂ, ᓯᕿᓂᐅᑉ ᓄᐃᕕᐊᓂᑦ ᓂᐱᕕᐊᓄᐊᖓᓪᓗᓂ, ᑕᒪᓐᓇ ᓄᓇ ᓴᓂᖅᕙᒃᓯᒪᔭᖃᕆᐊᖃᖅᐳᖅ, ᐊᖏᓂᖃᖅᓗᓂ ᓴᓂᒧᑦ 10-ᒤᓕᒥᒃ ᐅᓐᓄᐊᓪᓗᐊᒥᑦ ᐅᓪᓗᓪᓗᐊᒧᑦ, ᐊᒻᒪ ᑍᒫᓪᓗᐊᖅ ᓯᕕᑐᑎᒋᖕᒥᓗᓂ ᓯᕿᓂᐅᑉ ᓄᐃᕕᐊᓂᑦ ᓂᐱᕕᐊᓄᑦ, ᑭᖑᕚᕇᓄᑦ ᐊᕕᒃᑐᖅᑕᐅᔪᑎᑐᑦ ᐊᖏᑎᒋᓗᓂ, ᑕᕝᕙᓂ ᕿᑎᖓᓂ ᑐᒃᓯᐊᖅᕕᒡᔪᐊᖅ ᐃᓂᖃᖅᑐᒃᓴᐅᕗᖅ.
9ᓄᓇ ᓴᓂᖅᕙᒃᓯᒪᔭᓯ ᐊᑕᓂᕐᖕᒧᑦ ᐊᑐᖅᑐᒃᓴᐅᖁᓪᓗᒍ 10-ᒤᓕᒥᒃ ᑐᑭᒧᖃᖅᑐᒃᓴᐅᕗᖅ, ᓴᓂᒧᖃᖅᓗᓂᓗ 8-ᒤᓕᒥᒃ. 
10ᑕᒪᓐᓇ ᓄᓇ ᐃᑦᔪᕐᖕᓁᑎᑕᐅᓯᒪᔪᒃᓴᐅᕗᖅ: ᑐᓂᕐᕈᓯᖅᑎᑦᓯᔩᑦ ᑕᒪᑐᒥᖓ ᓄᓇᖁᑎᖃᖅᑐᒃᓴᐅᕗᑦ ᓯᕿᓂᐅᑉ ᓄᐃᕕᐊᑕ ᓇᓛᓂᑦ ᓂᐱᕕᐊᑕ ᓇᓛᓄᑦ ᐊᖏᓂᖃᖅᑐᒥᒃ 10-ᒤᓕᒥᒃ, ᐅᓐᓄᐊᓪᓗᐊᓪᓗ ᓇᓛᓂᑦ ᐅᓪᓗᓪᓗᐊᑉ ᓇᓛᓄᑦ ᐊᖏᓂᖃᖅᓗᓂ 4-ᒤᓕᒥᒃ, ᑖᑦᓱᒪ ᓄᓇᐅᑉ ᕿᑎᖓᓂ ᐊᑕᓂᐅᑉ ᑐᒃᓯᐊᖅᕕᒡᔪᐊᖁᑎᖓ ᐃᓂᖃᖅᑐᒃᓴᐅᕗᖅ. 
11ᑖᓐᓇ ᓄᓇ ᐃᑦᔪᕐᖕᓁᑎᑕᐅᓯᒪᔪᖅ ᑐᓂᕐᕈᓯᖅᑎᑦᓯᔨᓄᑦ ᑐᕌᖓᔪᒃᓴᐅᕗᖅ ᔭᑑᑭᐅᑉ ᑭᖑᕚᖏᓐᓄᑦ, ᑖᒃᑯᐊ ᓱᕐᕋᔪᐃᑦᑑᓪᓗᑎᒃ ᐅᕙᓐᓂᒃ ᐱᔨᑦᓯᓚᐅᕐᖕᒪᑕ, ᐄᓴᕅᓕᒥᐅᓄᑦ ᑕᒻᒪᖅᑐᓄᑦ ᐃᓚᐅᓇᑎᒃ, ᓕᕔᑎᑦ ᑭᖑᕚᖏᑕ ᐃᓚᖏᑎᑐᑦ. 
12ᑕᒪᑐᒥᖓ ᓄᓇᖁᑎᑖᖅᑐᒃᓴᐅᕗᑦ ᐊᑦᔨᐅᖏᑦᑑᑎᑕᐅᔪᒥᒃ ᓄᓇᒥᑦ ᐃᑦᔪᕐᖕᓁᑦᑐᒥᑦ, ᑕᒪᓐᓇᓗ ᐃᑦᔪᕐᖕᓁᓐᓂᖅᐸᐅᑎᑕᐅᔪᒃᓴᐅᕗᖅ, ᓕᕔᑎᑦ ᓄᓇᖁᑎᖏᑕ ᓴᓂᐊᓃᓪᓗᓂ. 
13ᑐᓂᕐᕈᓯᖅᑎᑦᓯᔩᑦ ᓄᓇᖁᑎᖏᑕ ᓴᓂᐊᓃᑦᑐᒥᒃ, ᓕᕔᑎᑦ ᓄᓇᖁᑎᑖᖅᑎᑕᐅᔪᒃᓴᐅᕗᑦ 10-ᒤᓕᒥᒃ ᑐᑭᒧᖃᖅᑐᒥᒃ, 4-ᒤᓕᒥᒡᓗ ᓴᓂᒧᖃᖅᑐᒥᒃ. 
14ᑖᒃᑯᐊ ᓂᐅᕐᕈᑎᖃᖅᑐᒃᓴᐅᓐᖏᓚᑦ ᑕᐅᖅᓯᐅᑦᔨᔪᒃᓴᐅᓐᖏᓚᓪᓘᓐᓃᑦ ᓄᓇᖁᑎᒥᖕᓂᒃ; ᑕᒪᓐᓇ ᐃᒃᐱᒋᔭᐅᑦᓯᐊᖅᑐᒃᓴᐅᕗᖅ ᓄᓇᐅᑉ ᐱᐅᓂᖅᐹᕆᖕᒪᒍ, ᐊᑕᓂᕐᖕᒧᑦ ᐃᑦᔪᕐᖕᓁᑦᑑᒪᑦ.
15ᓴᓂᖅᕙᒃᑕᐅᓯᒪᔪᒥ ᐊᒥᐊᒃᑰᔪᖅ 10-ᒤᓕᓂᒃ ᑕᑭᓂᓕᒃ, 2-ᒤᓕᒥᒃ ᓴᓂᒧᑐᓂᓕᒃ, ᐃᓄᖕᓄᑦ ᐃᒡᓗᒐᓴᖕᒥᐅᑐᐃᓐᓇᕐᖕᓄᑦ ᐊᑐᒐᒃᓴᐅᔪᒃᓴᐅᕗᖅ, ᑕᕝᕙᓂ ᐃᒡᓗᖃᕈᓐᓇᖅᐳᑦ ᖃᓄᑐᐃᓐᓇᖅᓗ ᐊᑐᕈᒪᔭᒥᖕᓄᑦ ᐊᑐᖅᓗᒍ. ᑖᑦᓱᒪ ᓄᓇᐅᑉ ᕿᑎᖓᓂ ᐃᒡᓗᒐᓴᒡᔪᐊᖃᖅᑐᒃᓴᐅᕗᑦ. 
16ᑭᒃᐹᕆᓪᓗᐊᖅᑐᒃᓴᐅᕗᖅ ᐊᕙᑎᖏᒃ ᐊᑦᔨᒌᒥᒃ ᐊᖏᓂᖃᖅᓗᑎᒃ: ᐅᓐᓄᐊᓪᓗᐊᑉ ᓇᓛᓃᑦᑐᖅ 2,520-ᓂᒃ ᐆᒃᑑᑎᓂᒃ ᓯᕕᑐᓂᖃᖅᓗᓂ ᐅᓪᓗᓪᓗᐊᓪᓗ ᓇᓛᓃᑦᑐᖅ ᑍᒤᓪᓗᐊᖅᓗᓂ, ᐊᕙᒻᒧᓪᓗ ᓯᑭᓂᐅᑉ ᓄᐃᕕᐊᓂᑦ ᓂᐱᕕᐊᓄᑦ ᑍᒤᓪᓗᐊᕐᖕᒥᓗᓂ. 
17ᐃᒡᓗᒐᓴᒡᔪᐊᑦ ᓯᓚᑖᒍᑦ ᓄᓇᒥ ᐊᑐᐃᓐᓇᖃᒃᑲᓐᓂᖅᑐᒃᓴᐅᕗᖅ; ᐊᕙᒻᒧᑦ ᐊᑐᓂᑦ ᓴᓂᒧᓪᓗ 140-ᓂᒃ ᐆᒃᑑᑎᓂᒃ ᐊᖏᓂᖃᖅᑐᒥᒃ. 
18ᐃᒡᓗᒐᓴᒡᔪᐊᑦ ᓱᓇᖃᖏᓐᓂᖓᑕ ᐊᒥᐊᒃᑯᖓ ᐃᑦᔪᕐᖕᓁᑦᑐᒦᑦᑐᖅ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᖅ ᐊᖏᓂᖃᖅᑐᒃᓴᐅᕗᖅ 4-ᒤᓕᒥᒃ ᑐᑭᒧᖃᖅᓗᓂ 2-ᒤᓕᒥᒡᓗ ᓴᓂᒧᑐᓂᖃᖅᓗᓂ, ᓯᕿᓂᐅᑉ ᓂᐱᕕᐊᑕ ᓇᓛᓃᑦᑐᖅ 4-ᒤᓕᒥᒃ ᑕᑭᓂᖃᖅᓗᓂ 2-ᒤᓕᒥᒃ ᓴᓂᒧᑐᓂᖃᖅᓗᓂ, ᐃᑦᔪᕐᖕᓁᑎᑕᐅᓯᒪᔫᑉ ᓴᓂᐊᒎᖓᓗᓂ. ᑕᒪᑐᒪᓗ ᓄᓇᐅᑉ ᐱᕈᖅᑎᑕᖏᑦ ᐱᓇᓱᐊᖅᑎᓄᑦ ᓂᕿᒃᓴᐅᔪᒃᓴᐅᕗᖅ. 
19ᐃᒡᓗᒐᓴᒡᔪᐊᕐᖕᒥᐅᑦ ᐱᓇᓱᐊᖅᑏᑦ, ᑭᖑᕚᕇᓂᑦ ᓇᓪᓕᐊᓐᓂᑐᐃᓐᓇᖅ ᐄᓴᕅᓕᒥᐅᓂᑦ ᐱᓯᒪᒐᓗᐊᕈᑎᒃ, ᑕᒫᓂ ᐱᕈᖅᓰᕕᖃᕈᓐᓇᖅᐳᖅ.
20ᓴᓂᖅᕙᒃᑕᐅᓯᒪᔫᑉ ᐊᖏᓂᖓ ᐊᑕᖏᖅᓗᒍ ᐆᒃᑐᕋᖅᓯᒪᔪᒃᓴᐅᕗᖅ 10-ᒤᓕᒥᒃ ᐊᑦᔨᒌᒥᒃ ᐊᖏᓂᖃᖅᓗᓂ ᑐᑭᒧᑦ ᓴᓂᒧᓪᓗ, ᑕᒪᓐᓇ ᐃᑦᔪᕐᖕᓁᑦᑐᒃᑯᕕᐅᓗᓂ ᐃᓚᖓᓗ ᐃᒡᓗᒐᓴᒡᔪᐊᖃᖅᕕᐅᓗᓂ.
21ᑖᑦᓱᒪ ᐃᑦᔪᕐᖕᓁᑦᑐᒃᑯᕕᐅᑉ ᐊᕙᑎᖏᒃ ᐃᒡᓗᒐᓴᖃᖅᕕᐅᔪᖅᓗ ᐊᖓᔪᖅᑳᒧᑦ ᓄᓇᖁᑎᒋᔭᐅᔪᒃᓴᐅᕗᖅ. ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᒥᑦ, ᓂᐱᕕᐊᑕ ᓇᓛᓄᐊᖓᔪᒧᑦ ᐊᖏᓂᖃᖅᓗᓂ 10-ᒤᓕᒥᒃ ᐊᕙᒻᒧᑦ, ᑭᖑᕚᕇᑦ ᓄᓇᖁᑎᖏᓐᓄᑦ ᐋᖅᑭᒃᓯᒪᓂᖓ ᐊᑦᔨᒋᔭᐅᒐᓚᒡᓗᓂ, ᐊᖓᔪᖅᑳᑉ ᑕᒪᓐᓇ ᐱᒋᔭᒃᓴᕆᕚ. ᐃᑦᔪᕐᖕᓁᑦᑐᒃᑯᕕᐅᓗᓂ ᕿᑎᖓᓂᓗ ᑐᒃᓯᐊᖅᕕᒡᔪᐊᖅ ᐃᓂᖃᖅᓗᓂ, 
22ᓕᕔᑎᓄᑦ ᓄᓇᖁᑎᒋᔭᐅᔫᑉ ᐃᒡᓗᒐᓴᒡᔪᐊᓄᓪᓗ ᐃᓂᒋᔭᐅᔫᑉ ᐊᒥᐊᒃᑯᖓ ᕿᑎᖓᓃᑦᑐᖅ ᐊᖓᔪᖅᑳᑉ ᓄᓇᖁᑎᒋᔭᒃᓴᕆᕚ. ᔫᑕᐅᑉ ᓄᓇᖁᑎᖓᑕ ᐱᑦᔭᒥᓂᐅᓪᓗ ᓄᓇᖁᑎᖓᑕ ᐊᑯᓐᓂᖓᓃᓪᓗᓂ.
23ᑭᖑᕚᖑᖃᑎᒌᑦ ᐃᓚᖏᑦ: ᓄᓇᖁᑎᑖᕆᐊᖃᖅᑐᑦ ᐊᕕᒃᑐᕈᓐᓇᖅᐳᑦ ᓯᕿᓂᐅᑉ ᓄᐃᕕᐊᑕ ᓇᓛᓂᑦ ᓯᕿᓂᐅᑉ ᓂᐱᕕᐊᑕ ᓇᓛᓄᑦ, ᐱᑦᔭᒥᓂᒃᑯᑦ ᑭᖑᕚᖏᓐᓄᑦ ᓄᓇᒋᔭᐅᕗᑦ.
24ᐱᑦᔭᒥᓂᒃᑯᑦ ᓄᓇᖓᑕ ᑭᒡᓕᖓᓂᑦ ᐱᒋᐊᖅᓗᓂ, ᓯᕿᓂᐅᑉ ᓄᐃᕕᐊᓂᑦ ᓂᐱᕕᐊᓄᐊᖓᓪᓗᓂ, ᓯᒥᐅᓂᒃᑯᑦ ᑭᖑᕚᖏᓐᓄᑦ ᓄᓇᒋᔭᐅᕗᖅ.
25ᓯᒥᐅᓂᐅᑉ ᓄᓇᖓᑕ ᑭᒡᓕᖓᓂᑦ ᐱᒋᐊᖅᓗᓂ, ᓯᕿᓂᐅᑉ ᓄᐃᕕᐊᓂᑦ ᓂᐱᕕᐊᓄᐊᖓᓪᓗᓂ, ᐃᓴᑳᕆᒃᑯᑦ ᑭᖑᕚᖏᓐᓄᑦ ᓄᓇᒋᔭᐅᕗᖅ.
26ᐃᓴᑳᕆᒃᑯᑦ ᓄᓇᖓᑕ ᑭᒡᓕᖓᓂᑦ ᐱᒋᐊᖅᓗᓂ, ᓯᕿᓂᐅᑉ ᓄᐃᕕᐊᓂᑦ ᓂᐱᕕᐊᓄᐊᖓᓪᓗᓂ, ᔨᐳᓗᓂᒃᑯᑦ ᑭᖑᕚᖏᓐᓄᑦ ᓄᓇᒋᔭᐅᕗᖅ.
27ᔨᐳᓗᓂᒃᑯᑦ ᓄᓇᖓᑕ ᑭᒡᓕᖓᓂᑦ ᐱᒋᐊᖅᓗᓂ, ᓯᕿᓂᐅᑉ ᓄᐃᕕᐊᓂᑦ ᓂᐱᕕᐊᓄᐊᖓᓪᓗᓂ, ᒑᑦᑯᑦ ᑭᖑᕚᖏᓐᓄᑦ ᓄᓇᒋᔭᐅᕗᖅ.
28ᒑᑦᑯᑦ ᓄᓇᖓᑕ ᑭᒡᓕᖓᓂᑦ ᐱᒋᐊᖅᓗᓂ, ᐅᓪᓗᓪᓗᐊᑉ ᓇᓛᓄᐊᖓᓗᓂ, ᑖᒪᕆᐅᑉ ᓄᓇᖓᑕ ᑭᒡᓕᖓᓂᑦ ᒥᕆᐸ-ᑲᑎᓯᒧᐊᖓᓗᓂ, ᐅᓐᓄᐊᓪᓗᐊᑉ ᓇᓛᓄᐊᖓᓗᓂ ᐃᑦᔨᑉᑎᒥᐅᑦ ᓄᓇᖓᑕ ᑭᒡᓕᖓᒎᖅᓗᓂ ᑕᕆᐅᖅᔪᐊᖅ ᒥᑎᑎᕇᓂᐊ ᑎᑭᓪᓗᒍ.
29ᑕᒪᓐᓇ ᓄᓇ ᑍᒫᒃ ᐊᕕᒃᑐᖅᑕᒃᓴᕆᕙᓯ ᓇᓚᐅᑦᓵᕈᑎᒧᑦ ᑭᖑᕚᕇᑦ ᓄᓇᒥᒃ ᑭᖑᕐᖑᑎᔭᒃᓴᖏᓐᓂᒃ ᓄᓇᑖᖁᓪᓗᒋᑦ ᐄᓴᕅᓕᐅᑉ ᑭᖑᕚᖏᑦ, “ᑍᒫᒃ ᑕᕝᕙ ᓄᓇ ᐊᕕᒃᑐᖅᑕᐅᓯᒪᔪᒃᓴᐅᕗᖅ, ᐊᑕᓂᖅ ᒎᑎ ᐅᖃᖅᐳᖅ.”
30“ᐃᒡᓗᒐᓮᑦ ᐃᑎᖅᑕᖅᕕᖏᑦ ᐃᒤᓕᖓᔪᒃᓴᐅᕗᑦ: ᐃᑎᖅᑕᖅᕕᒃ ᐅᓐᓄᐊᓪᓗᐊᒦᑦᑐᖅ ᐊᖏᓂᖃᖅᑐᒃᓴᐅᕗᖅ 2,520-ᓂᒃ ᐆᒃᑑᑎᓂᒃ, 
31ᐃᑎᖅᑕᖅᕖᑦ ᐱᖓᓱᑦ ᐅᓐᓄᐊᓪᓗᐊᑉ ᓇᓛᓃᑦᑐᑦ ᐊᑎᖃᖅᑐᒃᓴᐅᕗᑦ ᑭᖑᕚᕇᑦ ᐄᓴᕅᓕᒥᐅᑦ ᐱᖓᓱᑦ ᐊᑎᖏᓐᓂᒃ: ᐃᑎᖅᑕᖅᕕᒃ ᕉᐱᓂ, ᐃᑎᖅᑕᖅᕕᒃ ᔫᑕ, ᐃᑎᖅᑕᖅᕕᒃ ᓕᕔ; 
32ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᑦ ᐃᑎᖅᑕᖅᕖᑦ ᐱᖓᓱᑦ ᐊᖏᓂᖃᖅᑐᒃᓴᐅᕗᑦ 2,520-ᓂᒃ ᐆᒃᑑᑎᓂᒃ: ᐊᑎᖃᖅᑐᒃᓴᐅᕗᑦ, ᐃᑎᖅᑕᖅᕕᒃ ᔫᓯᐱ, ᐃᑎᖅᑕᖅᕕᒃ ᐱᑦᔭᒥᓂ, ᐃᑎᖅᑕᖅᕕᒃ ᑖᓐ; 
33ᐅᓪᓗᓪᓗᐊᑉ ᓇᓛᓃᑦᑐᑦ, ᐃᑎᖅᑕᖅᕖᑦ ᐱᖓᓱᑦ ᐊᖏᓂᖃᖅᑐᒃᓴᐅᕗᑦ 2,520-ᓂᒃ ᐆᒃᑑᑎᓂᒃ: ᐊᑎᖃᖅᑐᒃᓴᐅᕗᑦ, ᐃᑎᖅᑕᖅᕕᒃ ᓯᒥᐅᓂ, ᐃᑎᖅᑕᖅᕕᒃ ᐃᓴᑳᕆ, ᐃᑎᖅᑕᖅᕕᒃ ᔨᐳᓗᓂ; 
34ᓯᕿᓂᐅᑉ ᓂᐱᕕᐊᑕ ᓇᓛᓃᑦᑐᑦ ᐃᑎᖅᑕᕖᑦ ᐱᖓᓱᑦ ᐊᖏᓂᖃᖅᑐᒃᓴᐅᕗᑦ 2,520-ᓂᒃ ᐆᒃᑑᑎᓂᒃ: ᐊᑎᖃᖅᑐᒃᓴᐅᕗᑦ; ᐃᑎᖅᑕᖅᕕᒃ ᒑᑦ, ᐃᑎᖅᑕᖅᕕᒃ ᐋᓱᕆ, ᐃᑎᖅᑕᖅᕕᒃ ᓇᐸᑕᓕ. 
35ᐊᕙᓗᖅᔪᐊᑉ ᐊᖏᓂᖓ ᑐᑭᒧᑦ ᓴᓂᒧᓪᓗ 10,080-ᓂᒃ ᐆᒃᑑᑎᓂᒃ ᐊᖏᓂᖃᖅᑐᒃᓴᐅᕗᖅ; ᒫᓐᓇᒥᑦ ᐱᒋᐊᖅᓗᒍ ᐃᒡᓗᒐᓴᒡᔪᐊᑦ ᑖᒃᑯᐊ ᐊᑎᖃᖅᑐᒃᓴᐅᕗᑦ, ᐊᑕᓂᖅ ᑕᕝᕙᓃᑉᐳᖅ.”
