1ᑕᖅᑮᑦ 12-ᖓᓂ, ᑕᖅᑭᒥ ᐊᑖᕆᒥ, ᐅᓪᓗᖅ 13-ᖑᓕᕐᖕᒪᑦ, ᑕᕝᕙ ᐊᖓᔪᖅᑳᖅᔪᐊᑉ ᐱᖁᔨᓂᖓ ᐱᖁᔭᓕᐊᕆᓯᒪᔭᖓᓗ ᓇᓪᓕᐅᑎᓚᐅᖅᐳᖅ ᑐᖁᕅᕕᒃ, ᑕᕝᕙᓂ ᐅᓪᓗᒥ ᔫᑎᑦ ᐊᑭᕋᖅᑐᖅᑎᖏᑦ ᓄᖒᑦᓯᓂᐊᕋᓱᒋᓚᐅᖅᐳᑦ, ᐃᒡᓗᖔᖓᓄᓪᓕ ᐱᔪᖃᓚᐅᖅᐳᖅ, ᑕᕝᕙᓂ ᐅᓪᓗᒥ ᔫᑎᑦ ᐆᒥᒋᔨᒥᖕᓂᒃ ᓵᓚᖃᖔᓚᐅᕐᖕᒪᑕ. 
2ᔫᑎᑦ ᑲᑎᓚᐅᖅᐳᑦ ᐃᒡᓗᒐᓴᖕᓃᑦᑐᓕᒫᑦ ᐊᖓᔪᖅᑳᖅᔪᐊᑉ ᐊᕼᐊᓱᐃᕋᓯᐅᑉ ᓄᓇᓕᖁᑎᖏᑕ ᐊᕕᒃᑐᖅᓯᒪᓂᖏᓐᓃᑦᑐᑦ ᐱᒋᐊᕋᓱᒃᑐᓕᒫᓂᒃ ᑐᖁᑦᓯᖃᑦᑕᖅᓗᑎᒃ. ᓇᓪᓕᐊᓐᓄᓪᓘᓐᓃᑦ ᓵᓚᐅᔪᓐᓇᓚᐅᓐᖏᓚᑦ, ᐃᓄᓕᒫᑦ ᑲᑉᐱᐊᓱᓕᓚᐅᕐᖕᒪᑕ ᑖᒃᑯᓂᖓ. 
3ᓄᓇᓕᖕᓂ ᐊᕕᒃᑐᖅᓯᒪᔪᓂ ᐊᖓᔪᖅᑳᑦ, ᓄᓇᓕᖕᓂ ᐊᐅᓚᑦᓯᔩᑦ, ᓄᓇᓕᖕᓂᓗ ᐋᖅᑭᒃᓯᒪᑎᑦᓯᔩᑦ, ᐊᖓᔪᖅᑳᖅᔪᐊᕐᖕᒥᒡᓗ ᓄᓇᓕᖕᓂ ᐱᔨᑦᓯᖅᑏᑦ, ᔫᑎᓂᒃ ᐃᑲᔪᖔᓚᐅᖅᐳᑦ, ᒧᐊᑎᑬᒥᒃ ᓯᕘᕋᓚᐅᕋᒥᒃ. 
4ᒧᐊᑎᑬ ᐱᓪᓚᕆᐊᓘᓕᓚᐅᕐᖕᒪᑦ ᐊᖓᔪᖅᑳᖅᔪᐊᒃᑯᕕᖕᒥ, ᑖᑦᓱᒪᓗ ᐊᔪᖏᓐᓂᕋᖅᑕᐅᓂᖓ ᓄᓇᓕᖕᓂ ᐊᕕᒃᑐᖅᓯᒪᔪᓂ ᓯᐊᒻᒪᖅᓯᒪᓕᓚᐅᕐᖕᒪᑦ; ᑖᓐᓇ ᒧᐊᑎᑬ ᐱᔪᓐᓇᕐᖕᓂᖅᑖᖅᐸᓪᓕᐊᑐᐃᓐᓇᓚᐅᖅᐳᖅ. 
5ᑍᒤᒻᒪᑦ ᔫᑎᑦ ᐊᑭᕋᖅᑐᖅᑎᓕᒫᒥᖕᓂᒃ ᓵᓚᖃᓚᐅᖅᐳᑦ ᓴᕕᒡᔪᐊᒧᑦ ᑐᖁᑦᓯᕙᒃᓗᑎᒃ, ᑐᖁᕅᓪᓗᑎᒃ ᓄᖑᕅᓪᓗᑎᒡᓗ, ᐆᒥᒋᔨᑎᒃ ᐃᓱᒪᖅᓱᖅᓗᑎᒃ ᐱᓂᐊᖅᕕᒋᓚᐅᖅᐰᑦ.
6ᓄᓇᒥ ᓲᓴᒥ ᐊᖓᔪᖅᑳᖅᔪᐊᒃᑯᕕᖕᒥ ᔫᑎᑦ ᑐᖁᕅᓚᐅᖅᐳᑦ ᐊᖑᑎᓂᒃ 500-ᓂᒃ. 
7ᓄᓇᓕᖕᓂᓗ ᐅᑯᓇᓂ ᐸᕐᓴᓐᑕᑦᑕᒥ, ᑕᓪᐴᓂᒥ, ᐊᓴᐸᑕᒥ, 
8ᐳᕌᓴᒥ, ᐊᑕᓔᐊᒥ, ᐊᕅᑖᑕᒥ, 
9ᐸᕐᒪᓰᑕᒥ, ᐊᕆᓮᒥ, ᐊᕅᑍᒥ, ᕔᔭᑕᒥᓗ, 
10ᕼᐂᒪᓂᐅᑉ ᕼᐊᒥᑕᑕᐅᑉ ᐃᕐᖕᓂᖓᑕ, ᐃᕐᖕᓂᖏᑦ ᖁᓕᑦ, ᔫᑎᑦ ᐊᑭᕋᖅᑐᖅᑎᖏᑦ ᑐᖁᑕᐅᓚᐅᖅᐳᑦ; ᑐᖁᑕᖏᑕᓕ ᐱᖁᑎᕕᓂᖏᓐᓂᒃ ᑎᒍᓯᔪᖃᓚᐅᓐᖏᓚᖅ.
11ᑕᕝᕙᓂ ᐅᓪᓗᒥ ᑐᖁᑕᐅᔪᑦ ᐅᓄᕐᖕᓂᖏᑦ ᓄᓇᒥ ᓲᓴᒥ ᐊᖓᔪᖅᑳᖅᔪᐊᒃᑯᕕᖕᒥ ᐊᖓᔪᖅᑳᖅᔪᐊᕐᖕᒧᑦ ᐅᖃᐅᓯᐅᓚᐅᖅᐳᑦ. 
12ᐊᖓᔪᖅᑳᖅᔪᐊᖅᓗ ᑯᐃᓐ ᐊᓯᑕᒧᑦ ᐅᖃᖅᐳᖅ, “ᔫᑎᑦ ᑐᖁᑦᓯᓚᐅᖅᐳᑦ ᓄᖒᑦᓯᓪᓗᑎᒡᓗ ᐊᖑᑎᓂᒃ 500-ᓂᒃ ᑕᕝᕙᓂ ᓲᓴᒥ ᐊᖓᔪᖅᑳᖅᔪᐊᒃᑯᕕᖕᒥ, ᕼᐂᒪᓂᐅᓪᓗ ᐃᕐᖕᓂᖏ ᖁᓕᑦ ᑐᖁᑕᐅᓚᐅᕆᕗᑦ. ᖃᑦᓯᓂᒡᓕᑭᐊᖅ ᑐᖁᑦᓯᕙᑦ ᐊᖓᔪᖅᑳᖅᔪᐊᑉ ᓄᓇᖁᑎᓕᒫᖏᓐᓂ ᑲᑎᑦᓱᒋᑦ? ᒫᓐᓇᓕ ᖃᓄᖅ ᑐᒃᓯᕋᕈᑎᒃᓴᖃᓕᖅᐲᑦ? ᐱᔪᒪᔭᕐᖕᓂᒃ ᑐᓂᓯᕕᒋᓂᐊᖅᐸᒋᑦ. ᐅᕝᕙᓗ ᖃᓄᐃᓕᐅᒃᑲᓐᓂᖁᔨᕖᑦ? ᑕᕝᕙ ᑲᔪᓯᓂᐊᖅᐳᖅ.”
13ᑕᕝᕙ ᐊᓯᑕ ᐅᖃᖅᐳᖅ, “ᐊᖓᔪᖅᑳᖅᔪᐊᑉ ᖁᕕᐊᒋᒃᐸᒍ, ᔫᑎᑦ ᐱᔪᓐᓇᖅᑎᑕᐅᓚᐅᖅᓕᑦ ᖃᐅᒃᐸᑦ ᑲᔪᓯᒃᑲᓐᓂᖁᓪᓗᒋᑦ ᑕᕝᕙᓃᑦᑐᑦ ᓲᓴᒥ ᐅᓪᓗᒥ ᐱᖁᔭᓕᐊᕆᔭᐅᓯᒪᔫᑉ ᐱᓇᓱᐊᖅᑕᐅᓂᖓᓂᒃ, ᑖᒃᑯᐊ ᕼᐂᒪᓂᐅᑉ ᐃᕐᖕᓂᖏᑦ ᖁᓕᑦ ᕿᒥᑦᓯᕕᖕᒥ ᓂᕕᓐᖓᖅᑕᐅᓗᑎᒃ.” 
14ᑕᕝᕙ ᐊᖓᔪᖅᑳᖅᔪᐊᖅ ᐱᖁᔨᓚᐅᖅᐳᖅ ᑕᒪᓐᓇ ᑍᒤᑎᑕᐅᖁᓪᓗᒍ; ᐱᖁᔭᖅᓗ ᓴᖅᑭᑕᐅᓚᐅᖅᐳᖅ ᓲᓴᒥ, ᕼᐂᒪᓂᐅᑉ ᐃᕐᖕᓂᖏᑦ ᖁᓕᑦ ᕿᒥᑦᓯᕕᖕᒥ ᓂᕕᓐᖓᖅᑕᐅᖁᓪᓗᒋᑦ. 
15ᑕᕝᕙ ᔫᑎᑦ ᓲᓴᒦᑦᑐᑦ ᑲᑎᓚᐅᕆᕗᑦ ᐅᓪᓗᐃᑦ 14-ᖓᓐᓂ ᑕᖅᑭᒥ ᐊᑖᕆᒥ ᑕᕝᕙᓂᓗ ᑐᖁᑦᓯᒃᑲᓐᓂᓚᐅᖅᐳᑦ ᐊᖑᑎᓂᒃ 300-ᓂᒃ ᓄᓇᒥ ᓲᓴᒥ; ᑐᖁᑕᖏᑕᓕ ᐱᖁᑎᖏᓐᓂᒃ ᑎᒍᓯᔪᖃᓚᐅᓐᖏᓚᖅ.
16ᑕᕝᕙ ᔫᑎᑦ ᑖᒃᑯᐊ ᐊᓯᖏᑦ ᐊᖓᔪᖅᑳᖅᔪᐊᑉ ᓄᓇᖁᑎᖏᓐᓃᑦᑐᑦ ᑲᑎᓚᐅᕆᕗᑦ ᐃᒻᒥᖕᓂᒃ ᓴᐳᓐᓂᐊᖅᓗᑎᒃ, ᐊᑭᕋᖅᑐᖅᑎᒥᖕᓂᒃ ᓵᓚᖃᓚᐅᖅᐳᑦ, ᑐᖁᑦᓯᓪᓗᑎᒃ 75,000-ᓂᒃ; ᑐᖁᑕᖏᑕᓕ ᐱᖁᑎᖏᓐᓂᒃ ᑎᒍᓯᔪᖃᓚᐅᓐᖏᓚᑦ. 
17ᑕᒪᓐᓇ ᐊᑐᓚᐅᖅᐳᖅ ᐅᓪᓗᖅ 13-ᖑᑎᓪᓗᒍ ᑕᖅᑭᒥ ᐊᑖᕆᒥ, ᖃᐅᑎᓪᓗᒍᓕ ᐅᓪᓗᖅ 14-ᖑᓕᖅᑎᓪᓗᒍ ᑕᕾᖅᓯᓕᖅᐳᑦ ᐅᓪᓗᒥᓗ ᑕᕝᕙᓂ ᓂᕆᕕᒃᔪᐊᖃᑎᒌᓕᖅᐳᑦ ᖁᕕᐊᓱᖃᑎᒌᒡᓗᑎᒡᓗ.
18ᔫᑎᓪᓕ ᓲᓴᒦᑦᑐᑦ ᑲᑎᖃᑎᒌᓚᐅᖅᐳᑦ ᐅᓪᓗᖅ 13-ᖑᑎᓪᓗᒍ ᐊᒻᒪ 14-ᖑᑎᓪᓗᒍ, ᑕᕾᖅᓯᓕᖅᓗᑎᒃ ᐅᓪᓗᖅ 15-ᖑᓕᖅᑎᓪᓗᒍ, ᐅᓪᓗᒥᓗ ᑕᕝᕙᓂ ᓂᕆᕕᒡᔪᐊᖃᑎᒌᓕᖅᐳᑦ ᖁᕕᐊᓱᖃᑎᒌᒡᓗᑎᒡᓗ. 
19ᑍᒤᒻᒪᑦ ᔫᑎᑦ ᓄᓇᓕᖕᓃᑦᑐᑦ ᒥᑭᓐᓂᖅᓴᓂ, ᓄᓇᖃᖅᑐᑦ ᐊᕙᓗᖅᔪᐊᖃᖏᑦᑐᓂ, ᐅᓪᓗᖅ 14-ᖑᓕᕐᖕᒪᑦ ᑕᖅᑭᒥ ᐊᑖᕆᒥ ᖁᕕᐊᓱᖃᑎᒌᓚᐅᖅᐳᑦ ᓂᕆᕕᒡᔪᐊᖅᓗᑎᒡᓗ ᕿᑲᓚᐅᖅᐳᑦ ᐱᓇᓱᐊᕐᖕᓂᕐᖕᒥᖕᓂᑦ, ᐃᒻᒥᖕᓄᓪᓗ ᐊᑐᓂᑦ ᓂᕿᑦᓯᐊᕙᖁᑎᒥᖕᓂᒃ ᐂᑦᑑᑎᖃᑦᑕᐅᑎᓪᓗᑎᒃ. 
20ᒧᐊᑎᑬᓗ ᑕᒪᒃᑯᓂᖓ ᐊᑐᖅᑕᐅᔪᓂᒃ ᑎᑎᕋᓚᐅᖅᐳᖅ ᐊᐅᓪᓚᖅᑎᓪᓗᒋᓪᓗ ᔫᑎᓄᑦ ᐊᖓᔪᖅᑳᖅᔪᐊᑉ ᐊᕼᐊᓱᐃᕋᔅᓯᐅᑉ ᓄᓇᖁᑎᖓᓃᑦᑐᓄᑦ ᓄᓇᓂ ᐊᕕᒃᑐᖅᓯᒪᔪᓃᑦᑐᓕᒫᓄᑦ, ᖃᓂᑦᑐᒦᑦᑐᓄᑦ ᐅᖓᓯᒃᑐᒦᑦᑐᓄᓪᓗ, 
21ᐅᖃᐅᑎᓚᐅᖅᐰᑦ ᓇᓗᓁᖅᓯᖁᓪᓗᒋᑦ ᓇᓪᓕᐅᓐᓂᖅᓯᐅᖅᕕᐅᖃᑦᑕᕐᖕᓂᐊᖅᑑᖕᓂᒃ ᐊᕐᕌᒍᑕᒫᑦ ᐅᓪᓘᒃ ᒪᕐᕉᒃ 14-ᓗ 15-ᓗ ᑕᖅᑭᒥ ᐊᑖᕆᒥ, 
22ᑕᕝᕙᓂ ᐅᓪᓘᖕᓂ ᔫᑎᑦ ᐊᑭᕋᖅᑐᖅᑎᒥᖕᓂᒃ ᓵᓚᖃᓚᐅᕐᖕᒪᑕ, ᑕᖅᑭᒥᓗ ᑕᕝᕙᓂ ᕿᒃᓵᖕᓂᖓᑦ ᒧᒥᒃᑎᑕᐅᓚᐅᕐᖕᒪᑦ ᖁᕕᓱᖕᓂᕐᖕᒧᑦ, ᐅᒡᒍᐊᕐᖕᓂᖓᑦ ᖁᕕᐊᓱᖕᓂᓐᖑᖅᓗᓂ; ᑖᒃᑯᐊᒃ ᐅᓪᓘᒃ ᓂᕆᕕᒡᔪᐊᖃᑎᒌᒃᕕᒃᓴᐅᖕᒪᑎᒃ ᖁᕕᐊᓱᖃᑎᒌᖕᓂᕐᖕᒧᑦ, ᐃᒻᒥᖕᓄᑦ ᓂᕿᒃᓴᑦᓯᐊᖑᓂᖅᐹᓂᒃ ᑐᓂᓯᖃᑦᑕᐅᑎᓗᑎᒃ ᐊᔪᖅᓴᖅᑐᓄᓪᓗ ᓂᕆᔭᒃᓴᓂᒃ ᑐᓂᓯᓗᑎᒃ. 
23ᑕᕝᕙ ᔫᑎᑦ ᑕᒪᑐᒥᖓ ᐱᐅᓯᖅᑖᖅᐳᑦ ᐊᑐᕆᐊᓕᓚᐅᖅᑕᒥᖕᓂᒃ ᑍᒫᒃ ᒧᐊᑎᑬᑉ ᑍᒤᓕᐅᖁᓪᓗᒋᑦ ᑎᑎᕋᖅᕕᒋᓚᐅᕐᖕᒪᒋᑦ.
24ᕼᐂᒪᓂ, ᕼᐊᒥᑕᑕᐅᑉ ᐃᕐᖕᓂᖓ ᐊᒐᒊᑎ, ᔫᑎᓕᒫᑦ ᐊᑭᕋᖅᑐᖅᑎᖓᑦ, ᔫᑎᓂᒃ ᑐᖁᕅᔪᒪᓚᐅᕐᖕᒪᑦ, ᓇᓚᐅᑦᑖᕈᑎᒃᑯᑦ ᐱᐅᕆᒥᒃ ᐊᑐᖅᓗᓂ, ᓄᖑᑦᓯᐊᖅᓗᒋᑦ ᐊᓯᕈᕈᒪᓚᐅᕐᖕᒪᒋᑦ; 
25ᐊᓯᑕᓕ ᐊᖓᔪᖅᑳᖅᔪᐊᕐᖕᒧᑦ ᐅᐸᒍᑎᓚᐅᕐᖕᒪᑦ, ᑕᕝᕙ ᐊᖓᔪᖅᑳᖅᔪᐊᖅ ᐱᖁᔨᓕᓚᐅᖅᐳᖅ ᑎᑎᕋᖅᓗᓂᓗ ᑕᒪᓐᓇ ᐱᐅᖏᑦᑐᐊᓗᒃ ᐋᖅᑭᒃᑕᐅᓯᒪᔪᖅ ᕼᐂᒪᓂᒧᑦ ᔫᑎᓂᒃ ᓄᖑᑦᓯᔪᒪᓂᖅ ᑖᑦᓱᒧᖓ ᐅᑎᖅᑎᑕᐅᖔᖁᓪᓗᒍ, ᑖᓐᓇ ᐃᕐᖕᓂᖏᓪᓗ ᕿᒥᑦᓯᕕᖕᒥ ᕿᒥᑕᐅᖁᓪᓗᒋᑦ. 
26ᑍᒤᒻᒪᑦ ᑖᒃᑯᐊ ᐅᓪᓗᐃᑦ ᑍᔭᐅᓕᓚᐅᖅᐳᑦ ᐱᐅᕆᒻᒥᒃ, ᐊᑦᓯᖅᑕᐅᑦᔪᑎᖃᖅᓗᓂ ᓇᓛᐅᑦᓵᕈᑎᐅᑉ ᐊᑎᖓᓂᒃ ᐱᐅᕆᒻᒥᒃ. ᑍᒤᓕᐅᓚᐅᖅᐳᑦ ᑎᑎᕋᖅᑕᐅᓯᒪᔪᓕᒫᑦ ᑎᑎᕋᖅᓯᒪᖕᒪᑕ ᑖᒃᑯᓇᓂ ᑎᑎᖅᑲᓂ ᓵᓐᖓᔭᐅᓂᕆᓚᐅᖅᑕᖏᑦ, ᖃᓄᐃᓕᐅᖅᑕᐅᓂᕆᓚᐅᖅᑕᖏᓪᓗ, 
27ᔫᑎᑦ ᐋᖅᑭᒃᓯᓚᐅᖅᐳᑦ ᐱᖁᔭᓕᐅᖅᓗᑎᒡᓗ ᐃᒻᒥᖕᓄᑦ ᑭᖑᕚᕆᓂᐊᖅᑕᖏᓪᓗ ᔫᑎᓄᑦ ᐃᓚᓕᐅᑎᔪᒪᒐᔭᖅᑐᑦ, ᐱᓐᖏᓮᓐᓇᖃᑦᑕᖏᓪᓗᑎᒃ ᑖᒃᑯᓂᖓ ᐅᓪᓘᖕᓂᒃ ᒪᕐᕉᖕᓂᒃ ᓇᓪᓕᐅᓐᓂᖅᓯᐅᖃᖅᑕᖁᓪᓗᒋᑦ ᐊᕐᕌᒍᑕᒫᑦ, ᑎᑎᕋᖅᑕᐅᓯᒪᔪᑦ ᒪᓕᒡᓗᒋᑦ ᖃᓄᐃᓕᐅᕆᐊᖃᕐᖕᓂᖏᓐᓂᒃ ᐅᖃᖅᓯᒪᔪᑦ ᓇᓪᓕᐅᓐᓂᕐᖕᒥᓗ ᓇᓗᓁᖅᑕᐅᓯᒪᔪᒥᒃ ᒪᓕᒡᓗᑎᒃ, 
28ᑖᒃᑯᐊ ᐅᓪᓗᐃᑦ ᐃᖅᑲᐅᒪᔭᐅᖃᑦᑕᖁᓪᓗᒋᑦ ᐳᐃᒍᖅᑕᐅᑦᑍᓕᖁᓪᓗᒋᓪᓗ ᑭᖑᕚᕆᔪᒫᖅᑕᖏᓐᓄᑦ, ᐃᒡᓗᒥᐅᖃᑎᒌᓕᒫᓂᑦ, ᓄᓇᓕᓕᒫᓂᓗ ᐊᕕᒃᑐᖅᓯᒪᔪᓂ, ᐃᒡᓗᒐᓴᒡᔪᐊᓕᒫᓂᓗ, ᑖᒃᑯᓇᓂ ᐅᓪᓗᓂ ᐱᐅᕆᒻᒥᒃ ᑍᔭᐅᔪᓂ ᔫᑎᓕᒫᑦ ᓄᖅᑲᐅᑦᔨᑐᐃᓐᓇᖁᓇᒋᑦ, ᑖᒃᑯᐊᓗ ᐃᖅᑲᐅᒪᔭᐅᓂᖏᑦ ᐳᐃᒍᖅᑕᐅᓕᖁᓇᒋᑦ ᑭᖑᕚᖏᓐᓄᑦ.
29ᑕᕝᕙ ᑯᐃᓐ ᐊᓯᑕ, ᐊᐱᕼᐂᓕᐅᑉ ᐸᓂᖓ, ᒧᐊᑎᑬᒥᑦ ᔫᑎᒥᑦ ᐃᑲᔪᖅᑕᐅᓪᓗᓂ, ᑎᑎᕋᓚᐅᖅᐴᒃ ᐱᔪᓐᓇᖅᑎᑕᐅᓂᕐᖕᒥᒃ ᐊᑐᖅᓗᑎᒃ ᑕᒪᓐᓇ ᓇᓗᓁᖅᑕᐅᑦᓯᐊᓚᐅᖅᐳᖅ ᑎᑎᕋᖅᑕᖏᑕ ᐂᑉᐸᖏᓐᓂ ᑎᑎᕋᖅᑎᓪᓗᒋᒃ ᐱᐅᕆᒻ ᐱᑦᔪᑎᒋᓪᓗᒍ. 
30ᑖᒃᑯᐊᓗ ᑎᑎᕋᖅᑕᐅᔪᑦ ᔫᑎᓕᒫᓄᑦ ᑐᓂᐅᕋᖅᑕᐅᓚᐅᖅᐳᑦ, ᐊᖓᔪᖅᑳᖅᔪᐊᑉ ᐊᕼᐊᓱᐃᕋᔅᓯᐅᑉ ᓄᓇᖁᑎᖏᓐᓃᑦᑐᓄᑦ ᐊᕕᒃᑐᖅᓯᒪᔪᓄᑦ 127-ᓄᑦ, ᐅᖃᐅᓯᖅᑕᖃᖅᓗᑎᒃ ᖃᓄᐃᖏᑦᓯᐊᖁᔨᓂᕐᖕᒥᒃ ᓱᓕᑦᓯᐊᖁᔨᓂᕐᖕᒥᒡᓗ, 
31ᑖᒃᑯᐊ ᐅᓪᓗᐃᑦ ᐱᐅᕆᒻᒥᒃ ᑍᔭᐅᔪᑦ ᐊᑐᖅᑕᐅᔭᕆᐊᖃᕐᖕᓂᖏᑕ ᓇᓗᓁᖅᑕᐅᓯᒪᑦᔪᑎᖏᓐᓂᒃ, ᑖᓐᓇ ᒧᐊᑎᑬ ᔫᑎ ᑯᐃᓐ ᐊᓯᑕᓗ ᑎᑎᕋᖅᓗᑎᒃ ᔫᑎᓄᑦ ᓇᓗᓁᖅᓯᓚᐅᖅᐳᒃ, ᓇᖕᒥᓂᖅ ᓇᓗᓁᖅᓯᒪᔪᓂᒃ ᐱᖁᔭᖃᖁᓪᓗᒋᑦ ᑭᖑᕚᖏᑕᓗ ᖃᐅᔨᒪᑦᔪᑎᒃᓴᖏᓐᓂᒃ ᑕᒪᒃᑯᓂᖓ ᓂᕆᑦᑍᓕᓂᐅᓚᐅᖅᑐᓂᒃ ᕿᒃᓵᖕᓂᐅᓚᐅᖅᑐᓂᒡᓗ. 
32ᑕᒪᓐᓇ ᐊᓯᑕᐅᑉ ᐱᖁᔭᓕᐊᕆᓚᐅᖅᐹ ᑖᒃᑯᓇᓂ ᐅᓪᓗᓂ ᓇᓪᓕᐅᑎᖃᑦᑕᕐᖕᓂᐊᖅᑐᓂ ᐱᐅᕆᒻᒥᒃ ᑍᔭᐅᔪᓂ, ᐅᓂᒃᑲᐅᑕᐅᓂᖏᑦ ᑎᑎᖅᑲᓂ ᑎᑎᕋᖅᑕᐅᓯᒪᕗᑦ.
