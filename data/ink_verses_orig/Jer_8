1“ᑕᒪᓐᓇ ᓇᓪᓕᐅᑎᒃᐸᑦ, ᐊᑕᓂᖅ ᐅᖃᖅᐳᖅ, ᔫᑕᒥᐅᑦ ᐊᖓᔪᖅᑳᖅᔪᐊᖏᑕ, ᐊᖓᔪᖅᑳᖁᑎᖏᑕᓗ, ᑐᓂᕐᕈᓯᖅᑎᑦᓯᔨᖏᑕᓗ, ᐱᔪᖃᓛᖅᑐᒥᒃ ᐅᖃᑎᖏᑕᓗ, ᔪᕉᓴᓚᒥᐅᑕᕕᓃᓪᓗ ᓴᐅᓂᕕᓂᖏᑦ ᐃᓗᕕᖏᓐᓂᑦ ᐲᖅᑕᐅᔪᒫᖅᐳᑦ. 
2ᓴᖅᑭᔮᓕᖅᓗᑎᒃ ᓯᕿᓂᕐᖕᒧᑦ, ᑕᖅᑭᕐᖕᒧᑦ ᐅᓪᓗᕆᐊᓄᓪᓗ, ᐅᖓᒋᓗᒋᑦ ᑭᒡᒐᖅᑐᖅᓗᒋᓪᓗ ᑐᒃᓯᐊᖅᕕᒋᕙᓚᐅᖅᑕᖏᓐᓄᑦ, ᑲᑎᖅᓱᖅᑕᐅᓗᑎᒃ ᐃᓗᕕᕐᖕᓄᐊᖅᑕᐅᔪᒫᓐᖏᓚᑦ, ᑕᒫᓃᕐᕆᑐᐃᓐᓇᕈᒫᖅᐳᑦ ᐊᓇᖅᑎᑐᑦ ᒪᓂᖅᑲᒦᑦᑐᑎᑐᑦ. 
3ᑖᒃᑯᓇᓐᖓᑦ ᐊᒥᐊᒃᑰᔪᕕᓃᑦ ᐃᓅᖃᑎᒌᓂᑦ ᐊᔪᖅᑐᓕᔪᓂᑦ ᑐᖁᔪᒪᓂᖅᓴᐅᖔᖅᐸᒍᒫᖅᐳᑦ ᐃᓅᔪᒪᓂᕐᖕᒥᑦ, ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ.”
4ᐅᖃᐅᑎᒃᑭᑦ, ᐃᒫᒃ ᐊᑕᓂᖅ ᐅᖃᖅᐳᖅ, “ᐹᓪᓚᒃᑑᒐᓗᐊᑦ ᒪᑭᒃᑲᓐᓂᖅᐸᓐᖏᓛᑦ? ᐃᓄᒡᓗ ᕿᒤᓚᐅᕋᓗᐊᖅᓗᓂ ᐅᑎᒃᑲᓐᓂᖅᐸᓐᖏᓛᖅ? 
5ᖃᓄᐃᒻᒪᓪᓕ ᐅᑯᐊ ᐃᓄᐃᑦ ᕿᒤᕙᑦ, ᔪᕉᓴᓚᒥᐅᓪᓗ ᑐᓄᑦᓯᕚᑦ? ᓱᓕᖏᑦᑐᓂᒃ ᐊᑕᕕᖃᕆᐊᖔᖅᓗᑎᒃ ᐅᑎᕈᒪᔪᓐᓃᖅᐸᒃᐳᑦ. 
6ᑐᓵᓇᓱᑦᓯᐊᖃᑦᑕᕋᓗᐊᖅᐳᖓ, ᑭᓯᐊᓂᓕ ᐱᐅᔪᒥᒃ ᑐᓴᖅᕕᒋᓚᐅᖅᓯᒪᓐᖏᓚᒃᑲ ᖃᕿᐊᓕᖅᑐᖃᖃᑦᑕᖏᒻᒪᑦ ᐱᐅᖏᑦᑐᓕᓯᒪᓂᕐᖕᒥᖕᓂᑦ, ᐅᖃᖅᑐᖃᕈᓐᓇᖏᒻᒪᓪᓘᓐᓃᑦ, ‘ᑕᒻᒪᖅᑐᐊᓘᕗᖓ.’ ᑕᒪᕐᖕᒥᒃ ᐊᑐᕈᒪᔭᑐᐃᓐᓇᕐᖕᒥᖕᓂᒃ ᐃᓅᓇᓱᑐᐃᓐᓇᓕᕐᖕᒪᑕ ᓲᖅᓗ ᕿᒻᒥᖅᔪᐊᖅ ᐸᖓᓕᒃᓯᔪᖅ ᐅᓇᑕᕆᐊᕈᑕᐅᓕᕋᒥ ᐅᓇᑕᖅᑐᓄᑦ. 
7ᑎᖕᒥᐊᑦ ᓂᐅᑯᑖᓕᑦ ᐊᒡᓛᑦ ᖃᐅᔨᒪᕙᒃᐳᑦ ᐊᐅᓪᓚᖅᕕᒃᓴᒥᖕᓂᒃ. ᐃᓄᖁᑎᒃᑲᓕ ᖃᐅᔨᒪᔪᓐᓇᓐᖏᓚᓪᓘᓐᓃᑦ ᐊᑕᓂᐅᑉ ᐊᑐᖁᔭᖏᓐᓂᒃ. 
8ᖃᓄᖅ ᐅᖃᕈᓐᓇᖅᐱᓰ? ᓯᓚᑐᓂᕋᖅᓗᓯ ᐊᑕᓂᐅᑉ ᐱᖁᔭᖏᓐᓂᒃ ᓇᔪᖅᑎᖃᕐᖕᓂᑦᓯᓐᓄᑦ, ᑕᑯᒋᑦ, ᐊᒡᓚᖕᓂᒃ ᐃᓕᓯᒪᔪᖁᑎᓯ ᓱᓕᖏᑦᑐᒥᒃ ᐱᓇᓱᐊᕈᑎᖃᓕᖅᑎᓪᓗᒌᑦ? 
9ᓯᓚᑐᔪᑦ ᑲᓐᖑᓱᒃᑎᑕᐅᓂᐊᖅᐳᑦ, ᑲᒪᓂᐊᖅᑎᑕᐅᓂᐊᖅᐳᓪᓗ ᐊᔪᓕᖅᑎᑕᐅᓗᑎᒃ, ᐊᑕᓂᐅᑉ ᐱᖁᔭᖏᓐᓂᒃ ᒪᓕᒍᒪᖏᓐᓇᒥᒃ, ᖃᓄᐃᑦᑐᒥᒃ ᑍᒪ ᓯᓚᑐᓂᖃᓕᖅᐹᑦ? 
10ᑍᒤᒻᒪᑦ ᓄᓕᐊᖏᑦ ᓄᓕᐊᖅᑖᕆᔭᐅᑎᓐᓂᐊᖅᐸᒃᑲ ᐊᓯᖏᓐᓄᑦ, ᐱᕈᖅᓰᕕᖁᑎᖏᓪᓗ ᐃᓄᒃᑖᖅᑎᓪᓗᒋᑦ ᐊᓯᖏᓐᓂᒃ, ᒥᑭᓐᓂᖅᐹᒥᑦ ᐱᔪᓐᓇᕐᖕᓂᖅᐹᑦ ᑎᑭᓪᓗᒋᑦ ᖃᑭᔪᒪᓃᓐᓈᓗᖕᒥᒃ ᐃᓱᒪᖃᓕᕐᖕᒪᑕ, ᓇᓚᐅᑦᑍᔪᓪᓗ ᑐᓂᕐᕈᓯᖅᑎᑦᓯᔩᓪᓗ ᐅᐃᕕᕐᕆᒃᓯᖃᑕᐅᓕᕐᖕᒪᑕ ᖃᑭᔪᒪᒧᑦ. 
11ᐃᓄᖁᑎᒪ ᑭᓪᓕᖏᓐᓂᒃ ᕿᑦᑐᑳᒃᓯᒪᔪᑐᐃᓐᓇᖅᑎᑐᑦ ᒪᑦᑐᓯᖅᓯᕙᖕᒪᑕ. ᐅᖃᖅᐸᒃᐳᑦ, ᖃᓄᐃᖏᑦᓯᐊᖅᐳᒍᑦ ᖃᓄᐃᖏᑦᓯᐊᖅᐳᒍ, ᓮᒪᓇᖅᑐᖃᕈᓐᓃᖅᑎᓪᓗᒍ. 
12ᑲᓐᖑᓲᑎᖃᖅᐹᑦ ᓈᒻᒪᖏᑦᑐᓂᒃ ᐃᓕᖅᑯᓯᖃᕐᖕᓂᕐᖕᒥᖕᓃᒃ? ᐋᒃᑲ. ᑲᓐᖑᓱᖏᑦᓯᐊᖅᐳᑦ, ᐊᐅᐸᓪᓕᕆᐊᒃᓵᖅᓘᓐᓃᑦ ᓇᓗᓕᖅᐳᑦ, ᑲᑕᒃᓯᒪᔪᓄᑦ ᑲᑕᖃᑕᐅᓂᐊᖅᐳᑦ, ᓱᒋᐊᓕᕈᒃᑭᑦ ᓱᓇᐅᔪᓐᓃᕈᒫᖅᐳᑦ ᐊᑕᓂᖅ ᐅᖃᖅᐳᖅ.
13ᑲᑎᖅᓱᐃᕕᖃᕈᓐᓃᖅᑎᑦᓱᒫᖅᐸᒃᑲ ᐊᑕᓂᖅ ᐅᖃᖅᐳᖅ, ᐅᖅᐱᒐᖁᑎᖏᑦ ᕔᓂᒃᓴᓂᒃ ᐸᐅᕐᖓᑕᖃᕈᓐᓃᖅᓗᑎᒃ ᓇᐹᖅᑐᖁᑎᖏᓪᓗ ᐱᕈᖅᕕᐅᔪᓐᓇᕈᓐᓃᖅᓗᑎᒃ ᐸᐅᕐᖓᓂᒃ ᐅᖃᐅᔭᖏᓪᓗ ᑐᖁᓕᔪᒫᖅᐳᑦ ᑐᓂᑦᔪᑎᒋᓚᐅᖅᑕᓐᓂᒃ ᐊᖅᓵᖅᑕᐅᔪᒫᖅᐳᑦ.
14ᖃᓄᐃᒻᒪᑦ ᑲᑎᒪᓪᓗᑕ ᐃᒃᓯᕚᑐᐃᓐᓇᖅᐱᑖ? ᕿᒫᓚᐅᖅᑕ ᐃᒡᓗᒐᓴᒡᔪᐊᓄᑦ ᐱᔭᐅᑦᔧᖅᓯᒪᔪᓄᑦ ᑐᖁᔭᖅᑐᖅᓗᑕ. ᐊᑕᓂᐅᑉ ᒎᑎᑦᑕ ᑐᖁᔪᒃᓴᐅᖁᓕᕐᖕᒪᑎᒍᑦ, ᑐᖁᓐᓇᖅᑐᒥᒡᓗ ᐃᒥᖁᑎᖃᓕᖅᑎᒻᒪᑎᒍᑦ, ᐊᔪᖅᑐᓕᕕᒋᓚᐅᕋᑦᑎᒍ. 
15ᖃᓄᐃᖏᑦᓯᐊᕐᖕᓇᖅᑐᒥᒃ ᓂᕆᐅᓚᐅᕋᓗᐊᖅᐳᒍᑦ, ᐋᖅᑭᒃᑕᐅᓇᖅᑐᒥᒡᓗ, ᑭᓯᐊᓂᓕ ᑲᑉᐱᐊᓇᖅᑐᐃᓐᓁᑦ ᑎᑭᑉᐳᑦ. 
16ᐊᑭᕋᑦᑕ ᕿᒻᒥᖅᔪᐊᖏᑕ ᓂᓪᓕᐊᓂᖏᑦ ᑐᓴᖅᓴᐅᓕᖅᐳᑦ ᓄᓇᒥᑦ ᑖᓐᒥᐅᓂᑦ ᐱᔪᑦ, ᕿᒻᒥᖅᔪᐊᖏᑕ ᐊᖑᑕᐅᓂᖏᑕ ᓂᑦᔮᓂᖏᓐᓄᑦ ᓄᓇᓕᒫᖅ ᓴᔪᒃᐱᓗᓕᖅᐳᖅ. ᕾᓕᖅᐳᑦ ᓱᓁᕈᑦᔨᔭᖅᑐᖅᓗᑎᒃ ᓄᓇᒥᒃ, ᐃᒡᓗᒐᓴᒡᔪᐊᖏᓐᓂᒡᓗ ᐃᓄᐃᕈᑦᔨᔭᖅᑐᖅᓗᑎᒃ.
17ᑕᑯᒋᑦ, ᑎᑭᑕᐅᑎᑦᓱᒫᖅᐸᑦᓯ ᖁᒡᓗᒋᐊᖅᔪᐊᓂᒃ ᑐᖁᓐᓇᖅᑐᖃᖅᑐᓂᒃ ᓯᓔᕐᕆᔭᒃᓴᐅᖏᑦᑐᓂᒃ, ᑖᒃᑯᐊᓗ ᑮᔪᒫᖅᐹᓯ,” ᐊᑕᓂᖅ ᐅᖃᖅᐳᖅ.
18ᕿᒃᓵᓕᕋᒪ ᒪᓂᒍᒐᒃᓴᐅᖏᑦᑐᒥᒃ; ᐆᒻᒪᑎᒐ ᓄᑮᕈᑎᕗᖅ ᐃᓗᓐᓂ.
19ᐃᓅᖃᑎᒪ ᐊᔪᐃᓐᓇᖅᓗᑎᒃ ᕿᓄᓂᖏᑦ ᐅᖓᓯᒃᑐᒥᑦ ᑐᓴᒃᑭᑦ,
20ᑲᑎᖅᓱᐃᕕᒃ ᐱᕈᖅᑐᓂᒃ ᐊᓂᒍᖅᓯᒪᓕᖅᐳᖅ,
21ᐃᓄᖁᑎᒪ ᑭᓪᓕᒃᑕᐅᓂᖏᓐᓄᑦ ᐆᒻᒪᑎᒐ ᑭᓪᓕᒃᑕᐅᖃᑕᐅᕗᖅ,
22ᓄᓇᒥ ᒋᓕᐊᑎᒥᐅᓂ ᐊᓪᓚᕈᑦᔭᒐᖅᑕᖃᓐᖏᓛᖅ? ᐃᓅᓕᓴᐅᑎᒃᓴᒥᒃ?
