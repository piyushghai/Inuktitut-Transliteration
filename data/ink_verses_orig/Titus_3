1ᐃᖅᑬᑎᒃᑭᑦ ᐊᐅᓚᑦᓯᔨᓂᒃ ᐊᖓᔪᖅᑳᓂᒡᓗ ᓈᓚᑦᓯᐊᖁᓗᒋᑦ, ᐃᒻᒥᖕᓂᒃ ᑐᓂᓯᒪᑦᓯᐊᖅᓗᑎᒃ ᑖᒃᑯᓄᖓ, ᐱᓇᓱᐊᑦᓯᐊᕈᒪᓂᕐᖕᒥᒡᓗ ᖃᖓᓕᒫᒃᑯᑦ ᐊᑐᐃᓐᓇᐅᑦᓯᐊᖁᓪᓗᒋᑦ. 
2ᐃᓅᖃᑎᒥᖕᓂᒃ ᐱᐅᖏᑦᑐᒥᒃ ᐅᖃᐅᓯᖃᖁᓇᒋᑦ, ᐂᕙᑦᑍᓕᓗᑎᒃ, ᐃᓅᖃᓐᓂᑦᓯᐊᖅᓗᑎᒃ, ᑐᓐᖓᓇᖅᓗᑎᒡᓗ ᐃᓄᓕᒫᓄᑦ. 
3ᓇᖕᒥᓂᖅᑕᐅᖅ ᐅᕙᒍᑦ ᓯᓔᑦᑐᖅᔫᓚᐅᕐᖕᒥᒐᑦᑕ, ᓈᓚᖕᓇᑕ, ᑕᒻᒪᖅᓯᒪᓪᓗᑕᓗ, ᐃᒃᓯᒎᕐᖕᓂᕐᖕᒧᑦ ᖃᓄᑐᐃᓐᓇᖅ ᐊᐅᓚᑕᐅᓪᓗᑕ ᓱᓇᑐᐃᓐᓇᕐᖕᓂᒡᓗ ᖁᕕᐊᓲᑎᖃᖅᓗᑕ, ᐃᓅᓯᕗᓪᓗ ᐊᑐᓚᐅᖅᐸᕗᑦ ᐅᒋᐊᓐᖑᓂᕐᖕᒧᑦ ᐊᓐᓂᕈᑦᔨᓂᕐᖕᒧᓪᓗ, ᐆᒥᒋᔭᐅᓪᓗᑕ ᐆᒥᒋᖃᑦᑕᐅᑎᓪᓗᑕᓗ; 
4ᒎᑎᐅᓪᓕ ᐱᐅᓕᔨᑦᑕ ᐱᑦᓯᐊᕐᖕᓂᖓ ᓇᒡᓕᒍᓱᖕᓂᖓᓗ ᓴᖅᑭᒻᒪᑦ, 
5ᑖᑦᓱᒪ ᓴᐳᑎᓚᐅᖅᐹᑎᒍᑦ, ᐱᓇᓱᐊᑦᓯᐊᕐᖕᓂᕆᓚᐅᖅᑕᕗᑦ ᐱᑦᔪᑎᒋᓇᒋᑦ, ᓇᖕᒥᓂᖅᓕ ᓂᑲᒍᓱᖕᓂᕐᖕᒥᓄᑦ ᐱᐅᓕᓚᐅᖅᐹᑎᒍᑦ, ᐅᐊᓴᖅᓗᑕ ᓄᑖᒥᒃ ᐃᓅᓯᖅᑖᖅᑎᓚᐅᖅᐹᑎᒍᑦ ᐊᓂᕐᖕᓂᒃᑯᓪᓗ ᐃᑦᔪᕐᖕᓁᑦᑐᒃᑯᑦ ᓄᑖᓐᖑᑎᓪᓗᑕ. 
6ᒎᑎᐅᑉ ᑯᕝᕕᕆᓚᐅᖅᐹᑎᒍᑦ ᐊᒥᒐᖏᑦᑐᒥᒃ ᔩᓱᓯ ᙭ᔅᑑᓯᒃᑯᑦ ᐱᐅᓕᔨᑦᑎᒍᑦ, 
7ᐱᔪᓐᓇᖅᑎᑦᓯᓂᖓᒍᑦ ᓈᒻᒪᒋᔭᐅᓕᖁᓪᓗᑕ ᒎᑎᒧᑦ ᑭᖑᕐᖑᑦᔨᔪᓐᓇᖁᓪᓗᑕᓗ ᓂᕆᐅᒋᔭᒃᓴᒥᒃ ᐊᓂᕐᖕᓂᕐᖕᒥᒃ ᐃᑦᔪᕐᖕᓁᑦᑐᒥᒃ. 
8ᑕᒪᑦᔭ ᐅᖃᐅᓯᖅ ᓱᓕᔪᖅ.
9ᓱᓕᓂᖅᓴᐅᖃᑦᑕᐅᑎᓇᓱᖕᓃᓪᓕ ᓈᒻᒪᖏᑦᑐᑦ ᐊᑐᕐᖕᓂᐊᕐᖕᓇᒋᑦ, ᓯᕗᓕᕕᓂᑦᑕ ᑭᖑᕚᕆᒃᐸᓪᓕᐊᓂᖏᓐᓂᒃ ᖃᐅᔨᓇᓱᐊᕐᖕᓂᑦ, ᐂᕙᓃᑦ, ᐊᑭᕋᖅᑑᑎᓃᓪᓗ ᐱᖁᔧᑦ ᐱᓪᓗᒋᑦ, ᑕᒪᒃᑯᐊ ᐊᑑᑎᖃᖏᒻᒪᑕ ᐱᕙᓪᓕᕐᖕᓇᖅᑐᖃᕋᑎᒡᓗ. 
10ᐃᓄᒃ ᐃᓅᖃᑎᒥᓂᒃ ᐊᕕᑎᑦᓯᔪᖅ ᐊᑕᐅᓯᐊᖅᓗᒍ ᒪᕐᕈᐃᖅᑐᖅᓗᒍᓘᓐᓃᑦ ᐃᓂᖅᑎᓚᐅᖅᑳᖅᓗᒍ, ᑭᖑᓂᖓᒍᑦ ᑲᒪᒋᓇᓱᐊᒃᑲᓐᓂᕈᓐᓃᕈᒃ. 
11ᖃᐅᔨᒪᒐᕕᑦ ᐃᓄᒃ ᑍᒤᑦᑐᖅ ᐱᓂᐊᕐᖕᓂᕐᖕᒥᓄᑦ ᓱᒃᑯᑕᐅᓯᒪᖕᒪᑦ ᐱᔪᒪᕕᒡᔪᐊᕐᖕᓂᕐᖕᒧᑦ ᐊᔪᖅᑐᑎᓕᓂᕐᖕᒧᓪᓗ; ᐃᒻᒥᓂᒃ ᐸᓯᔭᒃᓴᓐᖑᖅᑎᒻᒪᑦ.
12ᐋᕐᑎᒪᓯ ᐃᓕᖕᓄᑦ ᑎᓕᒍᒃᑯ ᐅᕝᕙᓗ ᑍᑭᑰᓯ, ᐱᕕᖃᕐᖕᓂᓕᒫᒃᑯᑦ ᐅᕙᓐᓄᑦ ᑎᑭᓐᓇᓱᐊᖁᒐᓗᐊᖅᐸᒋᑦ ᑕᕝᕗᖓ ᓂᑯᐴᓕᓯᒧᑦ, ᑕᕝᕙᓂ ᐅᑮᔪᒪᓪᓗᖓ ᐃᓱᒪᑖᖅᓯᒪᓕᕋᒪ. 
13ᔩᓇᓯ ᐃᑲᔪᑦᓯᐊᕋᓱᖕᓂᐊᖅᐸᑦ ᐱᖁᔭᓕᕆᔨ, ᐊᐴᓗᓯᓗ ᐊᐅᓪᓚᕈᓐᓇᖅᓯᖁᓪᓗᒋᒃ; ᐊᑐᕆᐊᖃᖅᑕᖏᓐᓂᒡᓗ ᑕᒤᓐᓂᒃ ᓈᒻᒪᑦᓯᐊᖅᑎᒋᐊᕈᒫᖅᐹᒃᑭᒃ. 
14ᐃᓅᖃᑎᕗᑦ ᐱᓂᐊᑦᓯᐊᕈᓐᓇᕐᖕᓂᕐᖕᒥᒃ ᐃᓕᓐᓂᐊᕈᓐᓇᖁᓪᓗᒋᑦ, ᐃᑲᔪᖅᑕᐅᔭᕆᐊᖃᓪᓚᕆᒃᑐᓂᒃ ᐃᑲᔪᕈᓐᓇᖅᓯᖁᓪᓗᒋᑦ, ᐊᑑᑎᖃᖏᑦᑐᒥᒡᓗ ᐃᓅᓯᖃᖁᓇᒋᑦ.
15ᐅᕙᑦᑎᓐᓃᑦᑐᓕᒫᓂᑦ ᑕᕝᕙᐅᕗᑏᖅᑕᐅᕗᑎᑦ. ᐅᒃᐱᕐᖕᓂᒃᑯᓪᓗ ᐃᓚᓐᓇᕆᔭᕗᑦ ᑕᕝᕙᐅᕗᑏᖅᐸᕗᑦ.
