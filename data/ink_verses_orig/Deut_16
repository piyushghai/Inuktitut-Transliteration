1“ᐊᑕᓂᖅ ᒎᑎᒋᔧᑦ ᐅᐱᓐᓇᖅᓯᑎᑕᒃᓴᕆᕙᑦ ᓇᓪᓕᐅᓐᓂᖅᓯᐅᖅᓗᑎᑦ ᖄᖏᖅᑕᐅᕕᖕᒥᒃ ᑕᖅᑭᒥ ᐊᐱᑉᒥᒃ ᑍᔭᐅᔪᒥ; ᑕᕝᕙᓂ ᑕᖅᑭᒥ ᐅᓐᓄᐊᒃᑯᑦ ᓴᐳᑎᔭᐅᓚᐅᖅᓯᒪᒐᑦᓯ ᐊᐅᓪᓚᖅᑎᑕᐅᓪᓗᓯᓗ ᐃᑦᔨᑉᑎᒥᑦ. 
2ᑐᒃᓯᐊᖅᕕᖕᒧᐊᖅᑐᒃᓴᐅᕗᓯ ᑐᖁᑦᓯᓗᓯᓗ ᓰᐱᖁᑎᑦᓯ ᐃᓚᖓᓐᓂᒃ ᐅᕝᕙᓗ ᐃᒻᒧᒃᓯᐅᒐᖁᑎᑦᓯᓐᓂᒃ ᖄᖏᖅᑕᐅᕕᒃᓯᐅᑎᒥ ᓂᕆᔭᒃᓴᐅᖁᓪᓗᒍ ᐊᑕᓂᐅᑉ ᒎᑎᓯ ᐅᐱᓐᓇᖅᓯᑎᑕᐅᓂᖓᓄᑦ. 
3ᑍᒤᑦᑐᒥᒃ ᓂᕆᓕᖅᑎᓪᓗᓯ, ᓂᐊᖂᔭᖅᑐᖅᑐᒃᓴᐅᓐᖏᓚᓯ ᐳᕙᓪᓚᖅᓴᐅᑎᖃᖅᑐᒥᒃ. ᐅᓪᓗᓂᒃ 7-ᓂᒃ ᓂᐊᖂᔭᓂᒃ ᐳᕙᓪᓚᖅᓴᐅᑎᖃᖏᑦᑐᓂᒃ ᓂᕿᖃᖅᑐᒃᓴᐅᕗᓯ, ᑍᒤᑦᓴᕆᐊᖃᓚᐅᕋᑦᓯ ᐃᑦᔨᑉᑎᒥᑦ ᑐᐊᕕᖅᓗᓯ ᐊᐅᓪᓚᕆᐊᖃᓕᖅᑎᓪᓗᓯ. ᓂᐊᖂᔭᓂᒃ ᑕᒪᒃᑯᓂᖓ ᓂᕆᔪᒃᓴᐅᕗᓯ ᑍᒤᑦᑐᑦ ᑍᔭᐅᕙᖕᓂᐊᕐᖕᒪᑕ ᐅᖁᒤᒃᓴᑎᖅᑕᐅᓂᐅᑉ ᓂᐊᖂᔭᖁᑎᖏᓐᓂᒃ; ᑍᒫᓐᖓᑦ ᐃᓅᓯᓕᒫᑦᓯᓐᓂ ᐃᖅᑲᐅᒪᒃᓯᔪᓐᓇᖁᓪᓗᓯ ᐃᑦᔨᑉᑎᒥᑦ ᐊᐅᓪᓚᖅᑎᑕᐅᓚᐅᖅᓯᒪᓂᑦᓯᓐᓂᒃ, ᓄᓇᒥᑦ ᐅᖁᒤᒃᓴᖅᑎᑕᐅᕕᖕᒥᑦ. 
4ᐅᓪᓗᓂᒃ 7-ᓂᒃ ᓄᓇᒋᔭᑦᓯᓐᓂ ᐃᓘᓐᓇᑦᓯᐊᖓᓂ ᐳᕙᓪᓚᖅᓴᐅᑎᑕᖃᖅᑐᒃᓴᐅᓐᖏᓚᖅ ᐊᑐᓂᑦ ᐊᖏᕐᕋᕆᔭᖏᓐᓂ; ᐃᑯᐊᓚᑎᑦᓯᓂᒃᑯᑦ ᑐᓂᕐᕈᑎᕕᓂᕐᖕᒥᒃ ᐅᓐᓄᒥᓗ ᑕᕝᕙᓂ ᑐᓂᕐᕈᑕᐅᔪᕕᓂᐅᑉ ᓂᕿᖓ ᐅᓪᓗᒥ ᑕᕝᕙᓂᑦᓮᓐᓇᖅ ᓂᕆᔭᐅᔪᒃᓴᐅᕗᖅ ᓄᖑᑕᐅᓗᓂ.
5ᖄᖏᖅᑕᐅᕕᖕᒥᒃ ᓇᓪᓕᐅᓐᓂᖅᓯᐅᕈᑎᒃᓴᒧᑦ ᑐᓂᕐᕈᑎᒃᓴᖅ ᐆᒪᔪᖅ ᑐᖁᑕᒃᓴᕆᕙᓯ ᑐᒃᓯᐊᖅᕕᖕᒥ ᐊᓯᐊᓂᐅᖏᑦᑐᖅ ᐊᑕᓂᐅᑉ ᒎᑎᑦᓯ ᑐᓂᓯᒪᔭᖓᓂ ᓄᓇᒥ; 
6ᑕᕝᕙᓂ ᑭᓯᐊᓂ ᐊᑎᖓᑕ ᐃᓂᖓᓂ ᖄᖏᖅᑕᐅᕕᒃᓯᐅᑎᒥᒃ ᑐᓂᕐᕈᓯᖅᑐᒃᓴᐅᕗᓯ ᓯᕿᓂᖅ ᓂᐱᓕᖅᑎᓪᓗᒍ, ᑍᑦᓱᒪᓂ ᐃᑦᔨᑉᑎᒥᑦ ᐊᐅᓪᓚᓕᖅᑎᓪᓗᓯ ᑍᒤᓪᓗᐊᓕᖅᑎᓪᓗᒍ ᐊᐅᓪᓚᓚᐅᕋᑦᓯ. 
7ᓂᕿᖓ ᐆᔪᓕᐅᖅᑕᒃᓴᕆᕙᓯ ᓂᕆᓗᒍᓗ ᐃᓂᒥ ᐊᑕᓂᐅᑉ ᒎᑎᑦᓯ ᓂᕈᐊᖅᓯᒪᔭᖓᓂ; ᐅᓪᓛᖑᓕᖅᐸᓪᓕ ᐊᖏᕐᕋᖅᑐᒃᓴᐅᕗᓯ ᑐᐱᑦᓯᓐᓄᑦ. 
8ᐅᓪᓗᓂᒡᓕ ᓱᓕ ᐱᖓᓲᔪᖅᑐᓂᒃ ᓂᐊᖂᔭᓂᒃ ᓂᕿᖃᖅᑐᒃᓴᐅᕗᓯ ᐳᕙᓪᓚᖅᓴᐅᑎᖃᖏᑦᑐᓂᒃ; ᐅᓪᓗᓪᓕ 7-ᖓᓐᓂ ᑲᑎᔪᒃᓴᐅᕗᓯ ᑐᒃᓯᐊᕆᐊᖅᑐᖅᓗᓯ ᐊᑕᓂᕐᖕᒧᑦ ᒎᑎᑦᓯᓐᓄᑦ, ᑕᕝᕙᓂᓗ ᐅᓪᓗᒥ ᐱᓇᓱᐊᖅᑐᒃᓴᐅᓐᖏᓚᓯ.”
9“ᓂᐊᖂᔭᒃᓴᓂᒃ ᑲᑎᖅᓱᐃᒋᐊᓕᕐᖕᓂᑦᓯᓐᓂᑦ ᐱᒋᐊᖅᓗᓯ ᐱᓇᓱᐊᕈᓯᕐᖕᓂᒃ ᓈᓮᒋᐊᓯᔪᒃᓴᐅᕗᓯ ᐱᓇᓱᐊᕈᓯᕐᖕᓄᑦ 7-ᓄᑦ ᑎᑭᓪᓗᒋᑦ, 
10ᑕᕝᕙ ᐱᕈᖅᑐᓂᒃ ᑲᑎᖅᓱᐃᕕᖕᒥᒃ ᓇᓪᓕᐅᓐᓂᖅᓯᐅᖅᑐᒃᓴᐅᕗᓯ ᐱᓇᓱᐊᕈᓰᑦ 7-ᖓᓐᓂ, ᐊᑕᓂᖅ ᒎᑎᓯ ᐅᐱᓐᓇᖅᓯᑎᑕᐅᖁᓪᓗᒍ, ᑐᓂᕐᕈᓯᖅᕕᐅᓂᖓᒍᑦ ᐃᓱᒪᖅᓱᖅᓗᑎᒃ ᑐᓂᔪᒪᔭᒥᖕᓂᒃ ᑐᓂᓯᓂᒃᑯᑦ ᐱᕈᖅᑎᑕᕕᓂᕐᖕᒥᖕᓂᑦ ᓮᒻᒪᖅᑎᑕᐅᑦᔪᑎᒋᔭᒥᖕᓂᑦ ᑖᑦᓱᒪᓐᖓᑦ. 
11ᖁᕕᐊᓱᒃᑐᒃᓴᐅᕗᓯ ᐊᑕᓂᐅᑉ ᒎᑎᑦᓯ ᓵᖓᓂ, ᕿᑐᕐᖓᓯ ᐃᓚᒋᓗᒋᑦ, ᐱᔨᓯᓗ ᐊᕐᖕᓁᑦ ᐊᖑᑎᓪᓗ, ᓕᕔᑎᒃᑯᓪᓗ, ᓄᓇᖃᖅᑐᑐᖃᐅᖏᑦᑐᓪᓗ, ᐃᓕᐊᖅᔪᐃᓪᓗ, ᐅᐃᒡᒐᕐᖕᓃᓪᓗ ᑕᕝᕙᓂ ᓄᓇᑦᓯᓐᓂ ᓄᓇᖅᑲᑎᒋᔭᓯ. ᑍᒤᓕᐅᖅᑐᒃᓴᐅᕗᓯ ᑲᑎᖃᑦᑕᖅᕕᖕᒥ ᑐᒃᓯᐊᖅᕕᖕᒥ. 
12ᑕᒪᓐᓇ ᐃᒃᐱᒋᑦᓯᐊᖅᑕᒃᓴᕆᕙᓯ ᐱᖁᔨᑦᔪᑎᐅᔪᖅ ᓈᓚᑦᓯᐊᖅᓗᒍᓗ; ᐳᐃᒍᖅᑐᒃᓴᐅᓐᖏᓚᓯ ᓯᐊᓛᕆᔭᐅᓚᐅᕋᑦᓯ ᐃᑦᔨᑉᑎᒥ.”
13“ᓂᐊᖂᔭᒃᓴᓕᒫᓂᒃ ᐃᕖᔧᔭᕇᕈᑦᓯ ᕔᓂᒃᓴᓕᒫᓪᓗ ᐃᑏᔭᖅᑕᐅᔭᕇᖅᐸᑕ, ᑕᕝᕙ ᓇᓪᓕᐅᓐᓂᖅᓯᐅᖅᑐᒃᓴᐅᕗᓯ ᐅᓪᓗᓂᒃ 7-ᓂᒃ ᑐᐲᓐᓇᕐᖕᒥ ᐃᓂᖃᓚᐅᕐᖕᓂᑦᓯᓐᓂᒃ. 
14ᖁᕕᐊᓱᒃᑐᒃᓴᐅᕗᓯ ᓇᓪᓕᐅᓐᓂᖅᓯᐅᓕᖅᑎᓪᓗᓯ ᕿᑐᕐᖓᓯ ᐃᓚᒋᓗᒋᑦ, ᐱᔨᓯᓗ ᐊᖑᑎᑦ ᐊᕐᖕᓁᓪᓗ ᐃᓚᒋᓗᒋᑦ, ᓕᕔᑎᒃᑯᓪᓗ, ᓄᓇᖃᖅᑐᑐᖃᐅᖏᑦᑐᓪᓗ, ᐃᓕᐊᖅᔪᐃᓪᓗ, ᐅᐃᒡᒐᕐᖕᓃᓪᓗ ᓄᓇᑦᓯᓐᓂ ᓄᓇᖅᑲᑎᒋᔭᓯ. 
15ᐊᑕᓂᖅ ᒎᑎᓯ ᐅᐱᓐᓇᖅᓯᑎᑕᒃᓴᕆᕙᓯ ᓇᓪᓕᐅᕐᖕᓂᖅᓯᐅᖅᓗᓯ ᐅᓪᓗᓂᒃ 7-ᓂᒃ ᑲᑎᖃᑦᑕᖅᕕᖕᒥ ᑐᒃᓯᐊᖅᕕᖕᒥ. ᖁᕕᐊᓱᒃᑐᒃᓴᐅᕗᓯ, ᐊᑕᓂᐅᑉ ᒎᑎᑦᓯ ᓮᒻᒪᖅᑎᓯᒪᖕᒪᓯ ᐱᕈᖅᑎᑕᑦᓯᒍᑦ ᐃᖅᑲᓁᔭᕐᖕᓂᑦᓯᒍᓪᓗ.
16ᐊᖑᑎᓕᒫᑦ ᐃᓅᖃᑎᒌᒡᔪᐊᓂᑦ ᐱᓯᒪᔪᑦ ᑐᒃᓯᐊᕆᐊᖃᑦᑕᖅᑐᒃᓴᐅᕗᑦ ᐊᑕᓂᕐᖕᒧᑦ ᐱᖓᓱᐃᖅᑐᖅᓗᑎᒃ ᐊᕐᕌᒍᒥ ᐊᑕᐅᓯᕐᖕᒥ ᑕᕝᕙᓂ ᑐᒃᓯᐊᖅᕕᖕᒥ: ᖄᖏᖅᑕᐅᕕᖕᒥᒃ ᓇᓪᓕᐅᓐᓂᖅᓯᐅᖅᕕᒥ, ᐱᕈᖅᑐᓂᒃ ᑲᑎᖅᓯᕕᐅᑉ ᓇᓪᓕᐅᓐᓂᖅᓯᐅᖅᑕᐅᓂᖓᓂ, ᑐᐲᓐᓇᕐᖕᒥᓗ ᐃᓂᖃᓚᐅᕐᖕᓂᑦᓯ ᓇᓪᓕᐅᓐᓂᖅᓯᐅᖅᑕᐅᓂᖓᓂ. ᐊᖑᑎᓪᓕ ᐊᑐᓂᑦ ᑐᓂᕐᕈᑎᒃᓴᒥᖕᓂᒃ ᓇᒃᓴᖅᑐᒃᓴᐅᕗᑦ; 
17ᐊᖑᑎᓕᒪᑦ ᑐᓂᓯᔪᒃᓴᐅᕗᑦ ᐱᔪᓐᓇᖅᑕᒥᖕᓂᒃ, ᓮᒻᒪᖅᑎᑕᐅᓂᒃᑯᑦ ᐊᑕᓂᕐᖕᒧᑦ ᒎᑎᑦᓯᓐᓄᑦ ᑐᓂᓯᕕᐅᓯᒪᓂᑎᒃ ᒪᓕᒡᓗᒋᑦ.”
18“ᐋᖅᑭᒃᓱᐃᔨᒃᓴᓂᒃ ᑎᓕᓯᔪᒃᓴᐅᕗᓯ ᐊᖓᔪᖅᑳᖑᓂᐊᖅᑐᓂᒡᓗ ᐊᑕᓂᐅᑉ ᑐᓂᓯᒪᔭᖏᓐᓂ ᓄᓇᑦᓯᓐᓂ, ᑭᖑᕚᖑᖃᑎᒌᑦ ᒪᓕᒡᓗᒋᑦ; ᑖᒃᑯᐊᓗ ᐋᖅᑭᒃᓱᐃᔨᐅᔪᒃᓴᐅᕗᑦ ᐃᓄᖕᓂᒃ ᐊᑦᔨᒌᒃᑎᑦᓯᓗᑎᒃ. 
19ᐃᓄᖕᓂᒃ ᐋᖅᑭᒃᓱᐃᓂᖅ ᐱᑦᓯᐊᕆᐊᖃᖅᐳᖅ; ᐃᓔᓐᓇᖅᓯᐅᖅᓗᑎᒃ ᐋᖅᑭᒃᓱᐃᔪᒃᓴᐅᓐᖏᓚᑦ; ᓯᓔᕐᕆᒃᓯᓇᓱᐊᖅᑐᓂᒡᓗ ᒪᓕᒃᓴᖅᑐᒃᓴᐅᓐᖏᓚᑦ, ᑐᓂᕐᕈᑎᒋᔭᐅᔪᑦ ᓯᓔᕐᕆᒃᓯᕈᑕᐅᓇᓱᐊᖅᓗᑎᒃ ᑕᑯᓐᓇᕈᓐᓃᖅᑎᑦᓯᔪᓐᓇᕐᖕᒪᑕ ᐊᒡᓛᑦ ᓯᓚᑐᔪᓂᒃ ᐱᑦᓯᐊᕋᓱᒃᑐᓂᒡᓗ ᐊᒡᓛᑦ, ᓈᒻᒪᓈᖏᑦᑐᓂᒡᓗ ᐃᓱᒪᑖᖅᑎᑦᓯᓕᕈᓐᓇᖅᓗᑎᒃ. 
20ᓈᒻᒪᓈᖅᓯᒪᔪᒥᒃ ᐊᑦᔨᒌᓐᖏᑎᑦᓯᖏᑦᑐᒥᒡᓗ ᑖᑦᓱᒥᖓᑐᐊᖅ ᒪᓕᒃᑐᒃᓴᐅᕗᓯ, ᐃᓅᖁᓪᓗᓯ ᑭᖑᕐᖑᑦᔨᓗᓯᓗ ᓄᓇᒥᒃ ᐊᑕᓂᐅᑉ ᒎᑎᑦᓯ ᑐᓂᓯᒪᔭᖓᓂ ᐃᓕᑦᓯᓐᓄᑦ.
21ᑐᓂᕐᕈᓯᖅᕕᖕᒥᒃ ᐊᑕᓂᕐᖕᒧᑦ ᒎᑎᑦᓯᓐᓄᑦ ᓴᓇᓕᕈᕕᑦ, ᓴᓂᐊᓄᑦ ᓇᑉᐸᖅᓯᔪᒃᓴᐅᓐᖏᓚᑎᑦ ᕿᔪᖕᒥᒃ ᐊᕐᖕᓇᓐᖑᐊᒥᒃ ᐊᓯᕋᒥᒃ ᐊᑎᓕᖕᒥᒃ. 
22ᐅᔭᕋᖕᓂᒡᓗ ᓇᐸᔪᓂᒃ ᒎᑎᓐᖑᐊᕆᔭᐅᓲᓂᒃ, ᐋᖅᑭᒃᓯᔪᒃᓴᐅᓐᖏᓚᑎᑦ; ᐊᑕᓂᐅᑉ ᒎᑎᑦᓯ ᑕᒪᒃᑯᐊ ᐆᒥᒋᖕᒪᒋᑦ.”
