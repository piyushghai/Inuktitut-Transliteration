1ᑕᒪᑐᒪ ᑭᖑᕐᖓᒍᑦ ᐂᖏᓕᒥᒃ ᑕᑯᒋᕗᖓ ᕿᓚᖕᒥᑦ ᐊᖅᑲᖅᑐᒥᒃ, ᐱᔪᓐᓇᖅᑎᑕᐅᓂᖅᔪᐊᖃᖅᓗᓂᓗ; ᓄᓇᖅᔪᐊᖅᓗ ᖃᐅᒻᒪᒃᑎᑕᐅᕗᖅ ᑖᑦᓱᒪ ᖃᐅᒪᓂᖅᔪᐊᖓᓄᑦ. 
2ᓂᐱᖅᑯᖅᑐᓪᓗᓂᓗ ᐅᖃᖅᐳᖅ, “ᐅᕐᕈᕗᖅ, ᐹᐱᓘᓂ ᐊᔪᖏᑦᑐᖅᔪᐊᖅ ᐅᕐᕈᕗᖅ! ᐊᓂᕐᖕᓂᖅᓗᖕᓄᑦ ᓵᑖᓇᓯᒥᓐᖔᖅᑐᓄᑦ ᐃᓂᒋᔭᐅᓕᖅᐳᖅ, ᐊᓂᕐᖕᓂᕐᖕᓄᑦ ᐱᐅᖏᑦᑐᓄᑦ ᖃᓄᐃᑦᑐᑐᐃᓐᓇᕐᖕᓄᑦ, ᐊᓂᕐᖕᓂᕐᖕᓄᑦ ᐱᐅᖏᑦᑐᓄᑦ ᐆᒥᓇᖅᑐᓄᓪᓗ ᑎᖕᒥᐊᓄᑦ ᐃᓂᒋᔭᐅᓕᖅᐳᖅ; 
3ᐃᓄᒐᓴᒡᔪᐊᓕᒫᑦ ᐃᒥᖅᓯᒪᖕᒪᑕ ᕔᓂᖁᑎᖓᓂᒃ ᐃᒃᓯᒎᕐᖕᓂᖓᑕ ᓴᓐᖏᓂᖓᓂᒃ, ᓄᓇᖅᔪᐊᓪᓗ ᐊᖓᔪᖅᑳᖅᔪᐊᖏᑦ ᑖᑦᓱᒥᖓ ᐊᕐᖕᓇᕐᖕᓂᐊᓚᐅᖅᐳᑦ, ᓄᓇᖅᔪᐊᕐᖕᒥᐅᓪᓗ ᑮᓇᐅᔭᓕᐅᕋᓱᐊᖅᑐᖁᑎᖏᑦ ᐊᔪᖅᓴᕈᓐᓃᓚᐅᖅᐳᑦ ᐃᒃᓯᒎᕐᖕᓂᖓᑕ ᓄᖅᑲᕈᓐᓇᖏᓐᓂᖓᓄᑦ.” 
4ᑕᕝᕙ ᑐᓴᕆᕗᖓ ᓂᐱᒥᒃ ᕿᓚᖕᒥᑦ ᐅᖃᖅᑐᒥᒃ,
5ᑖᑦᓱᒪ ᐊᔪᖅᑐᓕᓂᖏᑕ ᐊᖏᓂᖏᑦ ᕿᓚᖕᒧᑦ ᑎᑭᓯᒪᓕᕐᖕᒪᑕ,
6ᐃᓕᑦᓯᓐᓄᑦ ᐱᓂᐊᖅᓯᒪᓂᖓ ᒪᓕᒡᓗᒍ ᐱᓂᐊᖅᕕᒋᓯᐅᒃ,
7ᐃᒻᒥᓂᒃ ᓂᖅᑐᕐᖕᓇᖅᑎᓚᐅᕐᖕᒪᑦ ᐊᔪᖅᓴᖏᑦᑐᖅᔪᐊᖑᓕᖅᓗᓂᓗ,
8ᑍᒤᒻᒪᑦ ᑲᑉᐱᐊᓱᒃᑎᑕᐅᓂᖏᑦ ᐅᓪᓗᒥ ᐊᑕᐅᓯᕐᖕᒥ ᑎᑭᑦᓱᒫᖅᐳᑦ,
9ᓄᓇᖅᔪᐊᕐᖕᒥᓗ ᐊᖓᔪᖅᑳᖅᔪᐊᑦ ᐊᕐᖕᓇᕐᖕᓂᐊᖃᑦᑕᓚᐅᖅᑐᑦ ᐃᒃᓯᒎᕐᖕᓂᖅᔪᐊᖃᓚᐅᖅᑐᓪᓗ ᑖᑦᓱᒥᖓ, ᑕᑯᓕᕈᑎᒃ ᐃᑯᐊᓚᓂᖓᑕ ᐳᔪᖓᓂᒃ ᕿᐊᑦᔪᑎᒋᔪᒫᖅᐹᑦ ᐅᒡᒍᐊᕈᑎᒋᓗᒍᓗ; 
10ᐅᖓᓯᒋᔮᓂ ᓇᖏᖅᓗᑎᒃ ᑕᑯᓐᓇᕈᒫᖅᐹᑦ, ᐋᓐᓂᐊᑎᑕᐅᓂᖓᓄᑦ ᐱᖃᓯᐅᑦᔭᐅᔪᒪᖏᓐᓂᕐᖕᒧᑦ, ᐅᖃᖅᓗᑎᒡᓗ, “ᑲᑉᐱᐊᓐᓇᒦᒃ! ᑲᑉᐱᐊᓐᓇᒦᒃ! ᐹᐱᓘᓂᐅᑉ ᐃᒡᓗᒐᓴᒡᔪᐊᖏᑦ ᐊᔪᖏᑦᑐᖅᔪᐊᑦ! ᐃᑲᕐᕋᕐᖕᒥᒃ ᐊᑕᐅᓯᕐᖕᒥᒃ ᐃᖅᑲᖅᑐᖅᑕᐅᖕᒪᑦ ᐊᓯᕈᖅᑕᐅᓪᓗᓂ.”
11ᓄᓇᖅᔪᐊᕐᖕᒥᓗ ᑮᓇᐅᔭᓕᐅᕋᓱᐊᖅᑏᑦ ᕿᐊᑦᔪᑎᒋᒋᕚᑦ ᐅᒡᒍᐊᕆᓪᓗᒍ, ᓂᐅᕕᐊᒃᓴᖁᑎᖏᑦ ᓂᐅᕕᖅᑕᐅᓂᐊᕈᓐᓃᕐᖕᒪᑕ, 
12ᓂᐅᕕᐊᒃᓴᖁᑎᖃᕐᖕᒪᑕ ᒎᓗᓂᒃ, ᓯᐅᓪᕕᕆᓂᒃ, ᐅᔭᕋᖕᓂᒡᓗ ᐱᐅᓴᐅᑎᓂᒃ, ᓴᐸᖓᕐᖕᓂᒡᓗ, ᖃᓪᓗᓈᖅᑕᑦᓯᐊᓂᒃ ᓵᑦᑐᓂᒃ, ᐊᐅᐸᓪᓚᕆᒃᑐᓂᒃ, ᐱᐊᒃᑐᓂᒡᓗ, ᐊᑭᑐᔪᒃᓴᔭᓂᒡᓗ ᐊᐅᐸᖅᑐᓂᒃ, ᕿᔪᖕᓂᒡᓗ ᐊᑦᔨᒌᖏᑦᑐᓂᒃ ᕿᔪᓯᐊᕙᖕᓂᒃ, ᑑᒑᕐᖕᓂᒡᓗ ᓴᓇᓯᒪᔪᓂᒃ ᐅᓄᖅᑐᓂᒃ, ᕿᔪᖕᓂᒡᓗ ᐊᑭᑐᔪᒃᓴᔭᓂᒃ ᓴᓇᓯᒪᔪᓂᒃ, ᑲᓐᓄᔭᓂᒃ, ᓴᕕᕋᔭᖕᓂᒃ, ᐅᔭᕋᓂᒡᓗ ᒫᕐᐳᓂᒃ. 
13ᓯᓂᒪᓂᒡᓗ, ᓂᕿᒧᓪᓗ ᐃᓚᒃᓴᓂᒃ ᐆᓇᖅᑐᓂᒃ, ᐳᔫᖅᑎᑕᒃᓴᓂᒃ ᑎᐱᑦᓯᐊᕆᒃᑐᓂᒃ, ᑎᐱᑦᓯᐊᕆᒃᓴᐅᑏᓪᓗ ᒨᕐ, ᕗᕅᓐᑯᓐᓯᓐ, ᕔᓃᑦ, ᓇᐹᖅᑑᓪᓗ ᐅᖅᓱᖏᑦ, ᓂᐊᖂᔭᓪᓗ ᓂᐊᖂᔭᒃᓮᓪᓗ, ᐃᒻᒧᒃᓯᐅᒊᑦ ᓰᐲᓪᓗ, ᕿᒻᒥᖅᔪᐊᑦ ᑲᓕᒐᖏᓪᓗ ᐊᒃᓴᓗᐊᓖᑦ, ᓯᐊᓛᓪᓗ ᓂᐅᕕᐊᖑᓯᒪᔪᑦ, ᑕᕝᕙ ᐃᓄᐃᑦ ᑕᕐᖕᓂᖏᑦ. 
14ᑮᓇᐅᔭᓕᐅᕋᓱᐊᖅᑏᑦ ᐅᖃᕈᒫᖅᐳᑦ, “ᓂᐅᕕᐊᒃᓮᑦ ᐱᒋᔪᒪᔭᓕᒫᑎᑦ ᓄᖑᑉᐳᑦ, ᐊᔪᖅᓴᖏᓐᓂᖅᔪᐊᑦ ᑕᑯᒥᓇᕐᖕᓃᓪᓗ ᑕᒪᕐᖕᒥᒃ ᓄᖑᑉᐳᑦ, ᐅᑎᕐᖕᓂᐊᕈᓐᓃᖅᓗᑎᒡᓗ!” 
15ᑮᓇᐅᔭᓕᐅᕋᓱᐊᖅᑏᑦ, ᐊᔪᖅᓴᕈᓐᓃᖅᓯᒪᔪᖅ ᓂᐅᕐᕈᑎᖃᖃᑦᑕᕐᖕᓂᕐᖕᒧᑦ ᐃᒡᓗᒐᓴᒡᔪᐊᓂ ᑖᒃᑯᓇᓂ, ᐅᖓᓯᒋᔮᓂ ᓇᖏᕈᒫᖅᐳᑦ, ᐊᓯᕈᖅᑕᐅᓂᖓᓄᑦ ᐱᖃᓯᐅᑎᔭᐅᔪᒪᖏᓪᓗᑎᒃ, ᕿᐊᓗᑎᒃ ᐅᒡᒍᐊᖅᓗᑎᒡᓗ ᓂᓪᓕᐊᔪᒫᖅᐳᑦ, 
16ᐅᖃᖅᓗᑎᒃ, “ᑲᑉᐱᐊᓐᓇᒦᒃ, ᑲᑉᐱᐊᓐᓇᒦᒃ, ᐃᒡᓗᒐᓴᒡᔪᐊᑦ ᐊᔪᖏᑦᑐᖅᔪᐊᑦ ᐊᓐᓄᕌᖅᓯᒪᕙᓚᐅᖅᐳᑦ ᐊᓐᓄᕌᓯᐊᓂᒃ ᓵᑦᑐᓂᒃ, ᐊᐅᐸᓪᓚᕆᒃᑐᓂᒃ ᐊᐅᑉᐸᕆᒃᑐᓂᒡᓗ ᐱᐅᓴᐅᑎᖃᖅᓗᓂ, ᒎᓗᓂᒃ ᐅᔭᕋᖕᓂᒡᓗ ᐱᐅᔪᓂᒃ, ᓴᐸᖓᓂᒡᓗ ᖄᒥᐅᑕᓕᖕᓂᒃ! 
17ᐃᑲᕐᕋᒥᒃ ᐊᑕᐅᓯᕐᖕᒥᒃ ᐊᔪᖅᓴᖏᑦᔪᑎᖏᑦ ᓄᖑᑉᐳᑦ.”
18ᐅᖃᖅᓗᑎᒃ, ᐃᑯᐊᓚᓂᖓᑕ ᐳᔪᖓᓂᒃ ᑕᑯᓐᓇᓕᕋᒥᒃ, “ᑖᒃᑯᑎᑐᓇᖅ ᐊᔪᖏᑦᑐᖅᔪᐊᖑᑎᒋᔪᓂᒃ ᐃᒡᓗᒐᓴᒡᔪᐊᖅᑕᖃᓚᐅᖅᓯᒪᓐᖏᓚᖅ!” 
19ᓂᐊᖁᑎᒡᓗ ᓴᓂᕐᖕᒥᒃ ᑲᑕᒑᕕᒋᓪᓗᒋᑦ, ᕿᐊᕗᑦ ᐅᒡᒍᐊᖅᓗᑎᒡᓗ, ᐅᖃᖅᐳᑦ, “ᑲᑉᐱᐊᓐᓇᒦᒃ, ᑲᑉᐱᐊᓐᓇᒦᒃ, ᐃᒡᓗᒐᓴᒡᔪᐊᑦ ᐊᔪᖏᑦᑐᖅᔪᐊᑦ ᐊᔪᖅᓴᕈᓐᓃᖅᕕᐅᓯᒪᕗᑦ ᐅᒥᐊᖅᑐᖅᑎᓄᑦ! ᐃᑲᕐᕋᒥᒃ ᐊᑕᐅᓯᕐᖕᒥᒃ ᓄᖑᑉᐳᖅ.
20ᕿᓚᖕᒥᐅᑕᐅᔪᓯ ᖁᕕᐊᓱᓕᕆᑦᓯ, ᐃᑦᔪᕐᖕᓁᑦᑐᓯ ᐋᐴᓯᑕᓕᐅᔪᓯᓗ ᐱᔪᖃᓛᖅᑐᒥᒡᓗ ᐅᖃᖅᑎᐅᔪᓯ, ᐃᓕᑦᓯᓐᓄᑦ ᐱᓂᐊᕐᖕᓂᕆᓚᐅᖅᑕᖏᑦ ᒪᓕᒡᓗᒋᑦ ᒎᑎᐅᑉ ᐃᖅᑲᖅᑐᖅᓯᒪᖕᒪᒋᑦ ᐊᑭᓂᐊᖅᕕᒋᓪᓗᒋᑦ!”
21ᐂᖏᓕᓗ ᓲᖑᔪᖅᔪᐊᖅ ᐅᔭᕋᒃᔪᐊᕐᖕᒥᒃ ᑭᕕᒃᓯᓪᓗᓂ ᓯᖃᓪᓕᓯᕕᐅᑉ ᐅᔭᕌᓗᒃᑕᖓᑐᑦ ᐊᖏᑎᒋᔪᒥᒃ ᑖᓐᓇ ᐃᒪᖅᔪᐊᕐᖕᒧᑦ ᐃᒋᑉᐹ, ᐅᖃᖅᓗᓂᓗ, “ᑍᒫᒃ ᑕᕝᕙ ᐹᐱᓘᓂᐅᑉ ᐃᒡᓗᒐᓴᒡᔪᐊᖏᑦ ᐊᔪᖏᑦᑐᖅᔪᐊᑦ ᓂᑲᒋᔭᐅᖏᓪᓗᑎᒃ ᐃᒋᑕᐅᔪᒫᖅᐳᑦ ᑕᑯᔭᐅᒃᑲᓐᓂᕐᖕᓂᐊᕈᓐᓃᖅᓗᑎᒡᓗ; 
22ᑯᑭᑦᑕᐸᐅᑎᖅᔪᐊᑦ ᐃᓐᖏᖅᐸᓗᒃᑐᓪᓗ, ᓱᐴᒐᖅᑏᓪᓗ ᑎᑦᑐᓚᐅᓯᔭᖅᑏᓪᓗ, ᑐᓴᖅᑕᐅᒃᑲᓐᓂᕐᖕᓂᐊᕈᓐᓃᖅᐳᑦ ᑖᑦᓱᒪᓂ; ᓴᓇᔩᓪᓗ ᓱᓇᑐᐃᓐᓇᕐᖕᓂᒃ ᓴᓇᔪᑦ ᐃᓕᑦᓯᓐᓂ ᑕᑯᒃᓴᐅᒃᑲᓐᓂᕐᖕᓂᐊᕈᓐᓃᖅᐳᑦ; ᓯᖃᓪᓕᓯᕕᖕᒥᓗ ᓯᖃᓪᓕᓯᕙᓗᒃᑐᓂᒃ ᐃᓕᑦᓯᓐᓂ ᑐᓴᖅᓴᐅᔪᖃᕐᖕᓂᐊᕈᓐᓃᕆᕗᑦ; 
23ᖃᐅᒻᒪᖅᑯᑎᐅᓪᓗ ᐃᑯᒪᖓ ᐃᓕᑦᓯᓐᓂ ᑕᑯᔭᐅᒃᑲᓐᓂᕐᖕᓂᐊᕈᓐᓃᖅᐳᖅ; ᑲᑎᑎᑕᐅᕋᑖᖅᑐᓪᓗ ᓂᐱᖏᑦ ᑐᓴᖅᑕᐅᒃᑲᓐᓂᕐᖕᓂᐊᕈᓐᓃᖅᐳᑦ; ᑮᓇᐅᔭᓕᐅᕋᓱᐊᖅᑎᖁᑎᓯᓗ ᐱᔪᓐᓇᕐᖕᓂᖃᕐᖕᓂᖅᐹᖑᓚᐅᖅᑐᑦ ᓄᓇᖅᔪᐊᕐᖕᒥ, ᐊᖓᒃᑰᓐᖑᐊᕐᖕᓂᑦᓯᒍᓪᓗ ᐅᐃᕕᕆᒃᓯᓚᐅᖅᐳᓯ ᐃᓅᖃᑎᒌᒡᔪᐊᓕᒫᓂᒃ.”
24ᐹᐱᓘᓂ ᓱᒋᐊᖅᑕᐅᓚᐅᖅᐳᖅ ᐱᔪᖃᓛᖅᑐᒥᒃ ᐅᖃᖅᑏᑦ ᐃᑦᔪᕐᖕᓁᑦᑐᓪᓗ ᐊᐅᖏᑦ ᑕᑯᔭᐅᓚᐅᕐᖕᒪᑕ ᑕᕝᕙᓂ, ᑐᖁᑕᐅᓯᒪᔪᓕᒫᓪᓗ ᓄᓇᖅᔪᐊᕐᖕᒥ.
