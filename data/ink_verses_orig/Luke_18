1ᔩᓱᓯᐅᓪᓗ ᐃᓕᓐᓂᐊᖅᑎᓂ ᐊᑦᔨᐅᔪᒥᒃ ᐊᔪᕆᖅᑐᖅᐰᑦ, ᑐᒃᓯᐊᖏᓐᓇᖃᑕᖁᓪᓗᒋᑦ ᓴᐱᓕᖅᑍᓕᖁᓪᓗᒋᓪᓗ. 
2ᐅᖃᐅᑎᕔᑦ, “ᓄᓇᓕᖕᓂ ᐃᖅᑲᖅᑐᐃᔨᑕᖃᓚᐅᖅᐳᖅ ᒎᑎᒥᒃ ᓯᕘᕋᖏᑦᑐᒥᒃ, ᐃᓄᖕᓂᒡᓗ ᐃᓕᕋᓱᒐᓂ. 
3ᑕᕝᕙᓂᓗ ᓄᓇᓕᖕᓂ ᐅᐃᒡᒐᕐᖕᓂᖅᑕᖃᓚᐅᖅᐳᖅ ᑖᑦᓱᒪᓗ ᐃᖅᑲᖅᑐᐃᔨ ᐅᐸᖃᑦᑕᖅᐹ ᐅᖃᐅᑎᕙᒡᓗᒍᓗ, ‘ᓴᐳᑎᓚᐅᓐᖓ ᐊᑭᕋᖅᑐᖅᑎᓐᓂᑦ!’ 
4ᐃᖅᑲᖅᑐᐃᔨᓗ ᐊᑯᓂ ᐅᐸᓚᐅᓐᖏᓚᖅ; ᑭᖑᓂᖓᒍᓪᓕ ᐃᓱᒪᓕᖅᐳᖅ, ‘ᒎᑎᒥᒃ ᓯᕘᕋᖏᒃᑲᓗᐊᖅᐳᖓ ᐃᓄᖕᓂᒡᓗ ᐃᓕᕋᓱᖕᓇᖓ. 
5ᐆᒪᓕ ᐅᐃᒡᒐᕐᖕᓂᐅᑉ ᐸᒡᕕᓮᓐᓇᓕᕐᖕᒪᖓ, ᐱᔪᒪᔭᖓᓂᒃ ᐱᓂᐊᖅᕕᒋᓚᐅᖅᓚᒍ, ᑲᒪᒋᖏᒃᑯᒃᑯ ᕾᖃᑦᑕᑐᐃᓐᓇᕐᖕᓂᐊᕐᖕᒪᑦ ᐃᕿᐊᓐᖑᖅᑎᓪᓗᓂᖓᓗ.’”
6ᐊᑕᓂᖅᓗ ᐅᖃᖅᐳᖅ, “ᑐᓴᖅᓯᐅᒃ ᐃᖅᑲᖅᑐᐃᔨᐅᑉ ᐅᒃᐱᖏᑦᑑᑉ ᐅᖃᐅᓯᖏᑦ. 
7ᒎᑎᐅᓪᓖ ᑕᑉᐱᕋᔭᓐᖏᓔᑦ? ᐃᓄᖁᑎᓂ, ᓂᓪᓕᐊᕕᐅᒍᓂ ᑖᒃᑯᓇᓐᖓᑦ ᐅᓪᓗᒃᑯᑦ ᐅᓐᓄᐊᒥᓗ ᓴᐳᑎᔭᐅᔪᒪᓗᑎᒃ? ᐊᑯᓂᐊᓗᒃ ᐱᓂᐅᔭᖅᕕᒋᒐᔭᖅᐰᑦ? 
8ᐅᖃᐅᑎᕙᑦᓯ, ᐃᓄᖁᑎᓂ ᑕᕝᕔᓐᓇᖅ ᓴᐳᑎᒐᔭᖅᐰᑦ. ᐃᓅᓪᓕ ᐃᕐᖕᓂᖓ ᓄᓇᖅᔪᐊᕐᖕᒧᑦ ᑎᑭᒃᑯᓂ, ᐅᒃᐱᕐᖕᓂᕐᖕᒧᑦ ᑲᔪᓯᓯᒪᑦᓯᐊᖅᑐᓂᒃ ᓇᓂᓯᒐᔭᖅᐹ?”
9ᐊᑦᔨᐅᔪᒥᒃᑕᐅᖅ ᔩᓱᓯᐅᑉ ᐅᖃᐅᑎᕔᑦ ᐃᓄᐃᑦ ᐃᒻᒥᖕᓂᒃ ᖃᓄᐃᓐᓇᓱᒋᖏᑦᑐᑦ ᐊᓯᒥᖕᓂᒡᓗ ᓇᕐᕈᔪᑦ: 
10“ᐊᖑᑏᖕᓂᒃ ᒪᕐᕉᖕᓂᒃ ᑐᒃᓯᐊᖅᕕᒡᔪᐊᕐᖕᒧᑦ ᑐᒃᓯᐊᕆᐊᖅᑐᖃᓚᐅᖅᐳᖅ, ᐂᑉᐸᖓ ᐹᕋᓯ, ᐂᑉᐸᖓᓗ ᕉᒪᒥᐅᑦ ᑮᓇᐅᔧᖅᑎᑦᓯᔨᖓ. 
11ᑖᓐᓇ ᐹᕋᓯ ᐃᓄᑑᓪᓗᓂ ᓇᖏᖅᐳᖅ ᑐᒃᓯᐊᖅᓗᓂᓗ, ‘ᒎᑏ, ᖁᔭᒋᕙᒋᑦ ᐊᓯᑦᑐᑦ ᑍᒤᖏᓐᓇᒪ, ᐱᔪᒪᑐᔪᐊᓗᒃᑎᑐᑦ, ᑎᒡᓕᑐᔪᐊᓗᒃᑎᑐᓪᓘᓐᓃᑦ, ᓄᓕᐊᕇᖕᓂᕐᖕᒥᒡᓗ ᐊᓯᕈᐃᕙᒃᑐᑎᑐᑦ, ᐆᑐᓇᖅᓗ ᕉᒪᒥᐅᑦ ᑮᓇᐅᔧᖅᑎᑦᓯᔨᖓᑐᑦ. 
12ᐱᓇᓱᐊᕈᓯᖅ ᒪᕐᕈᕕᒡᓗᒍ ᓂᕆᑦᑍᓕᕙᒃᐳᖓ, ᑮᓇᐅᔭᖅᑖᕆᔭᒪᓗ ᑕᓪᓕᒪᐅᔪᓕᒫᖏᓐᓂᒃ ᑐᓂᓯᕙᒃᓗᖓ.’ 
13ᕉᒪᒥᐅᓪᓕ ᑮᓇᐅᔧᖅᑎᑦᓯᔨᖓ, ᖃᓂᖏᑦᑐᒥ ᓇᖏᖅᐳᖅ, ᖁᒻᒧᓪᓘᓐᓃᑦ ᕿᓚᖕᒧᑦ ᐋᖅᓗᕈᒪᖏᑦᑐᖅ, ᓴᒡᕕᖕᒥᓄᓪᓕ ᐸᑎᒻᒥᓪᓗᓂ ᐅᖃᖅᐳᖅ, ‘ᒎᑎ ᓂᑲᒋᓚᐅᓐᖓ ᐊᔪᖅᑐᓕᔨᐊᓘᒐᒪ!’ 
14ᐅᖃᐅᑎᕙᑦᓯ, ᑖᓐᓇ ᕉᒪᒥᐅᑦ ᑮᓇᐅᔧᖅᑎᑦᓯᔨᖓ ᒎᑎᒧᑦ ᐃᓱᐊᖅᓯᑎᑕᐅᑦᓯᐊᕐᖕᓂᖅᓴᐅᓪᓗᓂ ᐂᑉᐸᕆᔭᒥᓂᑦ ᐃᒡᓗᒥᓄᑦ ᐊᖏᕐᕋᓚᐅᖅᐳᖅ; ᓇᓪᓕᐊᑦ ᐃᒻᒥᓂᒃ ᐊᖏᔪᕈᖅᑎᑦᑐᖅ ᒎᑎᐅᑉ ᒥᑭᒡᓕᑎᕐᖕᓂᐊᖅᐹ, ᐃᒻᒥᖕᓂᒡᓕ ᒥᑭᒡᓕᑎᖅᑐᖅ ᑖᓐᓇ ᐊᖏᔪᕈᖅᑎᑕᐅᓂᐊᖅᐳᖅ.”
15ᓄᑕᕋᑯᓗᖕᓂᒃᑕᐅᖅ ᔩᓱᓯᒧᐊᕈᑦᔨᕗᑦ ᑖᑦᓱᒧᖓ ᐸᑎᒻᒥᔭᐅᖁᓪᓗᒋᑦ; ᐃᓕᓐᓂᐊᖅᑎᖏᑕᓕ ᑕᑯᒐᒥᑦᔪᒃ, ᑖᒃᑯᐊ ᐃᓂᖅᑎᖅᐰᑦ. 
16ᔩᓱᓯᐅᓪᓕ ᓄᑕᕋᑯᓗᐃᑦ ᕾᖁᕔᑦ ᐅᖃᖅᓗᓂ, “ᓄᑕᕋᑯᓗᐃᑦ ᐅᕙᓐᓄᑦ ᕾᑎᓯᐅᒃ, ᐃᓂᖅᑎᖏᓪᓗᒋᑦ; ᑍᒤᑦᑐᓄᑦ ᒎᑎᐅᑉ ᐊᑕᓂᐅᕕᖓ ᐱᒋᔭᐅᖕᒪᑦ. 
17ᓱᓕᔪᒥᒃ ᐅᖃᐅᑎᕙᑦᓯ, ᒎᑎᐅᑉ ᐊᑕᓂᐅᕕᖓᓂᒃ ᓄᑕᕋᑯᓗᒃᑎᑐᑦ ᐃᓚᓕᐅᖅᓯᖏᑦᑐᖅ ᑖᓐᓇ ᑕᕝᕗᖓ ᐃᑎᕐᖕᓂᐊᓐᖏᓚᖅ.”
18ᔫᑎᓪᓗ ᐊᖓᔪᖅᑳᖓᑦᑕ ᔩᓱᓯ ᐊᐱᕆᕚ, “ᐱᐅᔪᑎᑦ ᐊᔪᕆᖅᑐᐃᔩ, ᓱᓇᒥᒃ ᐱᓇᓱᐊᕆᐊᖃᖅᐳᖓ ᐃᓅᓯᕐᖕᒥᒃ ᓄᖑᓱᐃᑦᑐᒥᒃ ᑭᖑᕐᖑᑦᔨᖁᓪᓗᖓ?”
19ᔩᓱᓯᐅᑉ ᐅᖃᐅᑎᕚ, “ᓱᖕᒪᑦ ᐱᐅᔪᒥᒃ ᑍᕕᖔ? ᒎᑎᐅᑉ ᐊᓯᐊᓂᒃ ᐱᐅᔪᖅᑕᖃᓐᖏᓚᖅ. 
20ᐱᖁᔧᑦ ᖃᐅᔨᒪᕙᑎᑦ: ‘ᓄᓕᐊᕇᖕᓂᕐᖕᒥᒃ ᐊᓯᕈᐃᔪᒃᓴᐅᓐᖏᓚᑎᑦ, ᐱᔮᕆᓗᑎᑦ ᐃᓄᐊᖅᑐᒃᓴᐅᓐᖏᓚᑎᑦ, ᑎᒡᓕᒃᑐᒃᓴᐅᓐᖏᓚᑎᑦ; ᐃᓅᖃᑎᖕᓂᒃ ᓱᓕᖏᑦᑐᒥᒃ ᐅᖃᐅᓯᖃᖅᑐᒃᓴᐅᓐᖏᓚᑎᑦ; ᐊᑖᑕᖕᓂᒃ ᐊᓈᓇᖕᓂᒡᓗ ᐃᒃᐱᒍᓱᑦᓯᐊᖅᑐᒃᓴᐅᕗᑎᑦ!’”
21ᑖᑦᓱᒪᓗ ᑭᐅᕚ, “ᑕᒪᒃᑯᐊ ᑍᒪᓐᖓᑦ ᐃᓅᓱᒃᑑᓂᓐᓂᑦ ᐱᖁᔧᑦ ᒪᓖᒃᐸᒃᑲ.”
22ᔩᓱᓯᐅᓪᓗ ᑐᓴᕋᒥᐅᒃ, ᐅᖃᐅᑎᕚ, “ᓱᓕ ᐊᑕᐅᓯᕐᖕᒥᒃ ᐱᓯᒪᓐᖏᓚᑎᑦ. ᐱᖁᑎᓕᒫᑎᑦ ᓂᐅᕐᕈᑎᒋᒃᑭᑦ ᑮᓇᐅᔭᓪᓗ ᑐᓂᓗᒋᑦ ᐊᒃᓱᔪᓄᑦ, ᕿᓚᖕᒥ ᑕᕝᕙ ᐱᖁᑎᖃᑦᓯᐊᕐᖕᓂᐊᖅᐳᑎᑦ; ᕾᓗᑎᑦ ᒪᓕᓐᖓ.” 
23ᐊᖑᓪᓕ ᑕᒪᑐᒥᖓ ᑐᓴᕋᒥ ᖁᕕᐊᓱᒍᓐᓃᖅᐳᖅ; ᐊᒃᓱᐃᑦᑐᐊᓘᒐᒥ.
24ᔩᓱᓯᐅᓪᓕ ᖁᕕᐊᓱᒍᓐᓃᖅᑐᖅ ᑕᑯᒐᒥᐅᖅ ᐅᖃᖅᐳᖅ, “ᐊᒃᓱᕈᕐᖕᓇᕐᖕᓂᐊᖅᐳᖅ ᐊᒃᓱᐃᑦᑐᓄᑦ ᒎᑎᐅᑉ ᐊᑕᓂᐅᕕᖓᓄᑦ ᐃᑎᕆᐊᒃᓴᖅ! 
25ᐱᔭᕆᐊᑭᓐᓂᖅᓴᐅᕗᖅ ᑳᒧᓕᐅᑉ+ ᐃᑎᕆᐊᒃᓴᖓᓂᒃ ᒥᖅᑯᑎᐅᑉ ᐃᔨᖓᒍᑦ+ ᐊᒃᓱᐃᑦᑑᑉ ᐃᑎᕐᖕᓂᐊᕐᖕᓂᖓᓂᒃ ᒎᑎᐅᑉ ᐊᑕᓂᐅᕕᖓᓄᑦ.”
26ᐃᓄᐃᑦ ᑐᓵᔪᑦ ᐊᐱᕆᕗᑦ, “ᑭᓇᓕ ᑍᒪ ᐱᐅᓕᔭᐅᔪᓐᓇᕐᖕᓂᐊᖅᐹ?”
27ᔩᓱᓯᐅᑉ ᐅᖃᐅᑎᕔᑦ, “ᐃᓄᖕᓄᑦ ᐊᔪᕐᖕᓇᖅᑐᑦ ᒎᑎᒧᑦ ᐊᔪᕐᖕᓇᓐᖏᓚᑦ.”
28ᐲᑦᑐᕉᓯᓗ ᐅᖃᖅᐳᖅ, “ᑕᑯᒋᑦ, ᐊᖏᕐᕋᕗᑦ ᕿᒪᓚᐅᖅᐸᕗᑦ ᐃᓕᖕᓂᒡᓗ ᒪᓕᓕᖅᓗᑕ.”
29ᔩᓱᓯᐅᓪᓗ ᐅᖃᐅᑎᕔᑦ, “ᓱᓕᔪᒥᒃ ᐅᖃᐅᑎᕙᑦᓯ, ᓇᓪᓕᐊᑦ ᐊᖏᕐᕋᒥᓂᒃ ᕿᒤᔪᖅ ᓄᓕᐊᒥᓂᒡᓗ, ᖃᑕᓐᖑᑎᒥᓂᒡᓗ ᐊᖓᔪᖅᑳᒥᓂᒡᓗ ᕿᑐᕐᖓᒥᓂᒡᓘᓪᓃᑦ, ᒎᑎᐅᑉ ᐊᑕᓂᐅᕕᖓ ᐱᑦᔪᑎᒋᓗᒍ, 
30ᐊᖏᓂᖅᓴᒻᒪᕆᐊᓗᖕᒥᒃ ᑐᓂᓯᕕᐅᓂᐊᖅᐳᖅ ᒫᓐᓇ ᐃᓅᑎᓪᓗᒍ, ᐃᓅᓯᒃᓴᒥᓗ ᓄᖑᓱᐃᑦᑐᒥ ᐱᔪᒫᖅᑐᒥ.”
31ᔩᓱᓯᐅᓪᓗ ᐃᓕᓐᓂᐊᖅᑎᓂ 12-ᑦ ᐃᓄᑑᑎᓪᓗᒋᑦ ᐅᖃᐅᑎᕔᑦ, “ᑕᑯᒋᑦ ᔪᕉᓴᓚᒧᐊᓕᖅᐳᒍᑦ, ᐅᖃᐅᓯᐅᓯᒪᔪᓕᒫᓪᓗ ᒎᑎᐅᑉ ᐱᔪᖃᓛᖅᑐᓂᒃ ᐅᖃᖅᑎᖏᓐᓂᑦ ᐃᓅᑉ ᐃᕐᖕᓂᖓᑕ ᒥᒃᓵᓄᑦ ᑲᔪᓯᑎᑕᐅᓂᐊᖅᐳᑦ. 
32ᔫᑎᐅᖏᑦᑐᓄᑦ ᑐᓂᔭᔪᒫᖅᐳᖅ, ᑖᒃᑯᐊᓗ ᒥᑕᐅᑎᒋᔪᒫᖅᐹᑦ, ᑲᓐᖑᓇᖅᑐᒦᑎᑕᐅᓗᓂᓗ ᐱᓇᓱᐊᖅᕕᐅᔪᒫᖅᐳᖅ ᑎᕝᕗᓗᒃᑕᐅᓗᓂᓗ; 
33ᑏᒐᖅᑐᕈᒫᖅᐹᑦ ᑐᖁᓪᓗᒍᓗ, ᐅᓪᓗᓪᓕ ᐱᖓᔪᐊᓐᓂᒃ ᒪᑭᑦᓱᒫᕆᕗᖅ.”
34ᐃᓕᓐᓂᐊᖅᑎᖏᓪᓕ ᐅᖃᐅᓯᕐᖕᓂᒃ ᑖᒃᑯᓂᖓ ᑐᑭᓯᓐᖏᓚᑦ; ᐅᖃᐅᓯᖏᑕ ᑐᑭᖏᑦ ᐃᔨᖅᓯᒪᓚᐅᕐᖕᒪᑕ ᑖᒃᑯᓄᖓ, ᑐᑭᓯᓚᐅᓐᖏᓚᓪᓗ ᖃᓄᖅ ᔩᓱᓯ ᐅᖃᕋᓗᐊᕐᖕᒪᖔᑦ.
35ᔩᓱᓯ ᔨᕆᑯᒧᑦ ᖃᒡᓕᓕᖅᑎᓪᓗᒍ, ᑕᐅᑐᖏᑦᑐᒥᒃ ᐃᒃᓯᕙᔪᖃᖅᐳᖅ ᐊᖅᑯᑎᐅᑉ ᓴᓂᐊᓂ, ᑮᓇᐅᔭᒥᒃ ᕿᓄᔨᒥᒃ. 
36ᐃᓄᒋᐊᒑᓗᐃᓪᓕ ᓴᓂᖅᑯᑦᑐᑦ ᑐᓵᒐᒥᒋᑦ, ᐊᐱᕆᕗᖅ, “ᖃᓄᐃᑦᑐᖃᓕᕐᖕᒪᑦ?”
37ᐅᖃᐅᑦᔭᐅᕗᖅ, “ᔩᓱᓯ ᓈᓴᕇᑎᒥᐅᖅ ᐊᖅᑯᓵᓕᕐᖕᒪᑦ.”
38ᓂᓪᓕᐊᓕᖅᐳᖅᓗ, “ᔩᓱᓯ, ᑍᕕᑎᐅᑉ ᐃᕐᖕᓂᖓ, ᓂᑲᒋᓐᖓ!”
39ᓯᕗᓪᓕᐅᔪᓪᓗ ᐃᓂᖅᑎᕆᓕᖅᐳᑦ ᑖᑦᓱᒥᖓ, ᐅᖃᐅᑎᓪᓗᒍ ᓂᐱᖃᖁᓇᒍ; ᑖᓐᓇᓕ ᓂᐱᖅᑯᖅᑐᓯᕙᓪᓕᐊᑐᐃᓐᓇᖅᐳᖅ, “ᑍᕕᑎᐅᑉ ᐃᕐᖕᓂᖓ, ᓂᑲᒋᓐᖓ!”
40ᔩᓱᓯᓗ ᓄᖅᑲᖅᐳᖅ, ᑕᐅᑐᖏᑦᑐᖅᓗ ᕾᑎᑕᐅᖁᕚ, ᖃᒡᓕᓕᕐᖕᒪᓪᓗ ᔩᓱᓯᐅᑉ ᐊᐱᕆᕚ, 
41“ᓱᓇᒥᒃ ᐅᕙᓐᓄᑦ ᐱᓂᐊᖅᕕᐅᔪᒪᕖᑦ?”
42ᔩᓱᓯᐅᓪᓗ ᐅᖃᐅᑎᕚ, “ᑕᐅᑐᓕᕆᑦ; ᐅᒃᐱᕐᖕᓂᕐᖕᒧᑦ ᑲᔪᓯᓂᕕᑦ ᐋᖅᑭᒃᐹᑎᑦ.”
43ᑕᕝᕔᓐᓇᖅᓗ ᑕᐅᑐᓕᖅᐳᖅ ᔩᓱᓯᓗ ᒪᓕᓕᖅᓗᒍ, ᒎᑎᓗ ᓂᖅᑐᖅᐹ; ᐃᓄᓕᒫᓪᓗ ᑕᒪᑐᒥᖓ ᑕᑯᒐᒥᒃ, ᒎᑎ ᓂᖅᑐᓕᖅᐹᑦ.
