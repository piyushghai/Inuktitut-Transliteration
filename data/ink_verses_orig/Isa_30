1ᐊᑕᓂᖅ ᐅᖃᖅᐳᖅ, “ᑲᑉᐱᐊᓐᓇᒦᒃ ᑭᖑᕚᖑᖃᑎᒌᑦ ᓈᓚᖏᑦᑐᑦ, ᑲᔪᓯᑎᑦᓯᓪᓗᑎᒡᓗ ᐃᓱᒻᒥᖅᑑᑕᐅᔪᒥᒃ ᐋᖅᑭᓚᐅᓐᖏᑕᓐᓂᒃ; ᑲᑐᑦᔨᖃᑎᒌᓕᐅᖅᐳᑦ ᐋᖅᑭᒃᓱᐃᓪᓗᑎᒃ, ᐅᕙᖓ ᐊᓂᕐᖕᓂᓐᓂᒃ ᐃᓚᖃᖏᑦᑐᓂᒃ, ᐊᔪᕐᖕᓂᖅ ᐃᓚᒃᑲᓐᓂᕈᒪᓪᓗᒍ ᐊᔪᕐᖕᓂᕐᖕᒥᒃ; 
2ᐃᑦᔨᑉᑎᒥᐅᓄᑦ ᐃᑲᔪᖅᑕᐅᔪᒪᖃᑦᑕᖅᐳᑦ, ᐅᕙᓐᓂᒡᓘᓐᓃᑦ ᐃᓱᒪᓯᐅᕆᓇᓱᐊᓚᐅᕋᑎᒃ, ᐃᑦᔨᑉᑎᒥᐅᓄᑦ ᓴᐳᑎᔭᐅᓯᒪᔪᒪᒐᒥᒃ, ᐃᑦᔨᑉᑎᒥᐅᑦ ᐊᖓᔪᖅᑳᖅᔪᐊᖏᓐᓂᒃ ᑕᑎᒃᓴᖅᐳᑦ. 
3ᐊᖓᔪᖅᑳᖅᔪᐊᓪᓕ ᐃᑲᔪᖅᑎᒋᔪᒪᔭᖏᑦ ᐱᔪᓐᓇᕐᖕᓂᖃᕈᒫᓐᖏᓚᑦ, ᐃᑦᔨᑉᑎᒥᐅᓄᑦ ᓴᐳᑦᔭᐅᓇᓱᐊᕐᖕᓂᖓᑦ ᐊᓯᕈᖅᑕᐅᑦᔪᑎᒃᓴᑐᐃᓐᓇᐅᔪᒫᖅᐳᖅ. 
4ᐃᑦᔨᑉᑎᒥᐅᑦ ᐊᖓᔪᖅᑳᖁᑎᒋᑦ ᐃᒡᓗᒐᓴᒡᔪᐊᓄᑦ ᔪᐊᓐᒧᑦ ᑎᑭᓯᒪᓕᕋᓗᐊᖅᐳᑦ, ᑎᓕᓯᒪᔭᖏᓪᓗ ᓄᓇᓕᖕᓄᑦ ᕼᐂᓂᒧᑦ. 
5ᐃᓘᓐᓇᑎᒃ ᑲᓐᖑᓇᖅᑐᒧᑦ ᑎᑭᑉᐳᑦ ᐃᓄᐃᑦ ᐃᑲᔪᕈᓐᓇᖏᑦᑐᑦ ᐊᖅᑯᑎᒋᓪᓗᒋᑦ, ᐃᑲᔪᕈᓐᓇᖏᒻᒪᑕ ᐱᕙᓪᓕᖅᑎᑦᓯᔪᓐᓇᕋᑎᒡᓗ, ᑲᓐᖑᓇᖅᓯᑎᑦᓯᑐᐃᓐᓇᖅᐳᑦ ᓇᕐᕈᓇᖅᓯᑎᑦᓯᓪᓗᑎᒡᓗ.” 
6ᒎᑎᐅᑉ ᐅᖃᐅᓯᖃᕐᖕᓂᖓ ᐆᒪᔪᓂᒃ ᓯᐅᕌᓗᖕᒥᐅᑕᓂᒃ ᐅᓪᓗᓪᓗᐊᑉ ᓇᓛᓂᒥᐅᓂᒃ ᓂᒋᑉᒥ, ᑎᓕᔭᐅᓯᒪᔪᑦ ᐃᖏᕐᕋᔭᕆᐊᖃᖅᐸᒃᐳᑦ ᓄᓇᑎᒍᑦ ᑲᑉᐱᐊᓇᖅᑐᖃᖅᑐᑎᒍᑦ ᓛᔭᓄᑦ ᐃᓂᒋᔭᐅᕙᒃᑐᑯᑦ, ᖁᒡᓗᒋᐊᓂᒃ ᑐᖁᓐᓇᖅᑐᓕᒃᑯᑦ, ᐆᒪᔪᖅᓗᖃᖅᑐᒃᑯᑦ ᖃᖓᑕᓲᓂᒃ, ᓯᐅᑎᖅᑯᖅᑐᔪᖁᑎᑎᒃ ᓇᖕᒪᒃᑎᑉᐸᒃᐰᑦ ᐊᑭᑐᔪᒃᓴᔭᓂᒃ, ᐱᒃᑯᒥᓇᖅᑐᓂᒡᓗ ᑳᒥᓕᖁᑎᑎᒃ ᓇᖕᒪᒃᑎᖃᑦᑕᖅᐰᑦ ᐃᓅᖃᑎᒋᒡᔪᐊᓄᑦ ᐃᑲᔪᕈᓐᓇᖏᑦᑐᓄᑦ. 
7ᐃᑦᔨᑉᑎᒥᐅᑦ ᐃᑲᔪᕈᓐᓇᕐᖕᓂᖓᑦ ᐊᑐᕐᖕᓇᕐᖕᓂᖃᖏᒻᒪᑦ, ᑍᒤᒻᒪᑦ ᐃᑦᔨᑉᑎᒥᐅᑦ ᑍᒎᓯᖅᑖᖅᑎᓯᒪᕙᒃᑲ, “ᕋᕼᐊᑉ-ᕼᐃᒻ-ᓯᐱᑎᒥᒃ ᐃᒃᓯᕙᑐᐃᓐᓇᖅᑐᒥᒃ.”
8ᒫᓐᓇᓕ ᑎᑎᕋᓕᕆᑦ ᐊᒡᓚᖕᓂᒃ ᐅᖃᐅᓯᕆᓗᒋᑦ ᐊᒡᓚᕕᒃᓴᑎᒍᑦ, ᑎᑎᕋᖅᓯᒤᓐᓇᖅᑐᖃᖁᓪᓗᒍ ᖃᐅᔨᒪᑦᔪᑕᐅᓂᐊᖅᑐᓂᒃ ᖃᓄᐃᑦᑑᖕᒪᖔᑕ. 
9ᓈᓚᖏᑦᑑᖕᒪᑕ, ᓴᒡᓗᑐᓪᓗᑎᒡᓗ, ᕿᑐᕐᖎᑦ ᓈᓚᒍᒪᖏᑦᑐᑦ ᐊᑕᓂᐅᑉ ᐊᔪᕆᖅᑑᓯᖏᓐᓂᒃ. 
10ᓇᓚᐅᑦᑍᔪᓄᑦ ᐅᖃᖃᑦᑕᖅᐳᑦ, “ᓱᓕᔪᓂᒃ ᓇᓚᐅᑦᑍᓂᐊᕋᓯ ᐅᕙᑦᑎᓐᓄᑦ, ᐅᖃᐅᑦᔪᐃᖃᑦᑕᓚᐅᕆᑦᓯ ᑐᓴᕈᒪᔭᑦᑎᓐᓂᒃ ᐊᑐᓪᓚᕆᒍᒫᖏᑦᑐᓂᒃ ᐅᕙᑦᑎᓐᓄᑦ. 
11ᐊᖅᑯᒻᒥᑦ ᐊᒡᕔᕆᑦᓯ, ᐊᖅᑯᑕᐅᕙᒃᑐᖅ ᐊᑐᕈᓐᓃᖅᓗᒍ, ᑐᓴᖅᑎᑦᓯᓂᐊᕋᓯ ᐄᓴᕅᓕᑎᑦ ᐃᑦᔪᕐᖕᓁᑦᑐᖁᑎᖓᓂᒃ ᐅᕙᑦᑎᓐᓄᑦ.” 
12ᑍᒤᒻᒪᑦ ᐄᓴᕅᓕᒥᐅᑦ ᐃᑦᔪᕐᖕᓁᑦᑐᖁᑎᖓᑦ ᐃᒫᒃ ᐅᖃᖅᐳᖅ, “ᐅᖃᐅᓯᕆᔭᒃᑲ ᓈᓚᒍᒪᖏᓐᓇᑦᓯᐅᒃ, ᐅᖁᒤᒃᓴᖅᑎᑕᐅᓂᕐᖕᒥᒃ ᑕᑎᖃᕈᒪᓪᓗᓯ ᖃᓄᐃᕈᓘᔭᕐᖕᓇᖅᑐᓂᒡᓗ, ᒪᓕᖔᕈᒪᓪᓗᓯ. 
13ᑍᒤᒻᒪᑦ ᐊᔪᖅᑐᓕᓂᖅ ᑕᒪᓐᓇ ᐃᓕᑦᓯᓐᓄᑦ ᐱᔪᒫᖅᐳᖅ ᐊᕙᓗᖅᔪᐊᑐᑦ ᐃᓚᓐᖓᖅᓯᒪᔪᑐᑦ, ᐊᓂᖓᔪᑐᑦ ᓯᖁᒥᑉᐸᓪᓕᐊᓕᖅᑐᑐᑦ, ᑍᒤᑦᑐᖅ ᐅᕐᕈᓂᐊᖅᐳᖅ ᓂᕆᐅᓇᖏᑦᑐᒥᒃ ᑕᕝᕔᓐᓇᖅ. 
14ᓯᖁᒥᑉᐳᖅ ᒪᕐᕋᓕᐅᖅᑎᐅᑉ ᐃᓗᓕᖁᑎᓕᐊᖓᑐᑦ, ᓯᖁᒥᑕᐅᔪᑐᑦ ᓂᑲᒋᔭᐅᓇᓂ ᓯᖁᒥᓐᓂᑯᖏᑦ ᐊᒡᓛᑦ ᓇᓂᔭᒃᓴᐅᓐᖏᓚᑦ ᐃᑯᒪᒥᓘᓐᓃᑦ ᐊᒥᐊᒃᑯᕕᓂᕐᖕᒥᒃ ᑎᒍᔭᐅᔪᒃᓴᖃᓐᖏᓚᖅ, ᐃᒥᖅᑕᖅᕕᖕᒥᓪᓘᓐᓃᑦ ᐃᑎᔪᒥᑦ ᖃᓗᓯᑦᔪᑎᒃᓴᖃᓐᖏᓚᖅ.” 
15ᐊᑕᓂᖅ ᒎᑎ, ᐄᓴᕅᓕᒥᐅᑦ ᐃᑦᔪᕐᖕᓁᑦᑐᖁᑎᖓᑦ, ᐃᒫᒃ ᐅᖃᖅᐳᖅ, “ᐅᕙᓐᓄᑦ ᐅᑎᕈᑦᓯ ᓮᓕᓇᖅᑐᒦᓪᓗᓯ ᐱᐅᓕᔭᐅᒐᔭᖅᐳᓯ; ᓂᐰᑦᑑᓂᖅ ᖁᓚᖏᓐᓂᖅᓗ ᐱᔪᓐᓇᕐᖕᓂᕆᓂᐊᖅᐸᓯ.” ᑭᓯᐊᓂᓕ ᑍᒤᑦᑐᒪᓚᐅᓐᖏᓚᓯ. 
16ᐅᖃᓚᐅᖅᐳᓯᓕ, “ᕿᒻᒥᖅᔪᐊᓄᑦ ᓱᒃᑲᓕᔪᓄᑦ ᕿᒫᔪᓐᓇᕐᖕᓂᐊᖅᐳᒍᑦ.” ᑍᒤᒻᒪᑦ ᕿᒫᔪᒫᖅᐳᓯ; ᐃᓕᑦᓯᓐᓂᒡᓕ ᒪᓕᒍᒫᖅᑐᑦ ᕿᒻᒥᖅᔪᐊᖃᕈᒫᖅᐳᑦ ᓱᒃᑲᓂᖅᓴᒋᐊᓪᓚᖕᓂᒃ. 
171000-ᑦ ᕿᒫᔪᒫᖅᐳᑦ ᐊᑭᕋᑦᓯ ᐅᓇᑕᖅᑎᖁᑎᖓᓂᒃ ᐊᑕᐅᓯᕐᖕᒥᒃ ᑕᑯᒍᑎᒃ, ᑕᓪᓕᒪᓂᒃ ᑕᑯᓕᕈᑦᓯ ᐊᑕᖏᖅᓗᓯ ᕿᒫᔪᒪᖅᐳᓯ, ᐊᒥᐊᒃᑯᑕᖃᖏᓪᓗᓯ, ᓮᒻᒪᑎᐅᑉ ᓇᑉᐸᖅᑯᑎᖓᑐᑦ ᖃᖅᑲᐅᑉ ᖄᖓᓃᑦᑐᑐᑦ ᖃᖅᑲᐅᓪᓗ ᑳᖓᓂ ᖃᓕᕇᓕᕈᒫᖅᐳᓯ ᓇᓗᓁᒃᑯᑕᐅᔪᑎᑐᑦ. 
18ᐊᑕᓂᖅᓕ ᐅᑕᖅᑭᕗᖅ, ᐃᓕᑦᓯᓐᓂᒃ ᐱᑦᓯᐊᖅᕕᖃᕈᒪᓪᓗᓂ; ᑍᒤᒻᒪᑦ ᒪᑭᑦᓱᒫᖅᐳᖅ ᓂᑲᒍᓱᖕᓂᕐᖕᒥᓂᒃ ᖃᐅᔨᑎᑦᓱᒪᓪᓗᓯ, ᐊᑕᓂᖅ ᒎᑎᐅᖕᒪᑦ ᐊᑦᔨᒌᒃᑎᑦᓯᔪᖅ; ᖁᕕᐊᓱᒍᑎᒃᓴᖃᖅᐳᑦ ᐊᑕᓂᕐᖕᒥᒃ ᐅᑕᖅᑭᔪᓐᓇᖅᑐᓕᒫᑦ.
19ᓮᐅᓂᒥᐅᑕᐅᔪᓯ ᓄᓇᖃᖅᑐᓯᓗ ᔪᕉᓴᓚᒥ; ᕿᐊᓂᐊᕈᓐᓃᖅᐳᓯ. ᑖᑦᓱᒪ ᐊᖏᔪᒥᒃ ᐱᑦᓯᐊᖅᕕᒋᖕᒪᓯ ᕿᓄᓂᑦᓯᓐᓂᒃ ᑐᓴᕈᓂ; ᑐᓴᕈᓂᓯ ᑭᐅᓂᐊᕐᖕᒪᓯ. 
20ᐊᑕᓂᐅᑉ ᓂᐊᖂᔭᒥᒃ ᑐᓂᓯᕕᒋᖕᒪᓯ ᐊᑭᕋᖅᑐᖅᑕᐅᓂᕐᖕᒥᒃ ᐃᓗᓕᓕᖕᒥᒃ ᐃᒥᖃᖅᑎᓪᓗᓯᓗ ᐅᖁᒤᒃᓴᖅᑎᑕᐅᓂᕐᖕᒥᒃ, ᐃᓕᓮᔨᓯᓕ ᐃᔨᖅᓯᒪᓂᐊᕈᓐᓃᖅᐳᖅ, ᐃᔨᑦᓯᓐᓄᑦ ᓇᖕᒥᓂᖅ ᑕᑯᔪᒫᓕᕋᑦᓯᐅᒃ. 
21ᓴᖑᓕᕈᑦᓯ ᑕᓕᖅᐱᒧᑦ ᓴᐅᒥᒧᓪᓘᓐᓃᑦ, ᓯᐅᑎᑦᓯᓐᓄᑦ ᑐᓄᑦᓯᓐᓂ ᓂᐱᖓ ᑐᓴᕈᒫᖅᐸᓯ ᐅᖃᖅᑐᖅ, “ᑕᒪᑦᔭ ᐊᖅᑯᑎᒃᓴᓯ, ᐱᓱᒡᕕᒋᓕᖅᓯᐅᒃ.” 
22ᒎᑎᓐᖑᐊᕕᓂᓯ ᓯᐅᓪᕕᕆᒥᒃ ᒎᓗᒥᒡᓗ ᖄᐹᖅᓯᒪᔪᑦ, ᐃᒋᐅᖅᑲᕈᒫᖅᐸᓯ ᓴᓂᖅᑎᑐᑦ ᕾᒐᓛᖅᓗᓯᓗ ᐅᖃᐅᑎᔪᒫᖅᐸᓯ, “ᑕᑯᓐᓇᕈᒪᔪᓐᓃᖅᐸᑦᓯ!” 
23ᐱᕈᖅᑐᒃᓴᓂᒃ ᑲᓐᖓᖅᓱᐃᔭᕌᖓᑦᓯ ᐊᑕᓂᖅ ᓯᓚᓗᒃᑎᑦᓯᕙᒍᒫᖅᐳᖅ ᐱᕈᕈᑎᒃᓴᖏᓐᓂᒃ, ᐱᕈᖅᑐᕕᓂᕐᖕᓂᒃ ᑲᑎᖅᓱᒐᒃᓴᖃᑦᓯᐊᖁᓪᓗᓯ, ᐱᕈᖅᓯᒪᑦᓯᐊᖅᑐᓂᒃ ᐊᒥᒐᖏᑦᑐᓂᒡᓗ. ᐅᓪᓗᖅ ᑕᒪᓐᓇ ᓇᓪᓕᐅᑎᒃᐸᑦ ᐆᒪᔪᖁᑎᓯ ᓂᕆᓇᓱᐊᕈᒫᖅᐳᑦ ᓄᓇᒥ ᓂᕿᒃᓴᖃᑦᓯᐊᖅᑐᒥ ᐊᒥᒐᖏᑦᑐᓂᒃ. 
24ᑐᒃᑐᕙᖁᑎᓯ ᓯᐅᑎᖅᑯᖅᑐᔪᖁᑎᓯᓗ ᐱᕈᖅᓰᕕᒃᓴᑦᓯᓐᓂᒃ ᓄᓇᓕᕆᑦᔪᑎᒋᕙᒃᑕᓯ, ᓂᕿᒃᓴᓕᐊᖑᓯᒪᔪᓂᒃ ᓂᕆᔭᒃᓴᖃᑦᓯᐊᖃᑦᑕᕈᒫᖅᐳᑦ ᑐᖁᓕᑦᓯᐊᖑᓯᒪᔪᓂᒃ, ᓴᓃᔭᖅᓯᒪᔪᓂᒃ ᐳᐊᕐᕆᑎᓄᑦ ᑲᑭᐊᒡᔪᐊᓄᓪᓗ. 
25ᖃᖅᑲᓕᒫᓂᑦ ᐱᖑᓕᒫᓂᓪᓗ ᐳᖅᑐᔪᓂᑦ ᑰᒐᓛᒃᑕᖃᕈᒪᖅᐳᖅ ᑰᓪᓚᕆᒃᑕᖃᖅᓗᓂᓗ, ᐅᓇᑕᕐᖕᓂᕐᖕᒥ ᐅᓄᖅᑐᓂᒃ ᑐᖁᕅᔪᖃᖅᑎᓪᓗᒍ, ᓇᐸᔪᐊᓗᐃᓪᓗ ᐅᕐᕈᑎᑕᐅᑎᓪᓗᒋᑦ. 
26ᑕᒪᓐᓇ ᓇᓪᓕᐅᑎᒃᐸᑦ ᑕᖅᑭᖅ ᓯᕿᓂᖅᑎᑐᑦ ᖃᐅᒪᑎᒋᔪᒫᖅᐳᖅ, ᓯᕿᓂᖅᓗ ᖃᐅᒻᒪᓯᕆᕙᒃᑕᒥᓂᑦ 7-ᐃᖅᑐᕈᑎᓪᓗᐊᒥᓂᒃ ᖃᐅᒪᓂᖅᓴᐅᓕᕈᒫᖅᐳᖅ, ᐅᓪᓗᐃᑦ 7-ᑦ ᐊᑕᐅᓯᕐᖕᒧᑦ ᑲᑎᑕᐅᓯᒪᔪᑎᑐᑦ ᑕᒪᓐᓇ ᑍᒤᑦᓱᒫᖅᐳᖅ, ᐊᑕᓂᐅᑉ ᐃᓄᖁᑎᓂ ᐋᓐᓂᐊᓂᖏᑦ ᒪᑦᑐᓯᖅᑐᓕᖅᐸᒋᑦ ᐃᑭᖏᓪᓗ ᒪᒥᓴᓕᖅᐸᒋᑦ.
27ᑕᑯᒋᑦ, ᐊᑕᓂᐅᑉ ᐊᑎᖓ ᐅᖓᓯᒃᑐᒥᑦ ᑕᑯᒃᓴᐅᓕᖅᐳᖅ, ᐃᑯᐊᓚᔪᖅ ᓂᓐᖓᐅᒪᓂᕐᖕᒧᑦ, ᐳᔪᖅᔪᐊᖅᓗ ᑕᑯᒃᓴᐅᓇᖏᑦᑐᖅ ᖁᒻᒧᐊᓕᖅᐳᖅ; ᖃᓂᖓ ᓂᓐᖓᐅᒪᓂᕐᖕᒥᒃ ᑕᑕᑉᐳᖅ, ᐅᖃᖓᓗ ᐃᑯᒪᒥᒃ ᓄᖒᑦᓯᔪᒥᒃ ᐊᑦᔨᖃᖅᐳᖅ. 
28ᐊᓂᖅᓵᕐᖕᓂᖓ ᑰᒃᑎᑐᑦ ᑰᒃᑐᖅᔪᐊᑎᑐᑦ ᑍᒤᑉᐳᖅ ᖁᖓᓯᕐᖕᒧᑦ ᑎᑭᐅᒪᓕᖅᑐᑎᑐᑦ; ᐃᓅᖃᑎᒌᒡᔪᐊᑦ ᓴᓃᔭᖅᑕᐅᔪᑎᑐᑦ ᐱᓇᓱᐊᖅᕕᒋᔪᒫᖅᐰᑦ; ᖃᓂᖏᓐᓄᓪᓗ ᐃᓕᓯᓗᓂ ᕿᒻᒥᖅᔪᐊᑦ ᖃᓂᖏᓐᓄᑦ ᑕᓯᒍᐊᖅᕕᐅᓲᓂᒃ, ᑍᒫᒃ ᑕᓯᐅᕐᖕᓂᐊᖅᓗᒋᑦ ᑕᒻᒪᕐᖕᓇᖅᑐᒧᑦ. 
29ᐃᓕᑦᓯᓕ ᐃᓐᖏᕈᒫᖅᐳᓯ ᐅᓐᓄᒃᑯᑦ ᐃᑦᔪᕐᖕᓁᑦᑐᒥᒃ ᓇᓪᓕᐅᓐᓂᖅᓯᐅᕐᖕᓂᕐᖕᒧᑦ ᓂᕆᕕᒡᔪᐊᕐᖕᓂᐊᖅᑐᓃᑦᑐᑎᑐᑦ, ᖁᕕᐊᓱᖃᖅᑎᒋᒍᒫᖅᐳᓯ ᓱᐴᒐᖅᑎᓄᑦ ᐅᐸᒍᑎᓕᖅᑐᑎᑐᑦ ᐊᑕᓂᐅᑉ ᖃᖅᑲᖁᑎᖓᓄᑦ, ᐄᓴᕅᓕᒥᐅᑦ ᕾᖅᑐᖓᓐᓄᑦ. 
30ᐊᑕᓂᐅᑉ ᓂᐱᓂ ᑲᒪᓇᖅᑐᖅᔪᐊᖅ ᑐᓴᖅᓴᐅᑎᑦᓱᒫᖅᐹ, ᑕᓕᖓᑕᓗ ᑎᒡᓗᒃᓯᓂᖓ ᑕᑯᒃᓴᐅᑎᓪᓗᒍ, ᓂᓐᖓᐅᒪᓂᖅᔪᐊᒃᑯᑦ ᐃᑯᒪᒃᑯᓪᓗ ᓄᖒᑦᓯᔪᒃᑯᑦ, ᑕᑯᒃᓴᐅᓂᖃᖅᓗᓂ ᓄᕗᔭᖅᔪᐊᒥᒃ ᓯᓚᕐᖕᓂᖅᓗᒡᔪᐊᒥᒡᓗ ᓇᑕᖅᑯᕐᖕᓇᖅᔪᐊᖅᓗᓂᓗ. 
31ᐊᓯᕆᐊᒥᐅᑦ ᖁᐊᖅᓵᖓᓗᑎᒃ ᑲᑉᐱᐊᓱᖕᓂᖃᕈᒫᖅᐳᑦ ᐊᑕᓂᐅᑉ ᓂᐱᖓᓂᒃ ᑐᓴᓕᕈᑎᒃ, ᐊᔭᐅᑉᐱᐊᒥᓄᑦ ᐊᓇᐅᓯᒃᐸᑦ. 
32ᐊᑕᓂᐅᑉ ᐱᒋᐊᖅᓯᖃᑦᑕᕐᖕᓂᖏᑦ ᑖᒃᑯᓂᖓ, ᓂᐱᖃᕈᒫᖅᐳᖅ ᓯᕙᓂᕋᐅᑎᓂᒃ ᕼᐊᕐᐱᓂᒡᓗ ᓂᓪᓕᐊᑎᑦᓯᔪᑎᑐᑦ; ᐅᓇᑕᖅᓗᓂ ᑖᒃᑯᓂᖓ ᑕᓕᕐᖕᒥᓄᑦ ᐱᒋᐊᖅᑕᖅᓗᓂ ᐅᓇᑕᕈᒫᖅᐰᑦ. 
33ᑍᑦᓱᒪᓂᐊᓗᖕᓂᑦ ᐊᑐᐃᓐᓇᕈᐃᓯᒪᓚᐅᕐᖕᒪᑦ ᐃᑯᐊᓚᑦᓯᕕᒃᔪᐊᒃᓴᒥᒃ; ᐃᓛᒃ ᐊᖓᔪᖅᑳᖅᔪᐊᖓᑦᑕ ᐃᑯᐊᓪᓚᒃᑕᐅᕕᒃᓴᖓᓂᒃ, ᐃᓗᑐᔫᓪᓗᓂ ᓴᓂᒧᑐᔫᓪᓗᓂᓗ, ᐃᑯᐊᓪᓚᖅᑯᑎᒃᓴᖏᑦ ᕿᔪᐃᑦ ᐊᒥᒐᕋᑎᒃ; ᐊᑕᓂᐅᑉ ᐊᓂᖅᓵᕐᖕᓂᖓᑕ ᐃᑯᒪᖅᔪᐊᒥᒃ ᑰᒃᑐᑎᑐᑦ ᐃᑯᐊᓪᓚᒃᑎᑦᓱᒫᖅᐹ.
