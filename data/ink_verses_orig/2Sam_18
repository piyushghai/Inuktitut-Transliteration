1ᐊᖓᔪᖅᑳᖅᔪᐊᑉ ᑍᕕᑎᐅᑉ ᐃᓄᖁᑎᓕᒫᓂ ᑲᑎᖁᓚᐅᖅᐰᑦ, ᐊᕕᒃᑐᓚᐅᖅᐰᓪᓗ 1,000-ᓄᑦ ᐊᖓᔪᖅᑳᖑᓂᐊᖅᑐᑦ, 100-ᓄᓪᓗ. 
2ᑍᕕᑎᐅᓪᓗ ᐊᐅᓪᓚᖅᑎᓚᐅᖅᐰᑦ ᐱᖓᓲᓕᓪᓗᒋᑦ, ᔪᐊᐱ ᐱᖓᔪᖏᓐᓂ ᐊᖓᔪᖅᑳᖑᓚᐅᖅᐳᖅ, ᔪᐊᐱᐅᓪᓗ ᓄᑲᖓ ᐊᐱᓮ ᐱᖓᔪᖓᑦᑕ ᐃᓚᖏᓐᓂ ᐊᖓᔪᖅᑳᖑᓪᓗᓂ ᔨᕈᐃᐊᐅᑉ ᐃᕐᖕᓂᖏᒃ, ᐃᑍᓗ ᒋᑍᑎᒥᐅᑕᖅ ᐱᖓᔪᖓᑦᑕ ᐃᓚᖏᓐᓂ ᐊᖓᔪᖅᑳᖑᓪᓗᓂ. ᐊᖓᔪᖅᑳᖅᔪᐊᓪᓗ ᐅᖃᐅᑎᕔᑦ, “ᓇᖕᒥᓂᖅ ᐊᐅᓪᓚᖃᑎᒋᓂᐊᖅᐸᑦᓯ.”
3ᑖᒃᑯᐊ ᑭᐅᕗᑦ, “ᐅᕙᑦᑎᓐᓂᒃ ᒪᓕᒋᐊᖃᓐᖏᓚᑎᑦ, ᕿᒫᓕᕈᑦᑕ, ᐅᕙᑦᑎᓐᓂᒃ ᑲᒪᑦᔮᖏᒻᒪᑕ. ᕿᑎᖅᑲᓕᒫᕗᑦ ᑐᖁᑕᐅᒐᓗᐊᖅᐸᑕ, ᖃᓄᐃᒃᓴᑦᔮᓐᖏᓚᑦ; ᐃᕝᕕᓪᓕ 10,000-ᑎᑐᑦ ᐊᑑᑎᖃᖅᐳᑎᑦ ᐅᕙᑦᑎᓐᓄᑦ; ᐱᐅᓂᖅᓴᐅᕗᖅ ᐃᒡᓗᒐᓴᖕᓃᑐᐃᓐᓇᖅᓗᑎᑦ ᐃᑲᔪᕆᐊᖅᑐᓂᒃ ᑎᓕᓯᑐᐃᓐᓇᖃᑦᑕᕈᕕᑦ.”
4ᐊᖓᔪᖅᑳᖅᔪᐊᖅ ᑭᐅᕗᖅ, “ᐱᓇᓱᐊᕐᖕᓂᐊᖅᐳᖓ ᐱᐅᓂᖅᐹᖑᓇᓱᒋᔭᑦᓯᓐᓂᒃ.” ᑍᒤᒻᒪᑦ ᐊᖓᔪᖅᑳᖅᔪᐊᖅ ᐃᑎᖅᑕᖅᕕᐅᑉ ᓴᓂᐊᓂ ᓇᖏᓚᐅᖅᐳᖅ, ᐅᓇᑕᖅᑐᒃᓴᖁᑎᖏᑦ ᓴᓂᖅᑯᑎᓪᓗᒋᑦ ᐊᕕᒃᑐᖅᓯᒪᓪᓗᑎᒃ 100-ᓄᑦ 1,000-ᓄᓪᓗ. 
5ᐊᖓᔪᖅᑳᖅᔪᐊᑉ ᑎᓕᓚᐅᖅᐰᑦ ᔪᐊᐱᒃᑯᑦ, ᐊᐱᓮᓗ, ᐃᑍᓗ: “ᐅᕙᖓ ᐱᓪᓗᖓ ᐋᓐᓂᖅᑍᓕᓯᐅᒃ ᐃᓅᓱᒃᑐᖅ ᐋᑉᓴᓚᒻ.” ᐅᓇᑕᖅᑐᒃᓴᓕᒫᓪᓗ ᑐᓴᓚᐅᖅᐳᑦ ᑍᕕᑎᐅᑉ ᑎᓕᓯᑦᔪᑎᒋᔭᖓᓂᒃ ᐊᖓᔪᖅᑳᖑᔪᓄᑦ.
6ᑕᕝᕙ ᑍᕕᑎᐅᑉ ᐅᓇᑕᖅᑐᒃᓴᖁᑎᖏᑦ ᐅᓇᑕᕆᐊᓚᐅᖅᐳᑦ ᐄᓴᕅᓕᒥᐅᓂᒃ; ᐃᕗᕅᒥᐅᓪᓗ ᓇᐹᖅᑐᖏᓐᓂ ᐅᓇᑕᓕᓚᐅᖅᐳᑦ. 
7ᐄᓴᕅᓕᒥᐅᑦ ᓵᓚᐅᓚᐅᖅᐳᖅ ᑍᕕᑎᐅᑉ ᐅᓇᑕᖅᑐᒃᓴᖏᓐᓄᑦ, ᑐᖁᑕᐅᔪᓪᓗ ᐅᓄᖅᑐᐊᓘᓚᐅᖅᐳᑦ 20,000-ᓮᑦ ᐅᓪᓗᒥ ᑍᑦᓱᒪᓂ. 
8ᓇᐹᖅᑐᐃᑦ ᐃᒻᒧᐊᓂ ᑐᖁᔪᑦ ᐅᓄᕐᖕᓂᖅᓴᐅᓚᐅᖅᐳᑦ; ᐅᓇᑕᕐᖕᓂᕐᖕᓂᑦ ᓴᕕᒡᔪᐊᒧᑦ ᑐᖁᑕᐅᔪᓂᑦ ᓇᑎᕐᖕᓇᒦᑦᑐᓂᑦ.
9ᐋᑉᓴᓚᒻᓕ ᑲᑎᓯᑲᓪᓚᓚᐅᖅᐳᖅ ᑍᕕᑎᐅᑉ ᐅᓇᑕᖅᑐᒃᓴᖏᓐᓂᒃ. ᐋᑉᓴᓚᒻ ᓯᐅᑎᖅᑯᖅᑐᔫᑉ ᕿᒻᒥᖅᔪᐊᓪᓗ ᕿᑐᕐᖓᖓᓂᒃ ᕿᒧᒃᓯᐅᑎᖃᓚᐅᖅᐳᖅ, ᓇᐹᖅᑐᓪᓗ ᑎᓴᒃᑕᐅᑉ ᐊᑖᒎᓕᕋᒥ ᓂᐊᖁᐊ ᓇᒃᑎᑉᐳᖅ ᐊᕙᓚᖓᔪᖏᓐᓄᑦ, ᕿᒧᒃᓯᐅᑎᖓ ᑲᔪᓯᑎᓪᓗᒍ ᐋᑉᓴᓚᒻ ᓂᕕᖓᔪᖅ ᕿᒪᒃᐹ. 
10ᑍᕕᑎᐅᑉ ᐅᓇᑕᖅᑎᖏᑕ ᐃᓚᖓᓐᓂᑦ ᑕᑯᔭᐅᒐᒥ ᐅᖃᐅᓯᕆᕚᑦ ᔪᐊᐱᒧᑦ, “ᑕᑯᒋᑦ, ᐋᑉᓴᓚᒻ ᑕᑯᕙᕋ ᓇᐹᖅᑐᒥ ᑎᓴᒃᑕᒥ ᓂᕕᖓᔪᖅ!”
11ᔪᐊᐱ ᑭᐅᕗᖅ, “ᑕᑯᓚᐅᕈᕕᐅᒃ, ᖃᓄᐃᒻᒪᓕ ᑐᖁᓚᐅᖏᑉᐱᐅᒃ? ᓇᖕᒥᓂᖅ ᑐᓂᓯᕕᒋᒐᔭᖅᐸᒋᑦ ᓯᐅᓪᕕᕆᓂᒃ ᖁᓕᓂᒃ ᑕᑦᓯᒥᒡᓗ.”
12ᑖᓐᓇᓕ ᔪᐊᐱᒧᑦ ᑭᐅᕗᖅ, “1,000-ᓂᒃ ᓯᐅᓪᕕᕆᓂᒃ ᑐᓂᓂᐊᕋᓗᐊᕈᕕᖓ, ᐊᒡᒐᓐᓄᑦ ᐱᒋᐊᕋᔭᓐᖏᓚᕋ ᐊᖓᔪᖅᑳᖅᔫᐊᑉ ᐃᕐᖕᓂᖓ; ᑐᓴᓚᐅᕋᑦᑕ ᐊᖓᔪᖅᑳᖅᔪᐊᖅ ᐅᖃᐅᑦᔨᑎᓪᓗᒍ ᐃᓕᑦᓯᓐᓂᒃ ᐊᐱᓮᒥᒃ ᐃᑍᒥᒡᓗ, ‘ᐅᕙᖓ ᐱᓪᓗᖓ ᐋᓐᓂᖅᑕᐅᑦᑍᓕᓕ ᐃᓅᓱᒃᑐᖅ ᐋᑉᓴᓚᒻ.’ 
13ᓈᓚᖏᓪᓗᖓ ᐊᖓᔪᖅᑳᖅᔪᐊᒥᒃ ᑐᖁᓚᐅᕈᒃᑯ ᐋᑉᓴᓚᒻ, ᐊᖓᔪᖅᑳᖅᔪᐊᑉ ᑕᒪᓐᓇ ᑐᓴᕋᔭᖅᐹ, ᑐᓴᐅᒪᓐᖏᑕᖃᕈᓐᓇᖏᒻᒪᑦ ᓱᓇᓕᒫᓂᒃ ᐃᕝᕕᓪᓗ ᓴᐳᑎᒐᔭᓐᖏᓚᕐᖕᒪ.”
14ᔪᐊᐱ ᐅᖃᖅᐳᖅ, “ᑕᒪᐅᖓᑐᐃᓐᓈᕈᑎᒋᔪᒪᔪᓐᓁᖅᐸᒋᑦ.” ᐱᖓᓱᓂᒃ ᑲᐱᓯᒍᑎᓂᒃ ᑎᒍᓯᕗᖅ, ᐋᑉᓴᓚᒻᓗ ᑖᒃᑯᓄᖓ ᑲᐱᕚ ᓴᒡᕕᖓᒍᑦ, ᓂᕕᖓᑎᓪᓗᒍ ᓇᐹᖅᑐᒥ ᑎᓴᒃᑕᒥ, ᓱᓕᓕ ᑐᖁᓚᐅᓐᖏᓚᖅ. 
15ᑕᕝᕙ ᔪᐊᐱᐅᑉ ᓴᐳᓐᓂᐊᖅᑎᖏᑦ ᖁᓖᑦ ᐋᑉᓴᓚᒻᒧᐊᖅᓗᑎᒃ ᑲᐳᖅᐹᑦ, ᑐᖁᓪᓗᒍᓗ.
16ᑕᕝᕙ ᔪᐊᐱᐅᑉ ᑎᑦᑐᓚᐅᑎ ᓂᓪᓕᖁᕚ ᐅᓇᑕᕐᖕᓂᖅ ᓄᖅᑲᖁᓪᓗᒍ, ᐅᓇᑕᖅᑐᒃᓮᓪᓗ ᐅᑎᖅᐳᑦ ᒪᓕᒃᑐᕕᓃᑦ ᐄᓴᕅᓕᒥᐅᓂᒃ. 
17ᐋᑉᓴᓚᐅᓪᓗ ᑎᒥᖓ ᑎᒍᕚᑦ, ᐃᒋᓪᓗᒍᓗ ᐃᑎᖅᓵᓗᖕᒧᑦ ᓇᐹᖅᑐᓕᖕᓃᑦᑐᒧᑦ, ᕿᖕᓂᕚᓪᓗ ᐅᔭᕋᒡᔪᐊᓄᑦ; ᐄᓴᕅᓕᒥᐅᓕᒫᓪᓗ ᕿᒪᒃᓯᕗᑦ ᐊᖏᕐᕋᒥᖕᓄᑦ.
18ᐋᑉᓴᓚᒻ ᐃᓅᓪᓗᓂ ᓇᓗᓁᒃᑯᑕᕐᖕᒥᒃ ᓇᑉᐸᖅᓯᓚᐅᓯᒪᕗᖅ ᐊᖓᔪᖅᑳᖅᔪᐊᑉ ᓇᖅᓴᖁᑎᖓᓂ, ᐅᖃᖅᓗᓂ, “ᐃᕐᖕᓂᖃᖏᓐᓇᒪ ᐊᑎᕐᖕᒪ ᐃᖅᑲᐅᒪᔭᐅᑦᔪᑎᒃᓴᖓᓂᒃ”; ᓇᑉᐸᖅᑎᑕᓂᓗ ᐃᒻᒥᓂᒃ ᐊᑦᓯᓚᐅᖅᐹ, ᐅᓪᓗᒥᒧᑦ ᓱᓕ ᑍᔭᐅᕗᖅ ᐋᑉᓴᓚᐅᑉ ᓇᓗᓁᒃᑯᑕᖓᓂᒃ.
19ᑕᕝᕙ ᐊᕼᐂᒫᔅ ᔭᑑᑭᐅᑉ ᐃᕐᖕᓂᖓ ᐅᖃᖅᐳᖅ ᔪᐊᐱᒧᑦ, “ᐅᓪᓚᒡᓗᖓ ᐅᖃᕆᐊᖅᑐᓚᐅᖅᓚᖓ ᐊᖓᔪᖅᑳᖅᔪᐊᕐᖕᒧᑦ ᑐᓴᕈᒥᓇᖅᑐᒥᒃ ᐊᑕᓂᐅᑉ ᐱᐅᓕᓚᐅᕐᖕᒪᒍ ᐊᑭᕋᖏᓐᓂᑦ.”
20ᔪᐊᐱ ᑭᐅᕗᖅ, “ᐋᒃᑲ, ᐅᓪᓗᒥ ᑐᓴᕈᒥᓇᖅᑐᒥᒃ ᐅᖃᕐᖕᓂᐊᓐᖏᓚᑎᑦ; ᐅᓪᓗᐃᑦ ᐊᓯᖏᓐᓂ ᐅᖃᕈᓐᓇᓛᖅᐳᑎᑦ, ᐅᓪᓗᒥᐅᖏᑦᑐᖅ ᐊᖓᔪᖅᑳᖅᔪᐊᑉ ᐃᕐᖕᓂᖓ ᑐᖁᖕᒪᑦ.” 
21ᐅᖃᐅᑦᔨᕗᖅᓗ ᐃᑎᐅᐱᐊᒥᐅᑕᕐᖕᒧᑦ ᓂᐅᕕᐊᕆᓯᒪᓪᓗᓂᐅᒃ ᐱᔨᒥᓄᑦ, “ᐂᓕᕆᑦ ᐊᖓᔪᖅᑳᖅᔪᐊᕐᖕᒧᑦ ᑕᑯᓚᐅᖅᑕᕐᖕᓂᒃ ᐅᖃᐅᑎᔭᖅᑐᖅᓗᒍ.” ᐱᔨᖓᓗ ᐅᑯᓚᐅᖅᓗᓂ ᔪᐊᐱᒧᑦ, ᐅᓪᓚᒃᓯᕗᖅ.
22ᐊᕼᐂᔅᓕ ᔭᑑᑭᐅᑉ ᐃᕐᖕᓂᖓ ᐅᖃᕆᐊᓪᓚᓚᐅᖅᐳᖅ, “ᖃᓄᐃᓕᔭᐅᓂᐊᕋᓗᐊᕈᒪ ᐅᖃᕆᐊᖅᑐᖅᑎᓚᐅᓐᖓ ᐱᔨᖕᓄᑦ ᐱᖃᑕᐅᓗᖓ ᑯᔅᒥᐅᓂᒃ ᒪᓕᖃᑕᐅᓗᖓ.”
23ᐊᕼᐂᒫᔅ ᐅᖃᕆᐊᓪᓚᒃᐳᖅ, “ᖃᓄᐃᑦᑐᖃᕐᖕᓂᐊᕋᓗᐊᖅᐸᑦ, ᐅᓪᓚᖕᓂᐊᖅᐳᖓ.”
24ᑍᕕᑎᓕ ᐃᒃᓯᕙᓚᐅᖅᐳᖅ ᐃᒡᓗᒐᓮᑦ ᐃᑎᖅᑕᖅᕕᐊᑕ ᐃᓗᐊᑕᓗ ᐊᑯᓐᓂᖓᓂ; ᖃᐅᔨᓴᖅᑎᓕ ᐊᕙᓗᖅᔪᐊᑉ ᖄᖓᓃᑦᑐᖅ ᒪᔪᖅᓗᓂ ᐃᑎᖅᑕᖅᕕᐅᑉ ᖁᓛᓄᑦ; ᑕᑯᓴᕋᒥ ᑕᑯᕗᖅ, ᐃᓄᖕᒥᒃ ᐃᓄᑑᓪᓗᓂ ᐅᓪᓚᒃᑐᒥᒃ. 
25ᐊᖓᔪᖅᑳᖅᔪᐊᖅᓗ ᐅᖃᐅᑎᕚ, ᐊᖓᔪᖅᑳᖅᔪᐊᖅᓗ ᐅᖃᖅᐳᖅ, “ᐃᓄᑑᒍᓂ, ᑐᓴᕈᒥᓇᖅᑐᒥᒃ ᐅᖃᕆᐊᖅᑐᖅᐳᖅ.” ᖃᒡᓕᕙᓪᓕᐊᓕᖅᑎᓪᓗᒍ ᐅᓪᓚᒃᑐᖅ.
26ᖃᐅᔨᓴᖅᑎ ᑕᑯᒋᕗᖅ ᐊᓯᐊᓂᒃ ᐃᓄᑑᓪᓗᓂ ᐅᓪᓚᒃᑐᒥᒃ, ᐃᑎᖅᑕᖅᕕᖕᒥᓗ ᑲᒪᔨᒧᑦ ᐅᖃᖅᐳᖅ, “ᑕᑯᒋᑦ! ᑍᑲᑦᑕᐅᖅ ᐊᖑᑦ ᐅᓪᓚᒃᑐᖅ!”
27ᖃᐅᔨᓴᖅᑐᖅᓗ ᐅᖃᖅᐳᖅ, “ᑖᓐᓇ ᓯᕗᓪᓕᖅ ᐅᓪᓚᐅᓯᖃᖅᐳᖅ ᐊᕼᐂᒫᔅᑐᑦ ᔭᑑᑭᐅᑉ ᐃᕐᖕᓂᖓᑐᑦ.”
28ᐊᕼᐂᒫᔅ ᐊᖓᔪᖅᑳᖅᔪᐊᕐᖕᒧᑦ ᓂᓪᓕᐅᓯᕐᖕᒥᒃ ᓂᓪᓕᖅᐳᖅ, ᐹᒻᒪᒡᓗᓂᓗ ᒪᓂᖅᑲᒧᑦ ᑖᑦᓱᒪ ᓵᖓᓄᑦ, ᐅᖃᖅᓗᓂᓗ, “ᐊᑕᓂᖅ ᒎᑏᑦ ᓂᖅᑐᖅᑕᐅᓕ, ᓵᓚᖃᖅᑎᒻᒪᑎᑦ ᐃᓄᖕᓂᑦ ᐊᑭᕋᖅᑐᖅᑐᓂᒃ ᐊᖓᔪᖅᑳᖅᔪᐊᖅ!”
29ᐊᖓᔪᖅᑳᖅᔪᐊᖅ ᐊᐱᕆᕗᖅ, “ᐃᓅᓱᒃᑐᖅ ᐋᑉᓴᓚᒻ ᖃᓄᐃᖏᒃᑲᓗᐊᖅᐹ?”
30ᐊᖓᔪᖅᑳᖅᔪᐊᖅ ᐅᖃᖅᐳᖅ, “ᐊᕙᓂ ᓇᖏᓚᐅᕆᑦ,” ᑕᐅᕗᓐᖓᖅᓗᓂᓗ ᓇᖏᓕᖅᐳᖅ.
31ᓂᐅᕕᐊᖑᓯᒪᔪᖅ ᐱᔨ ᐃᑎᐅᐱᐊᒥᐅᑕᖅ ᑎᑭᓐᓇᒥ ᐅᖃᖅᐳᖅ ᐊᖓᔪᖅᑳᖅᔪᐊᕐᖕᒧᑦ, “ᑐᓴᕈᒥᓇᖅᑐᒥᒃ ᐅᖃᕆᐊᖅᑐᖅᐳᖓ ᐊᖓᔪᖅᑳᖅᔪᐊᖅ! ᐅᓪᓗᒥ ᐊᑕᓂᐅᑉ ᓵᓚᖃᖅᑎᑉᐹᑎᑦ ᐊᑭᕋᖅᑐᓕᓚᐅᖅᑐᓕᒫᓂᒃ ᐃᓕᖕᓂᒃ!”
32ᐊᖓᔪᖅᑳᖅᔪᐊᖅ ᐊᐱᕆᕗᖅ ᐃᑎᐅᐱᐊᒥᐅᑕᒧᑦ, “ᐃᓅᓱᒃᑐᖅ ᐋᑉᓴᓚᒻ ᖃᓄᐃᓐᖏᓛᖅ?”
33ᑕᕝᕙ ᐊᖓᔪᖅᑳᖅᔪᐊᖅ ᑎᑭᑕᐅᕗᖅ ᕿᒃᓵᖕᓂᖅᔪᐊᕐᖕᒧᑦ, ᐃᒡᓗᕈᓯᕐᖕᒧᐊᖅᐳᖅᓗ ᐃᑎᖅᑕᖅᕕᐅᑉ ᖁᓛᓄᑦ ᕿᐊᓕᖅᓗᓂ; ᕿᐊᓪᓗᓂᓗ ᐅᖃᖅᐳᖅ, “ᐃᕐᖕᓃᒃ! ᐃᕐᖕᓃᒃ ᐋᑉᓴᓚᒻ! ᐋᑉᓴᓚᒻ, ᐃᕐᖕᓃᒃ! ᑐᖁᖔᓚᐅᕈᒪᓕ ᑐᖁᓐᖏᖔᖅᑎᓪᓗᑎᑦ, ᐃᕐᖕᓃᒃ! ᐋᑉᓴᓚᒻ, ᐃᕐᖕᓃᒃ!”
