1ᑍᒤᒻᒪᑦ ᐅᖃᐅᓰᑦ ᑐᓴᖅᑕᕗᑦ ᓈᓚᑦᓯᐊᕆᐊᖃᖅᐸᕗᑦ, ᑕᒻᒪᓕᖁᓇᑕ. 
2ᐂᖏᓕᓂᑦ ᐅᖃᐅᓯᐅᓚᐅᖅᑐᑦ ᓱᓕᓚᐅᕐᖕᒪᑕ ᓇᓪᓕᐊᑦ ᒪᓕᖏᑦᑐᖅ ᐊᔪᖅᑐᓕᔪᓪᓗ ᓱᒋᐊᖅᑕᐅᖃᑦᑕᓚᐅᖅᐳᖅ ᐱᓂᐊᕐᖕᓂᖏᓐᓄᑦ. 
3ᖃᓄᖅᓕ ᑕᕝᕙ ᐊᓐᓇᒍᓐᓇᕋᔭᖅᐱᑖ? ᐱᐅᓕᔭᐅᕕᒃᓴᖅ ᑍᒫᒃ ᐱᓪᓚᕆᐅᑎᒋᔪᖅ ᑲᒪᒋᖏᒃᑯᑦᑎᒍ? ᑕᒪᓐᓇ ᐊᑕᓂᐅᑉ ᐱᐅᓕᔭᐅᕕᒃᓴᖅ ᐅᖃᐅᓯᕆᖅᑳᓚᐅᕐᖕᒪᒍ, ᑕᒪᑐᒥᖓ ᑐᓴᓚᐅᖅᑐᑦ ᑖᑦᓱᒪᓐᖓᑦ ᐅᕙᑦᑎᓐᓄᑦ ᓇᓗᓁᖅᓯᓚᐅᖅᐳᑦ ᑕᒪᑐᒪ ᓱᓕᓂᖓᓂᒃ. 
4ᒎᑎᑦᑕᐅᖅ ᓇᓗᓁᖅᓯᖃᑦᑕᐅᓚᐅᕆᕗᖅ ᑖᒃᑯᓄᖓ ᓴᖅᑭᑎᑦᓯᓪᓗᓂ ᓇᓗᓁᒃᑯᑕᕐᖕᓂᒃ ᑲᒪᓇᖅᑐᓕᓂᕐᖕᓂᒡᓗ ᐊᑦᔨᒌᖏᑦᑐᓂᒃ ᐊᓂᕐᖕᓂᐅᓪᓗ ᐃᑦᔪᕐᖕᓁᑦᑑᑉ ᑐᓂᕐᕈᑎᖏᓐᓂᒃ ᐱᑎᑦᓯᓪᓗᓂᒃ ᐱᔪᒪᔭᓂ ᒪᓕᒡᓗᒍ.
5ᐂᖏᓖᑦ ᐊᐅᓚᑦᓯᔨᒃᓴᓐᖑᖅᑎᓚᐅᖏᒻᒪᒋᑦ ᓯᓚᖅᔪᐊᕐᖕᒧᑦ ᐱᔪᒫᖅᑐᒧᑦ, ᑕᒪᑐᒧᖓ ᐅᖃᐅᓯᕆᔭᑦᑎᓐᓄᑦ. 
6ᐊᒡᓚᓂᓕ ᐅᖃᖅᓯᒪᔪᖃᖅᐳᖅ:
7ᓯᕕᑭᑦᑐᒥᒃ ᐂᖏᓖᓂᑦ ᒥᑭᓐᓂᖅᓴᐅᑎᓚᐅᖅᑳᖅᓗᒍ,
8ᑕᒤᓐᓄᓪᓗ ᐊᐅᓚᑦᓯᔨᓐᖑᖅᑎᓚᐅᖅᐹ.”
9ᔩᓱᓯᓕ ᑕᑯᕙᕗᑦ, ᓯᕕᑭᑦᑐᒥᒃ ᐂᖏᓖᓂᑦ ᒥᑭᓐᓂᖅᓴᐅᑎᑕᐅᓚᐅᖅᐳᖅ, ᒎᑎᐅᑉ ᐱᔪᓐᓇᖅᑎᑦᓯᓂᖓᒍᑦ ᑐᖁᑦᔪᑎᖃᖁᓪᓗᒍ ᑕᒤᓐᓂᒃ. ᒫᓐᓇᓕ ᑕᑯᓕᖅᐸᕗᑦ ᓂᐊᖂᓯᖅᑕᐅᓯᒪᖕᒪᑦ ᓂᖅᑐᕐᖕᓇᕐᖕᓂᖅᔪᐊᒥᒃ ᐅᐱᒋᔭᐅᓂᕐᖕᒥᒡᓗ; ᐋᓐᓂᐊᑎᑕᐅᓪᓗᓂ ᑐᖁᑕᐅᓚᐅᕐᖕᓂᖓᓄᑦ. 
10ᒎᑎᐅᑉ ᓈᒻᒪᒋᓚᐅᕐᖕᒪᒍ, ᑖᑦᓱᒨᓇ ᓱᓇᓕᒫᑦ ᓴᖅᑭᑎᑕᐅᓯᒪᖕᒪᑕ, ᑖᑦᓱᒪᖓᓪᓗ ᓱᓇᓕᒫᑦ ᐱᓯᒪᓪᓗᑎᒃ, ᐋᓐᓂᐊᑎᑕᐅᓂᒃᑯᑦ ᓈᒻᒪᑦᓯᐊᓕᖁᓪᓗᒍ ᕿᑐᕐᖓᐅᓕᖅᑐᓂᒃ ᐅᓄᖅᑐᓂᒃ ᓂᖅᑐᕐᖕᓇᕐᖕᓂᖅᔪᐊᕐᖕᒥᓄᑦ ᐱᑎᑦᓯᓗᓂ.
11ᐃᑦᔪᕐᖕᓁᑦᑐᓐᖑᖅᑎᑦᓯᔪᖅ ᐃᑦᔪᕐᖕᓁᑎᑕᐅᔪᓪᓗ ᑕᒪᕐᖕᒥᒃ ᐊᑕᐅᓯᕐᖕᒥᒃ ᐊᑖᑕᖃᖅᐳᑦ. ᑕᒪᓐᓇ ᐱᓪᓗᒍ ᔩᓱᓯ ᑲᓐᖑᓱᓚᐅᓐᖏᓚᖅ ᖃᑕᓐᖑᑎᒥᓂᒃ ᑍᓗᒋᑦ. 
12ᐅᖃᓚᐅᖅᐳᖅ,
13ᐊᒻᒪ ᐅᖃᓚᐅᕆᕗᖅ, “ᑖᓐᓇ ᑕᑎᒋᔪᒪᕙᕋ.” ᐊᒻᒪ ᐅᖃᓚᐅᕆᕗᖅ, “ᑕᑯᒋᑦ ᐅᕙᓃᑉᐳᖓ, ᕿᑐᕐᖓᐅᔪᓂ ᒎᑎᐅᑉ ᑐᓂᓚᐅᖅᑕᖏᓐᓂ ᐅᕙᓐᓄᑦ.”
14ᑍᒤᒻᒪᑦ ᕿᑐᕐᖓᐅᔪᑦ ᐃᓄᑐᐃᓐᓇᐅᕗᑦ ᑎᒥᖃᖅᑐᑦ, ᑕᕝᕙ ᔩᓱᓯ ᓇᖕᒥᓂᖅ ᑖᒃᑯᓄᖓ ᐊᑦᔨᒋᔭᐅᓕᓚᐅᖅᐳᖅ ᐃᓄᑐᐃᓐᓇᐅᓪᓗ ᐃᓅᓯᖓᓂᒃ ᐃᓚᖏᐅᑎᖃᑎᒋᓪᓗᒋᑦ, ᑍᒤᓕᐅᓚᐅᖅᐳᖅ ᑐᖁᒥᒍᑦ ᓵᑖᓇᓯ ᐊᓯᕈᕈᒪᓪᓗᒍ, ᑖᓐᓇ ᑐᖂᑉ ᐱᔪᓐᓇᕐᖕᓂᖓᓂᒃ ᐱᖃᖅᑐᖅ, 
15ᑕᒪᑐᒨᓇᓗ ᑕᒪᕐᖕᒥᒃ ᐊᓂᑎᓚᐅᖅᐰᑦ ᐃᓅᓯᓕᒫᒥᓂ ᑎᒍᔭᐅᓯᒪᓚᐅᖅᑐᑦ ᑐᖁᒥᒃ ᐃᖅᓯᓂᕐᖕᒧᑦ. 
16ᓇᓗᓇᖏᑦᓯᐊᖅᐳᖅᓕ ᐂᖏᓕᓂᒃ ᐃᑲᔪᓚᐅᖏᒻᒪᑦ ᐂᕝᕙᕋᕼᐋᒻᓕ ᑭᖑᕚᖏᑦ ᐃᑲᔪᓚᐅᖅᐰᑦ. 
17ᑍᒤᒻᒪᑦ ᐃᓅᖃᑎᓂ ᐊᑦᔨᒋᓕᕆᐊᖃᓚᐅᖅᐰᑦ ᓇᐅᒃᑯᑐᐃᓐᓇᓕᒫᖅ, ᓂᑲᒍᓱᒃᑑᓗᓂ ᓱᕐᕋᔪᐃᑦᑑᓗᓂᓗ ᑐᓂᕐᕈᓯᖅᑎᑦᓯᔨᐅᓗᓂ ᐊᖓᔪᖅᑲᐅᖁᓪᓗᒍ ᑖᒃᑯᓄᖓ ᐱᔨᑦᓯᖅᓗᓂ ᒎᑎᒥᒃ, ᐃᓄᐃᑦ ᐊᔪᕐᖕᓂᖏᑦ ᐃᓱᒪᒋᔪᓐᓁᖅᑕᐅᖁᓪᓗᒋᑦ. 
18ᓇᖕᒥᓂᖅ ᐋᓐᓂᐊᑎᑕᐅᓪᓗᓂ ᐆᒃᑐᖅᓗᒃᑕᐅᓯᒪᒐᒥ, ᐃᑲᔪᕈᓐᓇᖅᐰᑦ ᐆᒃᑐᖅᓗᒃᑕᐅᓕᖅᑐᑦ.
