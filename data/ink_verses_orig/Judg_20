1ᐃᓄᓕᒫᑦ ᐄᓴᕅᓕᒥᐅᑦ ᐊᐅᓪᓚᖅᐳᑦ, ᓄᓇᒥᑦ ᑖᓐᒥᑦ ᐱᒋᐊᖅᓗᑎᒃ ᐱᐊᕐᓯᐸ ᑎᑭᓪᓗᒍ ᒋᓕᐊᑎᓪᓗ ᓄᓇᖓᓂᑦ, ᐃᓄᒋᐊᒃᑐᖅᔪᐊᓪᓗ ᑲᑎᓚᐅᖅᐳᑦ ᐊᑕᓂᐅᑉ ᓵᖓᓂ, ᒥᔅᐸᒥ. 
2ᐄᓴᕅᓕᐅᑉ ᑭᖑᕚᖏᑕ ᓯᕗᓕᖅᑎᓕᒫᖏᑦ ᐃᓚᐅᕗᑦ, ᒎᑎᐅᑉ ᐃᓄᖁᑎᖏᑦ ᑲᑎᒪᑎᓪᓗᒋᑦ, ᑕᕝᕙᓂᓗ 400,000-ᐃᑦ ᐱᓱᒃᑏᑦ ᐅᓇᑕᖅᑐᒃᓮᑦ ᓴᕕᒡᔪᐊᖃᖅᑐᑦ ᑕᕝᕙᓃᓪᓗᑎᒃ. 
3ᑍᒤᑎᓪᓗᒋᑦ ᐱᑦᔭᒥᓂᐅᑉ ᑭᖑᕚᖏᑦ ᑐᓴᕋᒥᒃ ᐄᓴᕅᓕᒥᐅᑦ ᑲᑎᓐᓂᖏᓐᓂᒃ ᒥᔅᐸᒥ.
4ᑍᓐᓇ ᓕᕔᑎ ᐊᕐᖕᓇᐅᑉ ᑐᖁᑕᐅᓚᐅᖅᑑᑉ ᐅᐃᖓ ᑭᐅᓕᖅᐳᖅ, “ᒋᐱᐊᒨᓚᐅᖅᐳᒍᑦ ᐱᑦᔭᒥᓂᐅᑉ ᓄᓇᖁᑎᖓᓄᑦ ᓄᓕᐊᒃᑲᓐᓂᕋᓗ ᓯᓂᒃᑕᕆᐊᖅᓗᓄᒃ. 
5ᒋᐱᐊᒥᐅᑦ ᐊᖑᑎᖏᑦ ᕾᓚᐅᖅᐳᑦ ᐅᕙᓐᓂᒃ ᐂᓯᖅᓗᑎᒃ, ᐃᒡᓗᓗ ᐊᕙᑕᖏᖅᓗᒍ. ᐅᕙᓐᓂᒃ ᑐᖁᑦᓯᔪᒪᓚᐅᖅᐳᑦ; ᓄᓕᐊᒃᑲᓐᓂᕋᓕ ᖁᓄᔪᕐᖕᓂᐊᖅᑕᐅᓚᐅᖅᐳᖅ, ᑐᖁᑕᐅᓪᓗᓂᓗ. 
6ᑎᒥᖓ ᐱᓚᐅᖅᐸᕋ ᐊᒡᒍᖅᓗᒍ, ᐂᑦᑐᖅᑑᑎᒋᓚᐅᖅᐸᕋᓗ ᐄᓴᕅᓕᒥᐅᑦ ᑭᖑᕚᖏᓐᓄ 12-ᓄᑦ; ᑖᒃᑯᐊ ᐃᓄᐃᑦ ᐱᐅᖏᑦᑐᒻᒪᕆᐊᓗᖕᒥᒃ ᐱᓇᓱᐊᕐᖕᒪᑕ ᐊᑐᕆᐊᖃᖏᒻᒪᕆᒃᑐᒥᒃ ᐊᑯᓐᓇᑦᑎᓐᓂ. 
7ᑕᑯᒋᑦ ᐃᓅᖃᑎᒌᖑᔪᓯ ᐄᓴᕅᓕᒥᐅᖑᓪᓗᓯ ᐃᓘᓐᓇᓯ, ᐃᓱᒪᓕᐅᖃᑎᒌᓕᕆᑦᓯ ᑲᑎᒪᓗᓯ.”
8ᐃᓄᓕᒫᑦ ᓂᑯᕕᓚᐅᖅᐳᑦ ᐅᖃᖅᓗᑎᒡᓗ, “ᓇᓕᖅᐳᑦ ᑐᐱᕐᖕᒥᓄᑦ ᐅᑎᕐᖕᓂᐊᓐᖏᓚᖅ, ᐃᒡᓗᒥᓄᓪᓘᓐᓃᑦ ᐊᖏᕐᕋᕐᖕᓂᐊᓐᖏᓚᖅ. 
9ᐃᒫᒃ ᐱᓇᓱᐊᕐᖕᓂᐊᖅᐳᒍᑦ ᒋᐱᐊᒥᐅᓄᑦ: ᓇᓚᐅᑦᑖᕈᑎᒃᑯᑦ ᓂᕈᐊᕐᖕᓂᐅᖅᐳᒍᑦ ᐊᖑᑎᓂᒃ ᐅᓇᑕᕆᐊᖁᓗᒋᑦ ᒋᐱᐊᒥᒃ. 
10ᐃᓚᖏᑦ 100-ᐃᑦ ᑕᓪᓕᒪᐅᔪᖅᑐᖏᑦ ᐄᓴᕅᓕᒥᐅᑦ ᑭᖑᕚᓕᒫᖏᓐᓂᑦ, 100-ᐃᓪᓗ 1,000-ᓂᑦ, 1,000-ᓗ 10,000-ᓂᑦ ᓂᕈᐊᕐᖕᓂᐊᖅᐸᕗᑦ ᓂᕿᖃᖅᑎᑦᓯᓂᐊᖅᐳᑦ ᐅᓇᑕᖅᑐᒃᓴᓂᒃ, ᐊᓯᖏᓪᓗ ᓱᒋᐊᕆᐊᖅᑐᕐᖕᓂᐊᖅᐳᑦ ᒋᐱᐊᒥᒃ ᐱᑦᔭᒥᓂᐅᑉ ᑭᖑᕚᖏᓐᓂᒃ; ᐱᐅᖏᑦᑐᒥᒃ ᐱᓂᐊᕐᖕᓂᕆᓚᐅᖅᑕᖏᑦ ᐱᓪᓗᒋᑦ ᐄᓴᕅᓕᐅᑦ ᐃᓗᐊᓂ.” 
11ᑍᒤᒻᒪᑦ ᐄᓴᕅᓕᒥᐅᓕᒫᑦ ᑲᑎᓚᐅᖅᐳᑦ ᐊᑕᐅᓯᕐᖕᒥᒃ ᐱᑦᔪᑎᖃᖅᓗᑎᒃ ᐅᓇᑕᕆᐊᕈᒪᓪᓗᑎᒃ ᓄᓇᓕᖕᒥᒃ.
12ᐄᓴᕅᓕᒥᐅᑦ ᑭᖑᕚᖏᑦ ᑎᓕᓯᓚᐅᖅᐳᑦ ᐊᖑᑎᓂᒃ, ᐱᑦᔭᒥᓂᐅᑉ ᑭᖑᕚᖏᑕ ᓄᓇᖁᑎᖓᓃᑦᑐᓕᒫᓄᑦ, ᐃᒫᒃ ᐅᖃᐅᑎᓪᓗᒋᑦ, “ᓱᓇᒦᒃ ᐱᐅᖏᑦᑐᒥᒃ ᐊᑯᓐᓇᑦᓯᓐᓂ ᐱᔪᖃᓚᐅᖅᐸ? 
13ᑍᒃᑯᐊ ᐃᓄᐃᑦ ᒋᐱᐊᒥ ᕾᓚᐅᖅᓯᐅᒃ, ᐱᐅᖏᑦᑐᐊᓗᖕᒥᒃ ᐱᓂᐊᕐᖕᓂᖃᖅᑐᕕᓃᑦ, ᑐᖁᓐᓂᐊᕋᑦᑎᒍ, ᐱᐅᖏᑦᑐᖅᓗ ᐲᕐᖕᓂᐊᕋᑦᑎᒍ ᐄᓴᕅᓕᒥᑦ.” ᐱᑦᔭᒥᓂᐅᓪᓕ ᑭᖑᕚᖏᑦ ᓈᓚᓚᐅᓐᖏᓚᑦ, ᖃᑕᓐᖑᑎᒥᖕᓂᒃ ᐄᓴᕅᓕᒥᐅᑦ ᐃᓄᖏᓐᓂᒃ. 
14ᐱᑦᔭᒥᓂᐅᑉ ᑭᖑᕚᖏᑦ ᐃᒡᓗᒐᓴᓕᒫᖏᓐᓂᑦ ᐱᔪᑦ ᑲᑎᓚᐅᖅᐳᑦ ᒋᐱᐊᒥ ᐅᓇᑕᕆᐊᖅᓗᑎᒃ ᐄᓴᕅᓕᒥᐅᓂᒃ. 
15ᐱᑦᔭᒥᓂᐅᑉ ᑭᖑᕚᖏᑦ ᕾᖁᔨᓚᐅᖅᐳᑦ 26,000-ᓂᒃ ᐅᓇᑕᖅᑐᒃᓴᓂᒃ ᓴᕕᒡᔪᐊᖃᖅᑐᓂᒃ, ᐃᒡᓗᒐᓴᓕᒫᒥᖕᓂᑦ, ᐅᓪᓗᒥ ᑍᑦᓱᒪᓂ ᐊᓯᐊᒍᓪᓗ ᒋᐱᐊᒥᐅᓂᒃ, ᕾᖁᔨᓚᐅᕆᕗᑦ 700-ᓂᒃ ᓂᕈᐊᖅᑕᒥᖕᓂᒃ. 
16ᑖᒃᑯᐊ 700-ᑦ ᓂᕈᐊᖅᑕᐅᔪᓕᒫᑦ ᓴᐅᒥᐅᓚᐅᖅᐳᑦ; ᐃᓪᓘᕆᐊᕈᓐᓇᖅᑐᑦ ᓄᔭᕐᖕᒥᒃ ᐅᔭᕋᖕᒧᑦ ᓴᓂᖅᑯᖏᓪᓗᒍ. 
17ᐱᑦᔭᒥᓂᐅᑉ ᑭᖑᕚᖏᑦ ᐃᓚᐅᑎᓐᓇᒋᑦ, ᐄᓴᕅᓕᒥᐅᑦ ᕾᖁᔨᓚᐅᖅᐳᑦ 400,000-ᓂᒃ ᐅᓇᑕᖅᑐᒃᓴᓂᒃ ᓴᕕᒡᔪᐊᖃᖅᑐᓂᒃ; ᐃᓕᓐᓂᐊᖅᓯᒪᔪᓂᒃ ᐅᓇᑕᕐᖕᓂᕐᖕᒥᒃ.
18ᐄᓴᕅᓕᒥᐅᑦ ᑐᒃᓯᐊᕆᐊᖅᑐᓚᐅᖅᐳᑦ ᐱᑎᓕᒧᑦ, ᑍᑲᓂᓗ ᒎᑎ ᐊᐱᖅᓱᖅᐹᑦ, “ᓇᓪᓕᕗᑦ ᑭᖑᕚᖑᖃᑎᒌᓂᑦ ᓯᕗᓪᓕᖅᐸᐅᓗᑎᒃ ᐅᓇᑕᕆᐊᖅᑐᒃᓴᐅᕚᑦ ᐱᑦᔭᒥᓂᐅᑉ ᑭᖑᕚᖏᓐᓂᒃ?”
19ᐄᓴᕅᓕᒥᐅᑦ ᐊᓱᐃᓛᒃ ᐊᐅᓪᓚᓚᐅᖅᐳᑦ ᐅᓪᓛᒃᑯᑦ ᖃᐅᒻᒪᒃᑎᓪᓗᒍ, ᑕᖕᒫᖅᓗᑎᒡᓗ ᐃᒡᓗᒐᓮᑦ ᒋᐱᐊᑉ ᖃᓂᒋᔮᓐᓄᑦ. 
20ᐃᓄᐃᑦ ᐄᓴᕅᓕᒥᐅᑦ ᐅᓇᑕᕆᐊᓚᐅᖅᐳᑦ ᐱᑦᔭᒥᓂᐅᑉ ᑭᖑᕚᖏᑕ ᐅᓇᑕᖅᑐᒃᓴᖂᑎᖏᓐᓂᒃ, ᐅᓇᑕᖅᑐᒃᓮᓪᓗ ᒋᐱᐊᒧᑦ ᓵᓐᖓᓪᓗᑎᒃ ᓴᓂᓕᕇᓚᐅᖅᐳᑦ. 
21ᐱᑦᔭᒥᓂᐅᑉ ᑭᖑᕚᖏᑕ ᐅᓇᑕᖅᑐᒃᓴᖁᑎᖏᑦ ᐃᒡᓗᒐᓴᖕᓂᑦ ᒋᐱᐊᒥᑦ ᐊᓂᓚᐅᖅᐳᑦ, ᐅᓪᓗᖅᓗ ᓈᓚᐅᖅᑎᓐᓇᒍ ᑐᖁᑦᓯᓚᐅᖅᐳᑦ 22,000-ᓂᒃ ᐄᓴᕅᓕᒥᐅᓂᒃ. 
22ᐃᓄᒋᐊᒃᑐᖅᔪᐊᓪᓕ ᐊᖑᑎᑦ ᐄᓴᕅᓕᒥᐅᑦ, ᓯᕘᕋᓇᑎᒃ ᓱᓕ ᐅᓇᑕᕐᖕᓂᕐᖕᒧᑦ ᓴᓂᓕᕇᓕᓚᐅᕆᕗᑦ ᑕᒫᓂᑦᓮᓐᓇᖅ ᓴᓂᓕᕇᒡᕕᒋᓚᐅᖅᑕᒥᖕᓂ ᐅᓪᓗᐃᑦ ᓯᕗᓪᓕᖅᐹᖓᓂ. 
23ᐃᓄᒋᐊᒃᑐᖅᔪᐊᓪᓗ ᐄᓴᕅᓕᒥᐅᑦ ᐂᓚᐅᖅᐳᑦ ᐊᑕᓂᐅᑉ ᓵᖓᓄᑦ ᕿᐊᓪᓗᑎᒡᓗ ᐅᓐᓄᒧᑦ ᑎᑭᓪᓗᒍ; ᐊᑕᓂᕐᖕᒧᓪᓗ ᐊᐱᕆᓪᓗᑎᒃ, “ᐅᓇᑕᕆᐊᒃᑲᓐᓂᕆᐊᖃᖅᐱᑖ ᖃᑕᓐᖑᑎᑦᑎᓐᓂᒃ ᐱᑦᔭᒥᓂᐅᑉ ᑭᖑᕚᖏᓐᓂᒃ?”
24ᐄᓴᕅᓕᒥᐅᑦ ᐅᓇᑕᖅᑐᒃᓴᖁᑎᖏᑦ ᐅᓇᑕᕆᐊᓕᓚᐅᕆᕗᑦ ᐱᑦᔭᒥᓂᐅᑉ ᑭᖑᕚᖏᓐᓂᒃ ᐅᓪᓘᑉ ᐂᑉᐸᖓᓂᒃ. 
25ᐱᑦᔭᒥᓂᐅᑉ ᑭᖑᕚᖏᑦ ᑖᒃᑯᓂᖓ ᐅᓇᑕᕆᐊᓕᓚᐅᕆᕗᑦ ᐊᓂᓪᓗᑎᒃ ᒋᐱᐊᒥᑦ, ᑕᒪᑐᒪᓂ ᑐᖁᑦᓯᓚᐅᖅᐳᑦ 18,000-ᓂᒃ ᐄᓴᕅᓕᒥᐅᑦ ᐅᓇᑕᖅᑐᒃᓴᖁᑎᖏᓐᓂᒃ; ᑖᒃᑯᐊ ᐃᓄᓕᒫᑦ ᓴᕕᒡᔪᐊᓕᔭᖅᑐᑦ. 
26ᑕᕝᕙ ᐃᓄᒋᐊᒃᑐᖅᔪᐊᑦ ᐄᓴᕅᓕᒥᐅᓕᒫᑦ ᐅᓇᑕᖅᑐᒃᓮᑦ ᐂᕗᑦ ᐱᑎᓕᒧᑦ ᕿᐊᓪᓗᑎᒡᓗ; ᑍᑲᓂ ᐃᒃᓯᕙᕗᑦ ᐊᑕᓂᐅᑉ ᓵᖓᓂ ᓂᕆᑦᑍᓕᓪᓗᑎᒃ ᐅᓐᓄᒃ ᑎᑭᓪᓗᒍ. ᑐᓂᕐᕈᓯᓚᐅᖅᐳᑦ ᐃᑯᐊᓚᑎᑕᒃᓴᓂᒃ ᑐᓂᕐᕈᑎᓂᒡᓗ ᐃᑯᐊᓚᒋᐊᓕᖕᓂᒃ ᐃᓚᒌᑦᓯᐊᕐᖕᓂᕐᖕᒧᓪᓗ ᑐᓂᕐᕈᑎᓂᒃ ᐊᑕᓂᐅᑉ ᓵᖓᓂ. 
27ᐃᓄᒋᐊᒃᑐᖅᔪᐊᑦ ᐊᐱᕆᓚᐅᖅᐳᑦ ᐊᑕᓂᕐᖕᒥᒃ, (ᑍᑦᓱᒪᓂ ᐃᒃᓯᖅᕕᒃ ᐊᖏᖃᑎᒌᒍᑎᑕᓕᒃ ᒎᑎᐅᑉ ᐱᖓ ᑕᕝᕙᓃᓚᐅᕐᖕᒪᑦ ᐅᓪᓗᓂ ᑍᒃᑯᓇᓂ. 
28ᐱᓂᕼᐋᓯᓗ, ᐃᓕᓯᕆᐅᑉ ᐃᕐᖕᓂᖓ ᐂᕈᓂᐅᑉ ᐃᕐᖑᑕᖓ, ᑲᒪᔨᐅᓚᐅᖅᐳᖅ ᐅᓪᓗᓂ ᑍᒃᑯᓇᓂ), ᐅᖃᖅᓗᓂ, “ᐅᓇᑕᕆᐊᒃᑲᓐᓂᕆᐊᖃᖅᐱᑖ ᖃᑕᓐᖑᑎᑦᑎᓐᓂᒃ ᐱᑦᔭᒥᓂᐅᑉ ᑭᖑᕚᖏᓐᓂᒃ, ᐅᕝᕙᓘᓐᓃᑦ ᓄᖅᑲᕆᐊᖃᓕᖅᐱᑖ?”
29ᑍᒤᒻᒪᑦ ᐄᓴᕅᓕᒥᐅᑦ ᐅᓇᑕᖅᑐᒃᓴᓂᒃ ᐃᔨᖅᓯᓚᐅᖅᐳᑦ ᒋᐱᐊᒥᐅᑦ ᐊᕙᑖᓄᑦ. 
30ᐃᓄᖏᐊᒃᑐᖅᔪᐊᓪᓗ ᐄᓴᕅᓕᒥᐅᑦ ᐅᓇᑕᕆᐊᓚᐅᖅᐳᑦ ᐱᑦᔭᒥᓂᐅᑉ ᑭᖑᕚᖏᓐᓂᒃ ᐅᓪᓗᐃᑦ ᐱᖓᔪᒋᓕᖅᑕᖓᓂᒃ ᐅᓇᑕᖅᑐᒃᓴᖁᑎᑎᒡᓗ ᐋᖅᑭᒃᓱᖅᓗᒋᑦ ᓵᓐᖓᓪᓗᑎᒃ ᒋᐱᐊᒧᑦ, ᑍᒫᑦᓮᓐᓇᖅ ᐱᖃᑦᑕᕋᒥᒃ. 
31ᐱᑦᔭᒥᓂᐅᑉ ᑭᖑᕚᖏᑦ ᐊᓂᓚᐅᖅᐳᑦ ᐅᓇᑕᕆᐊᖅᓗᑎᒃ ᐃᓄᒋᐊᒃᑐᖅᔪᐊᓂᒃ, ᕿᒤᑎᑕᐅᓪᓗᑎᒡᓗ ᐃᒡᓗᒐᓴᖕᓂᒃ. ᑍᒤᓕᐅᓚᐅᕐᖕᒥᒐᒥᒃ ᑐᖁᕅᓕᓚᐅᖅᐳᑦ ᐄᓴᕅᓕᒥᐅᑦ ᐃᓚᖏᓐᓂᒃ, ᓄᓇᓖᑦ ᐊᓯᖏᓐᓅᖓᔪᑦ ᐊᖅᑯᑎᖏᓐᓂ, ᐊᖅᑯᒻᒥ ᐱᑎᓕᒨᖓᔪᒥ ᐊᖅᑯᑎᒥᓗ ᒋᐱᐊᒨᖓᔪᒥ. ᑐᖁᑦᓯᓚᐅᖅᐳᑦ ᐃᒻᒪᖄ ᐄᓴᕅᓕᓂᒃ 30-ᓂᒃ. 
32ᐱᑦᔭᒥᓂᐅᑉ ᑭᖑᕚᖏᑦ ᐅᖃᓚᐅᖅᐳᑦ, “ᕿᒫᑎᓐᓂᐊᖅᐸᕗᑦ ᑍᒫᒃ ᐱᕙᒃᑲᑦᑎᒍᑦ.”
33ᐄᓴᕅᓕᒥᐅᑦ ᐅᓇᑕᖅᑐᒃᓴᓪᓚᕆᖁᑎᖏᑦ ᐅᑎᓚᐅᖅᐳᑦ ᐅᑕᖅᑭᓕᖅᓗᑎᒡᓗ ᐰᓕ-ᑕᒪᕆᒥ, ᐃᓄᐃᑦ ᐄᓴᕅᓕᒥᐅᑦ ᑍᒃᑯᐊ ᒋᐱᐊᑉ ᓴᓂᐊᓃᑦᑐᑦ ᐃᔨᖅᓯᒪᕕᖕᒥᓂᑦ ᒪᑭᑉᐳᑦ ᒋᐸᒥᑦ. 
34ᐅᓇᑕᕆᐊᓚᐅᖅᐳᑦ ᒋᐱᐊᒧᑦ 10,000-ᐃᑦ ᐊᖑᑏᑦ ᓂᕈᐊᖅᑕᐅᓯᒪᔪᑦ ᐄᓴᕅᓕᓂᑦ, ᐅᓇᑕᖅᑐᓪᓗ ᐊᒃᓱᕈᒻᒪᕆᓚᐅᖅᐳᑦ; ᐱᑦᔭᒥᓂᐅᑉ ᑭᖑᕚᖏᑦ ᑲᐅᔨᒪᓚᖏᒻᒪᑕ ᓵᓚᐅᓂᐊᕐᖕᓂᕐᖕᒥᓂᒃ. 
35ᐊᑕᓂᐅᑉ ᐄᓴᕅᓕᒥᐅᑉ ᓵᓚᖃᖅᑎᑉᐰᑦ ᐱᑦᔭᒥᓂᐅᑉ ᑭᖑᕚᖏᑕ ᐅᓇᑕᖅᑐᒃᓴᖁᑎᖏᓐᓂᒃ; ᐄᓴᕅᓕᒥᐅᑦ ᑐᖁᑦᓯᓚᐅᖅᐳᑦ 25,100-ᓂᒃ ᐱᑦᔭᒥᓂᐅᑉ ᑭᖑᕚᖏᓐᓂᒃ ᑍᑦᓱᒪᓂ ᐅᓪᓗᒥ; ᑍᒃᑯᐊᓕᒫᑦ ᓴᕕᒡᔪᐊᓕᔭᖅᑎᐅᕗᑦ. 
36ᐱᑦᔭᒥᓂᐅᑉ ᑭᖑᕚᖏᑦ ᖃᐅᔨᓚᐅᖅᐳᑦ ᓵᓚᐅᓂᕐᖕᒥᖕᓂᒃ.
37ᑖᒃᑯᐊ ᐊᖑᑏᑦ ᐃᔨᖅᓯᒪᕕᖕᒥᖕᓂᑦ ᑐᐊᕕᖅᓗᑎᒃ ᒋᐱᐊᒧᐊᖅᐳᑦ, ᐊᖑᑏᑦ ᐃᔨᖅᓯᒪᔪᕕᓃᑦ ᐃᒡᓗᒐᓴᖕᓃᑦᑐᑦ ᑐᖁᑉᐰᑦ ᓴᕕᒡᔪᐊᓄᑦ. 
38ᓇᓗᓁᒃᑯᑕᖃᖅᑎᑦᓯᓚᐅᖅᐳᑦ ᐄᓴᕅᓕᐅᑉ ᐅᓇᑕᖅᑐᒃᓴᖏᑦ ᐅᓇᑕᖅᑐᒃᓮᓪᓗ ᐃᔨᖅᓯᒪᔪᑦ ᐃᓯᖅᓗᐊᓗᖕᒥᒃ ᑕᑯᒍᑎᒃ ᐃᒡᓗᒐᓴᒡᔪᐊᓂᑦ ᐱᔪᒥᒃ, 
39ᐄᓴᕅᓕᒥᐅᑦ ᐅᓇᑕᖅᕕᖕᒦᑦᑐᑦ ᐅᑎᕆᐊᖃᓚᐅᖅᐳᑦ, ᐱᑦᔭᒥᓂᐅᓪᓕ ᑭᖑᕚᖏᑦ ᑐᖁᕅᓕᖅᑎᓪᓗᒋᑦ ᐄᓴᕅᓕᓂᒃ 30-ᓂᒃ; ᐃᒻᒥᖕᓄᓪᓗ ᐅᖃᖃᑎᒌᓚᐅᖅᐳᑦ, “ᐃᓛᒃ, ᓵᓚᒋᓕᖅᐸᕗᑦ ᑍᒫᒃ ᓵᓚᒋᓚᐅᕋᑦᑎᒍ.” 
40ᑕᕝᕙᓂᓗ ᓇᓗᓁᒃᑯᑕᖅ ᓴᖅᑭᑉᐳᖅ, ᐃᓯᖅᓗᒃ ᑕᑯᒃᓴᐅᓕᖅᐳᖅ ᐃᒡᓗᒐᓴᒡᔪᐊᓂᑦ, ᐱᑦᔭᒥᓂᐅᑉ ᑭᖑᕚᖏᑦ ᐅᑎᒧᑦ ᑕᑯᓴᕋᒥᒃ; ᑕᑯᓕᖅᐳᑦ ᐃᒡᓗᒐᓴᖕᓂᒃ ᐃᑯᐊᓚᔪᓂᒃ ᕿᓚᖕᒧᑦ ᐳᔫᖅᑐᓂᒃ. 
41ᐄᓴᕅᓕᓪᓗ ᐅᑎᒧ ᓵᓚᐅᖅᐳᑦ, ᐱᑦᔭᒥᓂᐅᑉ ᑭᖑᕚᖏᑦ ᐅᐃᒻᒪᒃᑎᑕᐅᓪᓗᑎᒃ, ᖃᐅᔨᒐᒥᒃ ᓵᓚᐅᓂᐊᕐᖕᓂᕐᖕᒥᓂᒃ. 
42ᕿᒪᒃᓯᓚᐅᓐᐳᓪᓗ ᐄᓴᕅᓕᓂᒃ ᐅᓚᒃᓯᓪᓗᑎᒃ ᐃᓄᖃᖏᑦᑐᒧᑦ, ᐅᓇᑕᖅᑐᒃᓴᓂᓪᓕ ᐊᖑᔭᐅᓪᓗᑎᒃ ᐃᒡᓗᒐᓴᒡᔪᐊᓂᑦ ᐱᔪᓂᑦ ᓄᖑᑕᐅᕗᑦ. 
43ᐱᑦᔭᒥᓂᐅᑉ ᑭᖑᕚᖏᑦ ᐄᓴᕅᓕᒥᐅᑦ ᒪᓕᓚᐅᖅᐰᑦ, ᓄᖅᑲᓚᐅᕋᑎᒃ ᓅᕼᐊᒥᑦ ᒋᐱᐊᑉ ᐊᑭᐊᓄᑦ ᑎᑭᓪᓗᒍ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᒧᑦ. 
4418,000-ᐃᑦ ᐱᑦᔭᒥᓂᐅᑉ ᑭᖑᕚᖏᑦ ᐱᓯᑎᐅᓂᖅᐹᖏᑦ ᐅᓇᑕᖅᑐᒃᓮᑦ ᑐᖁᑕᐅᓚᐅᖅᐳᑦ. 
45ᐊᓯᖏᓪᓗ ᕿᒫᕗᑦ ᓄᓇᑐᐃᓐᓇᒧᑦ ᕆᒪᓐ ᖃᖅᑲᖏᓐᓄᑦ. 5,000-ᐃᑦ ᑐᖁᑕᐅᓚᐅᖅᐳᑦ ᐊᖅᑯᑎᒥ. ᐄᓴᕅᓕᒥᐅᑦ ᑲᔪᓯᓚᐅᖅᐳᑦ ᒪᓕᒡᓗᑎᒃ ᐃᓚᖏᓐᓂᒃ ᒋᑑᒻᒧᑦ, ᑕᒫᓂ 2,000-ᐃᑦ ᑐᖁᑕᐅᓚᐅᕆᕗᑦ. 
46ᑲᑎᓕᒫᖅᓗᑎᒃ 25,000-ᐃᑦ ᐱᑦᔭᒥᓂᐅᑉ ᑭᖑᕚᖏᑦ ᑐᖁᑕᐅᓚᐅᖅᐳᑦ ᐅᓪᓗᒥᒃ ᑍᑦᓱᒪᓂ ᓴᕕᒡᔪᐊᖃᖅᑐᓕᒫᑦ ᓯᕘᕋᖏᑦᑑᓪᓗᑎᒃ ᐅᓇᑕᖅᑐᒃᓴᐅᓚᐅᖅᐳᑦ.
47ᑭᓯᐊᓂ 600-ᐃᑦ ᐊᖑᑏᑦ ᕿᒪᒃᓯᓚᐅᖅᐳᑦ ᐃᓄᖃᖏᑦᑐᒧᑦ ᕆᒪᓐ ᖃᖅᑲᖏᓐᓄᑦ, ᕾᖅᑐᓂ ᐃᓂᖃᓚᐅᖅᐳᑦ ᕆᒪᒥ ᑕᖅᑭᓂᒃ ᓯᑕᒪᓂᒃ. 
48ᐄᓴᕅᓕᒥᐅᑦ ᐅᑎᓚᐅᖅᐳᑦ ᐱᑦᔭᒥᓂᐅᑉ ᑭᖑᕚᖏᑦ ᐅᑎᓕᖅᓗᑎᒃ ᐊᒥᐊᒃᑯᑦ ᑕᑯᔭᑎᒃ ᑐᖁᓚᐅᖅᐰᑦ ᓴᕕᒡᔪᐊᒧᑦ ᐃᓄᐃᑦ ᐆᒪᔪᖁᑎᖏᑦ ᐊᒡᓛᑦ, ᓄᓇᓕᓕᒫᓪᓗ ᖃᓂᒋᔮᓃᑦᑐᑦ ᐃᑯᐊᓪᓚᒃᓗᒋᑦ.
