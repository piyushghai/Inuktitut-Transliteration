1ᒫᓇᓯ 12-ᓂᒃ ᐊᕐᕌᒍᖃᖅᓗᓂ ᔫᑕᒧᑦ ᐊᖓᔪᖅᑳᖅᔪᐊᓐᖑᓚᐅᖅᐳᖅ, ᔪᕉᓴᓚᒥᓗ ᐊᐅᓚᑦᓯᓚᐅᖅᐳᖅ ᐊᕐᕌᒍᓂᒃ 55-ᓂᒃ. ᐊᓈᓇᖄᓚᐅᖅᐳᖅ ᕼᐃᐱᓯᐸᒥᒃ ᐊᑎᓕᖕᒥᒃ. 
2ᐊᑕᓂᐅᑉ ᓵᖓᓂ ᓈᒻᒪᖏᑦᑐᓂᒃ ᐱᓂᐊᓚᐅᖅᐳᖅ, ᐃᓅᖃᑎᒌᒡᔪᐊᑦ ᐊᑕᓂᐅᑉ ᐊᐅᓪᓚᖅᑎᓚᐅᖅᑕᖏᑕ ᐃᓕᖅᑯᓯᕆᓚᐅᖅᑕᖏᓐᓂᒃ ᓇᕐᕈᓇᖅᑐᓂᒃ ᐱᓂᐊᓚᐅᕐᖕᒪᑕ ᐄᓴᕅᓕᒥᐅᓂᑦ ᓄᓁᑕᐅᓚᖅᑐᓂᒃ. 
3ᒎᑎᓐᖑᐊᓄᑦ ᑐᒃᓯᐊᖅᕕᐅᕙᒃᑐᑦ ᓴᓇᔭᐅᑎᒋᐊᓪᓚᓚᐅᖅᐰᑦ ᐊᑖᑕᖓᑕ ᕼᐃᔨᑬᐊᐅᑉ ᓯᖁᑦᑎᓚᐅᖅᑕᖏᑦ; ᑐᓂᕐᕈᓯᖅᕕᒡᓂᒡᓗ ᓴᓇᔭᐅᑎᑦᓯᕗᖅ ᒎᑎᓐᖑᐊᒧᑦ ᐰᓕᒧᑦ ᑐᒃᓯᐊᖅᕕᐅᕙᒃᑐᓂᒃ, ᒎᑎᓐᖑᐊᓪᓗ ᐊᓯᕋᐅᑉ ᐊᑦᔨᖓᓂᒃ ᓴᓇᔭᐅᑎᑦᓯᒋᓪᓗᓂ, ᐊᖓᔪᖅᑳᖅᔪᐊᑉ ᐂᕼᐊᐱᐅᑉ ᓴᓇᔭᐅᑎᓯᒪᔭᖓᑕ ᐊᑦᔨᖓᓂᒃ, ᒫᓇᓯ ᑐᒃᓯᐊᖅᕕᖃᖃᑦᑕᓕᓚᐅᕆᕗᖅ ᐅᓪᓗᕆᐊᓕᒫᓂᒃ, ᐱᓇᓱᐊᖅᕕᒋᓪᓗᒋᓪᓗ. 
4ᒎᑎᓐᖑᐊᓖᑦ ᑐᓂᕐᕈᓯᖅᕕᖏᓐᓂᒃ ᓴᓇᔭᐅᑎᑦᓯᒋᕗᖅ ᐊᑕᓂᐅᑉ ᐃᒡᓗᖓᓂ, ᐊᑕᓂᐅᑉ ᐅᖃᖅᓯᕆᓚᐅᖅᑕᖓᓂ, “ᔪᕉᓴᓚᒥ ᐊᑎᕋ ᐃᓕᓯᒪᓂᐊᖅᐸᕋ.” 
5ᐊᑕᓂᐅᑉ ᐃᒡᓗᖓᓂ ᐃᒡᓗᕈᓯᖏᖕᓂ ᒪᕐᕉᖕᓂᒃ ᑐᓂᕐᕈᓯᖅᕕᓕᐅᖅᐳᖅ ᐅᓪᓗᕆᐊᓕᒫᓄᑦ ᑐᒃᓯᐊᖅᕕᒋᕙᒃᑕᒥᓂᒃ. 
6ᐃᕐᖕᓂᕐᖕᒥᓂᒃ ᐃᑯᐊᓚᑦᓯᓪᓗᓂ ᑐᓂᕐᕈᓯᓚᐅᖅᐳᖅ, ᓇᓗᓇᖅᑐᓂᒡᓗ ᖃᐅᔨᒪᑦᔪᑎᖃᕋᓱᒃᐸᒃᓗᓂ, ᐊᖓᒃᑯᓂᒡᓗ ᑕᑎᖃᖅᐸᒃᓗᓂ, ᑐᖁᖓᔪᓂᒡᓗ ᖃᐅᔨᒪᓂᕋᖅᑎᓂᒃ ᐃᑲᔪᖅᑎᖃᕋᓱᒃᐸᒃᓗᓂ. ᐊᖏᔪᒥᒃ ᐊᑕᓂᐅᑉ ᓵᖓᓂ ᐊᔪᖅᑐᓕᓚᐅᖅᐳᖅ, ᓂᓐᖓᒃᓮᒍᑎᓂᒡᓗ ᐊᑕᓂᕐᖕᒥᒃ ᐱᓇᓱᐊᖅᓗᓂ. 
7ᒎᑎᓐᖑᐊᑉ ᐊᓯᕋᐅᑉ ᐊᑦᔨᖓᓂᒃ ᓴᓇᓯᒪᔪᒥᒃ ᐋᖅᑭᒃᑕᐅᑎᑦᓯᓯᒪᓚᐅᖅᐳᖅ ᐊᑕᓂᐅᑉ ᐃᒡᓗᖓᓂ, ᐊᑕᓂᐅᑉ ᑍᕕᑎᒥᒃ ᐃᕐᖕᓂᖓᓂᒡᓗ ᓲᓗᒨᓂᒥᒃ ᐅᖃᐅᑦᔨᑦᔪᑎᒋᓚᐅᖅᑕᖓᓂᒃ ᐅᖃᖅᓗᓂ, “ᐅᕙᓂ ᐃᒡᓗᒥ ᔪᕉᓴᓚᒻᒥᓗ ᓂᕈᐊᖅᓯᒪᔭᓐᓂ ᐄᓴᕅᓕᒥᐅᑦ ᑭᖑᕚᕇᖏᑕ ᓄᓇᒋᔭᓕᒫᖏᓐᓂᑦ, ᐊᑎᕋ ᐃᓂᖃᖅᑎᓐᓂᐊᖅᐸᕋ ᐃᓱᖃᖏᑦᑐᒧᑦ; 
8ᐄᓴᕅᓕᒥᐅᑦ ᐃᑎᒐᖏᑦ ᐊᐅᓪᓚᖃᑦᑕᖁᔪᓐᓃᕐᖕᓂᐊᖅᐸᒃᑲ ᓄᓇᒋᓕᖅᑕᖓᓂᑦ ᓯᕗᓕᕕᓂᖏᓐᓄᑦ ᑐᓂᑦᔪᑎᒋᓚᐅᖅᑕᓐᓂᒃ ᓄᓇᒋᔭᐅᖁᓪᓗᒍ, ᐱᖁᔭᓕᒫᓐᓂᒃ ᒪᓕᑦᓯᐊᕐᖕᓂᐊᖅᐸᑕ ᐊᑐᖅᑕᐅᖁᓚᐅᖅᑕᓐᓂᒃ ᑖᒃᑯᓄᖓ, ᐱᖁᔭᓕᒫᓂᒡᓗ ᐱᔨᒪ ᒨᓯᓯᐅᑉ ᐱᖁᔨᑦᔪᑎᒋᓚᐅᖅᑕᖏᓐᓂᒃ ᑖᒃᑯᓄᖓ.” 
9ᑖᒃᑯᐊᓕ ᓈᓚᓚᐅᓐᖏᓚᑦ, ᒫᓇᓯᐅᑉ ᐊᔪᖅᑐᓕᓐᓇᖅᑐᓄᑦ ᑕᓯᐅᓚᐅᕐᖕᒪᒋᑦ ᐱᐅᖏᓐᓂᖅᓴᒧᑦ ᓄᓇᑖᕆᓯᒪᔭᖏᑕ ᐃᓄᒋᓚᐅᖅᑕᖏᑕ ᐱᓂᐊᕐᖕᓂᕆᓚᐅᖅᑕᖏᓐᓂᑦ ᐊᑕᓂᐅᑉ ᓯᖏᑕᐅᑎᓚᐅᖅᑕᖏᓐᓂᑦ ᐄᓴᕅᓕᒥᐅᓄᑦ ᓄᓇᑖᕆᔭᐅᕙᓪᓕᐊᓕᖅᑎᓪᓗᒍ.
10ᐊᑕᓂᖅ ᐅᖃᖅᑎᒥᒍᑦ ᐅᖃᓚᐅᖅᐳᖅ, 
11“ᔫᑕᐅᑉ ᐊᖓᔪᖅᑳᖅᔪᐊᖓ ᒫᓇᓯ ᓇᕐᕈᓇᖅᑐᖅᔪᐊᓂᒃ ᐱᓇᓱᐊᖅᓯᒪᖕᒪᑦ, ᐊᒧᕅᑎᒥᐅᑦ ᐃᓕᖅᑯᓯᕆᓯᒪᔭᖏᓐᓂᑦ ᐱᐅᖏᓐᓂᖅᓴᓂᒃ ᐱᓂᐊᖅᓯᒪᕗᖅ, ᒎᑎᓐᖑᐊᖃᖃᑦᑕᕐᖕᓂᕐᖕᒥᖕᓄᑦ ᔫᑕᒥᐅᓂᒃ ᐊᔪᖅᑐᓕᑎᑦᓯᓯᒪᖕᒪᑦ. 
12ᑍᒤᒻᒪᑦ ᐊᑕᓂᖅ ᐃᒫᒃ ᐅᖃᖅᐳᖅ, ᐄᓴᕅᓕᒥᐅᑦ ᒎᑎᖓᑦ, ᑕᑯᒋᑦ, ᑲᑉᐱᐊᓇᖅᑐᒥᒃ ᐱᓇᓱᐊᕈᒫᖅᐳᖓ ᔪᕉᓴᓚᒥᐅᓄᑦ ᔫᑕᒥᐅᓄᓪᓗ ᐱᐅᓐᖏᓗᐊᕐᖕᓂᖓᓄᑦ ᑐᓴᖅᑐᑦ ᑕᑕᒥᓯᒪᔪᒫᖅᐳᑦ. 
13ᔪᕉᓴᓚᒥᐅᑦ ᓱᒋᐊᕈᒫᖅᐸᒃᑲ ᓴᒥᐊᕆᐊᒥᐅᓂᒃ ᓱᒋᐊᖅᓯᓚᐅᕐᖕᓂᑦᑐᑦ, ᐄᓴᕅᓕᒥᐅᓪᓗ ᐊᖓᔪᖅᑳᖅᔪᐊᖓᑦ ᐂᕼᐊᑉ ᑭᖑᕚᖏᓪᓗ ᐊᑕᕆᓇᒋᑦ ᓱᒋᐊᖅᓯᓚᐅᕐᖕᓂᑦᑐᑦ. ᔪᕉᓴᓚᒻ ᐊᓪᓚᖅᑎᕈᒪᕙᕋ, ᓂᕐᕆᑏᑦ ᐊᓪᓚᖅᑎᖅᑕᐅᓪᓗᓂ ᓴᓗᒻᒪᖅᑕᐅᕙᖕᓂᖓᑐᑦ ᓴᓗᒻᒪᖅᑕᐅᔭᕇᕋᒥ ᐳᓯᑎᑕᐅᔪᑎᑐᑦ. 
14ᐊᒥᐊᒃᑰᔫᒐᓗᐊᑦ ᕿᒤᓐᓇᖅᓗᒋᑦ ᖁᔭᓈᕈᒫᖅᐸᒃᑲ, ᐊᑭᕋᖏᓐᓄᑦ ᑐᓂᑦᔪᑎᒋᓗᒋᑦ ᐃᓱᒤᓐᓇᕐᕆᑎᐅᓗᑎᒃ ᓵᓚᒋᔭᐅᔪᒫᕐᖕᒪᑕ ᓄᓇᖓᑦ ᓱᓁᕈᑦᔭᐅᑦᓯᐊᖅᓗᓂ ᑎᒎᖅᑬᕕᐅᑎᑦᓱᒫᖅᐸᕋ. 
15ᑍᒤᓕᐅᖅᕕᒋᔪᒪᕙᒃᑲ ᐃᓄᖁᑎᒃᑲ ᐊᔪᖅᑐᓕᓯᒪᖕᒪᑕ ᐅᕙᓐᓄᑦ ᓂᓐᖓᒍᑎᒃᓴᓂᒡᓗ ᐱᓇᓱᐊᖏᓐᓇᕐᖕᒪᑕ ᑍᒪᓐᖓᑦ ᓯᕗᓕᕕᓂᖏᓐᓂᒃ ᐊᐅᓪᓚᖅᑎᑦᓯᓂᕆᓚᐅᖅᑕᒪ ᐃᑦᔨᑉᑎᒥᑦ, ᐅᓪᓗᒥᒧᑦ ᑎᑭᓪᓗᒍ.”
16ᒫᓇᓯᐅᓪᓗ ᐸᓯᔭᒃᓴᐅᓂᖃᖏᑦᑐᓂᒃ ᐃᓄᐊᖅᓯᒪᔭᖏᑕ ᐅᓄᕐᖕᓂᑯᖏᓐᓄᑦ, ᔪᕉᓴᓚᐅᑉ ᐃᓱᐊᓂᑦ ᐃᓱᐊᓄᑦ ᓈᔨᓯᒪᓚᐅᖅᐳᑦ, ᐊᔪᖅᑐᓕᑎᑦᓯᓯᒪᓂᖓ ᔫᑕᒥᐅᓂᒃ ᐱᒐᓗᐊᕐᖕᒥᑎᓪᓗᒍ, ᐊᑕᓂᐅᑉ ᓵᖓᓂ ᓈᒻᒪᖏᑦᑐᓂᒃ ᐱᓂᐊᓚᐅᕐᖕᒪᑕ.
17ᒫᓇᓯᐅᑉ ᐱᓂᐊᕐᖕᓂᕆᓚᐅᖅᑕᓕᒫᖏᑦ ᑎᑎᕋᖅᑕᐅᓯᒪᕗᑦ, ᐊᔪᖅᑐᓕᓂᕆᓚᐅᖅᑕᖏᓪᓗ, ᔫᑕᒥᐅᑦ ᐊᖓᔪᖅᑳᖅᔪᐊᖏᑕ ᐅᓂᒃᑲᐅᓯᐅᕕᖏᓐᓂᒃ. 
18ᒫᓇᓯ ᑐᖁᖕᒪᑦ ᐃᓗᕕᖅᑕᐅᕗᖅ ᐊᖓᔪᖅᑳᖅᔪᐊᑉ ᐃᒡᓗᖓᑕ ᐱᕈᖅᓰᕕᖓᓂ ᑍᔭᐅᔪᒥ ᐆᔭᐅᑉ ᐱᕈᖅᓰᕕᖓᓂᒃ; ᐃᕐᖕᓂᖓᑕ ᐋᒪᓐ ᑭᖑᕝᕕᖅᓗᓂᐅᒃ ᐊᖓᔪᖅᑳᖅᔪᐊᓐᖑᕆᕗᖅ ᑭᖑᓂᖓᓂ.
19ᐋᒪᓐ 22-ᓂᒃ ᐊᕐᕌᒍᖃᓚᐅᖅᐳᖅ ᔫᑕᒧᑦ ᐊᖓᔪᖅᑳᖅᔪᐊᓐᖑᖅᓗᓂ, ᐊᐅᓚᑦᓯᓚᐅᖅᐳᖅᓗ ᔪᕉᓴᓚᒥ ᐊᕐᕌᒍᖕᓂᒃ ᒪᕐᕉᖕᓂᒃ. ᐊᓈᓇᖃᓚᐅᖅᐳᖅ ᒥᓱᓕᒦᑎᒥᒃ ᐊᑎᖃᖅᑐᒥᒃ ᕼᐊᕉᓯᐅᑉ ᐸᓂᖓᓂᒃ, ᓄᓇᓕᖕᓂᑦ ᔮᑦᐸᒥᑦ ᐱᓯᒪᔪᖅ. 
20ᐊᑖᑕᕕᓂᕐᖕᒥᑐᑦ ᒫᓇᓯᑐᑦ ᐊᔪᖅᑐᓕᓂᕐᖕᒥ ᐃᓅᓯᖃᓚᐅᕆᕗᖅ ᐊᑕᓂᐅᑉ ᓵᖓᓂ. 
21ᐊᑖᑕᒥ ᐃᓕᖅᑯᓯᕆᓚᐅᖅᑕᓕᒫᖏᓐᓂᒃ ᒪᓕᑐᐃᓐᓇᓚᐅᕋᒥ, ᑐᒃᓯᐊᖅᕕᖃᖃᑦᑕᖅᓗᓂᓗ ᒎᑎᓐᖑᐊᓄᑦ ᐊᑖᑕᖓᑕ ᑐᒃᓯᐊᖅᕕᒋᖃᑦᑕᖅᑕᕕᓂᖏᓐᓄᑦ, 
22ᐊᑕᓂᖅ ᐃᓱᒪᒋᓚᐅᓐᖏᓛ ᓯᕗᓕᕕᓂᖏᑕ ᒎᑎᖓᑦ, ᐊᑕᓂᐅᓪᓗ ᐱᓂᐊᖅᑕᐅᖁᔭᖏᓐᓂᒃ ᐱᓇᓱᐊᓚᐅᓐᖏᓚᖅ. 
23ᐋᒪᓐ ᐊᖓᔪᖅᑳᑯᑎᖏᑕ ᐃᓄᐊᕈᒪᓪᓗᒍ ᐃᓱᒪᒌᓐᓇᓕᕋᒥᑦᔪᒃ, ᑐᖁᑕᐅᑎᑉᐹᑦ ᐊᖓᔪᖅᑳᖅᔪᐊᑉ ᐃᒡᓗᖓᓂ. 
24ᔫᑕᒥᐅᓪᓕ ᐊᖓᔪᖅᑳᖅᔪᐊᕐᖕᒥᒃ ᐋᒪᓐᒥᒃ ᑐᖁᑦᓯᔪᕕᓂᓕᒫᑦ ᑐᖁᑕᐅᑎᓪᓗᒋᑦ, ᐃᕐᖕᓂᖓᓂᒃ ᔫᓮᐊᒥᒃ ᐊᖓᔪᖅᑳᖅᔪᐊᓐᖑᖅᑎᑦᓯᓚᐅᖅᐳᑦ. 
25ᐋᒪᐅᓪᓕ ᐱᓂᐊᕐᖕᓂᕆᓯᒪᔭᓕᒫᖏᑦ ᑎᑎᕋᖅᑕᐅᓯᒪᕗᑦ ᔫᑕᒥᐅᑦ ᐊᖓᔪᖅᑳᖅᔪᐊᕆᓯᒪᔭᖏᑕ ᐅᓂᒃᑲᐅᑕᐅᕕᖏᓐᓂ. 
26ᐋᒪᓐ ᑐᖁᖕᒪᑦ ᐃᓗᕕᖅᑕᐅᓚᐅᖅᐳᖅ ᐃᓗᕕᒃᓴᓕᐊᕆᓯᒪᔪᒥ ᐆᔭᐅᑉ ᐱᕈᖅᓰᕕᖁᑎᖓᓃᑦᑐᒥ; ᐃᕐᖕᓂᖓᓗ ᔫᓮᐊ ᑭᖑᕝᕕᐅᑎᓪᓗᓂ ᐊᖓᔪᖅᑳᖅᔪᐊᓐᖑᖅᑎᑕᐅᕗᖅ.
