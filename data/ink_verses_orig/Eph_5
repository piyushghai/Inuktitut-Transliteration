1ᑍᒤᒻᒪᑦ ᒎᑎᒥᒃ ᒪᓕᒃᑎᐅᓕᕆᑦᓯ, ᑖᑦᓱᒪ ᕿᑐᕐᖓᕆᖕᒪᓯ ᓇᒡᓕᒋᓪᓗᓯ. 
2ᐃᓅᓕᕆᑦᓯ ᓇᒡᓕᖕᓂᒃᑯᑦ, ᙭ᔅᑑᓯᐅᑦᑕᐅᖅ ᓇᒡᓕᒋᓚᐅᕐᖕᒪᑎᒍᑦ ᐃᓅᓯᓂᓗ ᑐᓂᓚᐅᕐᖕᒪᒍ ᐱᑦᔪᑎᒋᓪᓗᑕ, ᑐᓂᕐᕈᑎᒃᓴᐅᔪᒪᓪᓗᓂ ᑎᐱᑦᓯᐊᕆᒃᓴᐅᑕᐅᓗᓂ ᒎᑎᒧᑦ ᖁᕕᐊᒋᔭᐅᔪᒥᒃ.
3ᓄᓕᐊᕐᖕᓂᕐᖕᒥᒃ ᐊᑐᕐᖕᓂᖅᓗᒃᑐᒥᒃ ᐱᐅᖏᑦᑐᓕᔨᓂᒡᓗ ᐱᔪᒪᕕᒡᔪᐊᖅᑎᓂᒡᓗ ᐅᖃᐅᓯᐅᔪᒃᓴᐅᔪᓐᓃᖅᐳᓯ, ᐃᑦᔪᕐᖕᓁᑎᑕᐅᓯᒪᔪᑦ ᑍᒫᒃ ᐊᑐᕆᐊᖃᖏᒻᒪᑕ. 
4ᐅᖃᐅᓯᖅᓘᑎᓂᒃ, ᒥᑕᐅᑎᖃᕐᖕᓂᕐᖕᓂᒃ, ᐅᖃᕐᖕᓂᖅᓘᑎᓂᒡᓗ ᐊᑐᖅᑐᒃᓴᐅᔪᓐᓃᖅᐳᓯ; ᖁᔭᓕᖔᖅᓗᓯᓕ ᐱᒋᑦᓯ. 
5ᖁᓚᕐᖕᓇᖏᑦᑐᒥᒃ ᖃᐅᔨᒪᒐᑦᓯᐅᒃ ᐊᕐᖕᓇᕐᖕᓂᐊᖅᐸᒃᑐᑦ ᐊᖑᓐᓂᐊᖅᐸᒃᑐᓪᓗ ᐱᐅᖏᑦᑐᓕᔪᓪᓘᓐᓃᑦ, ᐱᔪᒪᕕᒃᔪᐊᖅᐸᒃᑐᓪᓗ (ᐱᔪᒪᕕᒃᔪᐊᕐᖕᓂᖅ ᒎᑎᐅᑉ ᐊᓯᐊᓂᒃ ᐱᔨᑦᓯᕐᖕᓂᐅᖕᒪᑦ), ᑕᒪᒃᑯᐊ ᒎᑎᐅᑉ ᙭ᔅᑑᓯᐅᓪᓗ ᐊᑕᓂᐅᕕᖓᓂᒃ ᑭᖑᕐᖑᑦᔨᖃᑕᐅᓂᐊᖏᒻᒪᑕ.
6ᓇᓪᓕᐊᓐᓄᑦ ᓯᓔᕐᕆᔭᐅᓂᐊᕋᓯ ᐅᖃᐅᓯᕐᖕᓄᑦ ᓱᓕᖏᑦᑐᓄᑦ, ᑍᒤᑦᑐᑦ ᐱᓪᓗᒋᑦ ᒎᑎᐅᑉ ᓂᓐᖓᐅᓯᖓ ᑎᑭᓐᓂᐊᕐᖕᒪᑦ ᑖᑦᓱᒥᖓ ᓈᓚᖏᑦᑐᓄᑦ. 
7ᑍᒤᒻᒪᑦ ᐱᓂᐊᕐᖕᓂᖏᑦ ᐃᓚᐅᕕᒋᔭᒃᓴᕆᓐᖏᓚᓯ. 
8ᐃᓕᑦᓯᑦᑕᐅᖅ ᒪᑐᒪ ᓯᕗᕐᖓᒍᑦ ᑖᖅᑐᒥᐅᖑᓚᐅᕋᑦᓯ, ᒫᓐᓇᓕ ᐊᑕᓂᕐᖕᒥ ᖃᐅᒪᔪᒦᓕᖅᐳᓯ; ᑍᒤᒻᒪᑦ ᖃᐅᒪᔫᑉ ᕿᑐᕐᖓᖏᑎᑐᑦ ᐃᓅᓕᕆᑦᓯ, 
9ᖃᐅᒪᔫᑉ ᐱᕈᖅᑎᑕᖏᑦ ᐊᒥᒐᖏᒻᒪᑕ ᐱᑦᓯᐊᕐᖕᓃᑦ ᖃᓄᐃᑦᑐᑐᐃᓐᓁᑦ ᓇᓛᒎᕐᖕᓂᖅ, ᓱᓕᓂᖅᓗ. 
10ᖃᐅᔨᓇᓱᐊᕆᑦᓯᓗ ᓱᓇᐅᖕᒪᖔᑦ ᐊᑕᓂᐅᑉ ᖁᕕᐊᒋᔭᖓ. 
11ᑖᖅᑑᑉ ᐱᓂᐊᕐᖕᓂᖏᑦ ᐊᑐᖏᑦᑐᑦ ᐃᓚᐅᖃᑕᐅᕕᒋᓂᐊᕋᓯᒋᒃ, ᖃᐅᒪᔪᒧᓪᓕ ᓴᖅᑭᑎᖔᖅᓯᒋᒃ. 
12ᓴᖅᑭᔮᖏᑦᑐᒥᒃ ᐱᓂᐊᕐᖕᓂᕆᕙᒃᑕᖏᑦ ᐊᒡᓛᑦ ᐅᖃᐅᓯᕆᔭᕆᐊᒃᓴᖏᑦ ᑲᓐᖑᓇᖅᐳᑦ; 
13ᖃᐅᒪᔪᒧᓪᓕ ᓴᖅᑭᑎᑕᐅᔪᑦ ᓱᓇᑐᐃᓐᓁᑦ ᑕᑯᒃᓴᐅᓕᖅᐸᒃᐳᑦ, ᑕᕝᕙ ᑕᑯᒃᓴᐅᓕᖅᑐᑦ ᖃᐅᒪᔪᒦᓕᖅᐳᑦ; 
14ᑍᒤᒻᒪᑦ ᐅᖃᖅᓯᒪᔪᖃᖅᐳᖅ,
15ᑍᒤᒻᒪᑦ ᐃᒃᐱᒍᓱᑦᓯᐊᕆᑦᓯ ᐃᓅᓯᑦᓯᓐᓂᒃ, ᓯᓔᑦᑐᑎᑐᑦ ᐃᓅᖏᓪᓗᓯ ᓯᓚᑐᔪᑎᑐᓪᓕ ᐃᓅᒋᑦᓯ. 
16ᓇᐅᒃᑯᑐᐃᓐᓇᖅ ᐱᕕᒃᓴᕆᔭᓯ ᐊᑐᑦᓯᐊᕋᓱᐊᖅᓯᐅᒃ, ᐅᓪᓗᓂ ᑖᒃᑯᓇᓂ ᐱᐅᖏᑦᑑᓕᕐᖕᒪᑕ. 
17ᑍᒤᒻᒪᑦ ᐃᓕᑦᓯᓐᓂᒃ ᓯᓔᕐᕆᓂᐊᕋᓯ, ᖃᐅᔨᓕᕆᑦᓯᓕ ᖃᓄᖅ ᐱᖁᔭᐅᖕᒪᖔᑦᓯ ᐊᑕᓂᕐᖕᒧᑦ.
18ᐋᖓᔮᕐᖕᓂᐊᕋᓯ ᕔᓂᑐᕐᖕᓂᕐᖕᒧᑦ, ᑕᒪᓐᓇ ᓱᒃᑯᑎᕆᑐᐃᓐᓇᕐᖕᒪᑦ ᐃᓕᑦᓯᓐᓂᒃ; ᐊᓂᕐᖕᓂᕐᖕᒥᒡᓕ ᐃᓗᒻᒥᖅᑕᐅᖔᓕᕆᑦᓯ. 
19ᑍᕕᑎᐅᑉ ᐃᓐᖏᕈᑎᖏᓐᓂᒃ ᐱᓯᕐᖕᓂᒡᓗ ᐊᓂᕐᖕᓂᒃᑯᓪᓗ ᐃᓐᖏᕐᖕᓂᕐᖕᓂᒃ ᐅᖃᖃᑎᒌᖃᑦᑕᕆᑦᓯ, ᐃᓐᖏᖅᓗᓯ ᓂᑦᔭᐅᓯᔭᕆᑦᓯ ᐊᑕᓂᕐᖕᒧᑦ ᐆᒻᒪᑎᑦᓯᒍᑦ ᓂᖅᑐᐃᓗᓯ. 
20ᑕᒤᑕᓗ ᑍᒪᓐᖓᑦ ᖁᔭᓕᑦᔪᑎᒋᖃᑦᑕᖅᓯᒋᑦ ᐊᑕᓂᑦᑕ ᔩᓱᓯᐅᑉ ᙭ᔅᑑᓯᐅᑉ ᐊᑎᖓᓂ ᒎᑎᒧᑦ ᐊᑖᑕᒧᑦ.
21ᐃᓕᑦᓯᓐᓄᑦ ᐊᑐᓂᑦ ᑐᓂᖃᑦᑕᐅᑎᓯᒪᑦᓯᐊᕆᑦᓯ ᙭ᔅᑑᓯᒥᒃ ᐃᒃᐱᒍᓱᖕᓂᑦᓯᓐᓄᑦ.
22ᐊᕐᖕᓁᑦ ᐃᓕᑦᓯ, ᑐᓂᓯᒪᒋᑦᓯ ᐅᐃᑦᓯᓐᓄᑦ, ᐊᑕᓂᕐᖕᒧᑦ ᑐᓂᓯᒪᓂᑦᓯᑐᑦ. 
23ᐊᖑᑦ ᓂᐊᖂᖕᒪᑦ ᓄᓕᐊᒥᓄᑦ ᙭ᔅᑑᓯᑦᑕᐅᖅ ᓂᐊᖁᕆᔭᐅᖕᒪᑦ ᐅᒃᐱᖅᑑᖃᑎᒌᓄᑦ, ᑕᕝᕙ ᑎᒥᒥᓄᑦ, ᓇᖕᒥᓂᖅᓗ ᐱᐅᓕᔨᐅᓪᓗᓂ ᑖᒃᑯᓄᖓ. 
24ᐅᒃᐱᖅᑑᖃᑎᒌᑦ ᐃᒻᒥᖕᓂᒃ ᑐᓂᓯᒪᖕᒪᑕ ᙭ᔅᑑᓯᒧᑦ, ᑍᒫᒃᑕᐅᖅ ᐊᕐᖕᓁᑦ ᐅᐃᒥᖕᓄᑦ ᑐᓂᓯᒪᒻᒪᕆᒃᑐᒃᓴᐅᒋᕗᑦ ᓱᓇᓕᒫᓄᑦ.
25ᐃᓕᑦᓯ ᐊᖑᑎᐅᔪᓯ, ᓄᓕᐊᓯ ᓇᒡᓕᒋᓯᒋᒃ, ᙭ᔅᑑᓯᐅᑦᑕᐅᖅ ᐅᒃᐱᖅᑑᖃᑎᒌᑦ ᓇᒡᓕᒋᓚᐅᕐᖕᒪᒋᑦ ᐃᒻᒥᓂᒡᓗ ᑐᓂᓪᓗᓂ ᑖᒃᑯᐊ ᐱᓪᓗᒋᑦ. 
26ᑍᒤᓚᐅᖅᐳᖅᓕ ᐅᒃᐱᖅᑑᖃᑎᒌᑦ ᐃᑦᔪᕐᖕᓁᑎᑦᓱᒪᓪᓗᒋᑦ, ᐅᐊᓴᓚᐅᖅᐰᑦ ᓴᓗᒻᒪᖅᑎᓪᓗᒋᓪᓗ ᐃᒪᕐᖕᒧᑦ ᐅᖃᐅᓯᕐᖕᒧᓪᓗ, 
27ᐅᒃᐱᖅᑑᖃᑎᒌᑦ ᐃᒻᒥᓄᑦ ᐱᑎᑦᓱᒪᓪᓗᒋᑦ ᑕᑯᒥᓇᖅᑑᓕᖅᑎᓪᓗᒋᑦ, ᓴᓗᒪᑦᓯᐊᖅᓗᑎᒃ ᐸᓯᔭᒃᓴᐅᓂᖃᕈᓐᓃᖅᑎᓪᓗᒋᑦ, ᐱᐅᖏᑦᑐᒥᒃ ᑕᖅᓴᖃᖏᑦᓯᐊᖅᓗᑎᒃ ᐃᒧᓪᓕᖓᓂᖃᕋᑎᒡᓗ, ᐅᕝᕙᓗ ᐊᓯᖏᓐᓄᑦ ᐋᖅᑭᑦᓯᐊᖅᓯᒪᖏᑦᔪᑎᖃᕈᓐᓃᖅᑎᓪᓗᒋᑦ. 
28ᑍᒫᒃᑕᐅᖅ ᐊᖑᑏᑦ ᓄᓕᐊᑎᒃ ᓇᒡᓕᒋᔭᒃᓴᕆᕔᑦ ᑎᒥᒥᖕᓂᒃ ᓇᖕᒥᓂᖅ ᓇᒡᓕᒋᓂᕐᖕᒥᑐᑦ. ᐊᖑᑦ ᓄᓕᐊᒥᓂᒃ ᓇᒡᓕᒍᓱᒃᑐᖅ ᑖᓐᓇ ᓇᖕᒥᓂᖅ ᓇᒡᓕᒋᕗᖅ. 
29ᑎᒥᒥᓂᒃ ᓇᖕᒥᓂᕐᖕᒥᓂᒃ ᐆᒥᓱᒃᑐᖃᓚᐅᖅᓯᒪᖏᒻᒪᑦ, ᓂᕆᑎᖃᑦᑕᖅᐹᓕ ᑲᒪᒋᑦᓯᐊᖅᓗᓂᐅᒡᓗ, ᙭ᔅᑑᓯᑦᑕᐅᖅ ᑍᒤᓕᐅᕐᖕᒪᑦ ᐅᒃᐱᖅᑑᖃᑎᒌᓄᑦ, 
30ᑖᑦᓱᒪ ᑎᒥᖓᑕ ᓱᓇᑐᐃᓐᓇᕆᖕᒪᑎᒍᑦ. 
31“ᑍᒤᒻᒪᑦ ᐊᖑᑎᐅᑉ ᐊᑖᑕᓂ ᐊᓈᓇᓂᓗ ᕿᒪᖕᓂᐊᖅᐹᒃ ᓄᓕᐊᓂ ᑲᑎᖔᖅᓗᓂᐅᒃ, ᑖᒃᑯᐊᒡᓗ ᒪᕐᕉᒃ ᑎᒥᐅᓕᖅᓗᑎᒃ ᐊᑕᐅᓯᕐᖕᒥ.” 
32ᑕᕝᕙᓂ ᐅᖃᐅᓯᐅᔪᒥ ᓇᓗᓇᕐᖕᓂᖓ ᐃᑎᔫᒐᓗᐊᖅ ᓇᓗᓇᕈᓐᓃᖅᑎᑕᐅᕗᖅ, ᑐᑭᓯᒐᒃᑯ ᐅᖃᐅᓯᖃᕐᖕᒪᑦ ᙭ᔅᑑᓯᒥᒃ ᐅᒃᐱᖅᑑᖃᑎᒌᓂᒡᓗ. 
33ᑍᒫᒃᑕᐅᖅ ᐃᓕᑦᓯ ᐊᖑᑏᑦ ᐊᑐᓂᑦ ᓄᓕᐊᒥᖕᓂᒃ ᓇᒡᓕᒍᓱᒃᑐᒃᓴᐅᖕᒪᑕ ᐃᒻᒥᓂᒃ ᓇᒡᓕᒋᓂᕐᖕᒥᒃᑎᑐᑦ, ᐊᕐᖕᓁᓪᓗ ᐊᑐᓂᑦ ᐅᒃᐱᒍᓱᑦᓯᐊᖅᑐᒃᓴᐅᕗᑦ ᐅᐃᒥᖕᓂᒃ.
