1ᑍᕕᑎ ᔩᓯᐅᑉ ᐃᕐᖕᓂᖓ ᑖᓐᓇ ᒎᑎᐅᑉ ᐊᖏᔪᕈᖅᑎᓚᐅᖅᐹ, ᔧᑰᑉ ᒎᑎᖓᑕ ᓂᕈᐊᓚᐅᖅᑕᖓ ᐊᖓᔪᖅᑳᖅᔪᐊᓐᖑᖁᓪᓗᒍ, ᐃᓐᖏᐅᓯᓕᐅᖅᑎᐅᓚᐅᖅᑐᖅ ᐱᐅᔪᐊᓗᖕᓂᒃ ᐄᓴᕅᓕᒥᐅᓄᑦ. ᐅᑯᐊ ᑕᕝᕙ ᑍᕕᑎᐅᑉ ᐅᖃᐅᓯᖏᑦ ᑭᖑᓪᓕᖅᐹᑦ:
2“ᐊᑕᓂᐅᑉ ᐊᓂᕐᖕᓂᖓ ᐅᕙᒃᑯᑦ ᐅᖃᓪᓚᒃᐳᖅ,
3ᐄᓴᕅᓕᐅᑉ ᒎᑎᖓ ᐅᖃᓚᐅᖅᐳᖅ;
4ᐅᓪᓛᒻᒪᕆᒃᑯᑦ ᓄᕗᔭᖃᖏᑦᑐᒥ ᓯᕿᓂᕐᖕᒧᑦ ᓄᐃᕕᐅᔪᑐᑦ ᑍᒤᑉᐳᖅ,
5ᑍᒫᒃ ᒎᑎᐅᑉ ᑭᖑᕚᒃᑲ ᓮᒻᒪᖅᑎᑦᓱᒫᖅᐰᑦ,
6ᒎᑎᖃᖏᑦᑐᓕᒫᓪᓕ ᑲᑭᓪᓚᕐᖕᓇᖅᑎᑐᑦ ᐃᒋᑕᐅᕗᑦ;
7ᐃᓄᖕᒧᑦ ᐊᒃᑐᖅᑕᐅᓂᐊᕈᑎᒃ ᐊᑐᖅᑐᒃᓴᐅᕗᑦ
8ᐅᑯᐊ ᑕᕝᕙ ᑍᕕᑎᐅᑉ ᐅᓇᑕᖅᑐᒃᓴᖁᑎᖏᑦ ᐊᔪᖏᑦᑐᖅᔪᐊᖑᓚᐅᖅᑐᑦ; ᓯᕗᓪᓕᖅᐹᖅ ᔫᓯᑉ-ᐹᔅᓰᐸᔅ ᑖᓐᓇ ᑕ-ᑭᒧᓁᑎᒥᐅᑕᖅ; ᐊᖓᔪᖅᑳᖑᓚᐅᖅᑐᖅ ᐱᖓᓱᓄᑦ; ᐅᓈᕐᖕᒥᓄᑦ ᐅᓇᑕᓚᐅᖅᑐᖅ 800-ᓂᒃ ᐊᖑᑎᓂᒃ, ᑐᖁᓪᓗᒋᓪᓗ ᐅᓇᑕᕐᖕᓂᕐᖕᒥ ᐊᑕᐅᓯᕐᖕᒥ.
9ᑖᑦᓱᒪ ᑐᖓᓕᕆᔭᖓ ᑖᒃᑯᓇᓐᖓᑦ ᐊᔪᖏᑦᑐᖅᔪᐊᖑᓚᐅᖅᑐᓂᑦ ᐱᖓᓱᓂᑦ ᐃᓕᓯᕆᐅᕗᖅ ᑐᑑᑉ ᐃᕐᖕᓂᖓ ᐊᕼᐅᕼᐂᒥᐅᑕᖅ. ᑖᓐᓇ ᑍᕕᑎᒥᒃ ᐃᓚᖃᓚᐅᖅᐳᖅ ᐱᓕᔅᑍᓂᒥᐅᓂᒃ ᓵᓐᖓᓯᓪᓗᑎᒃ ᐅᓇᑕᕆᐊᖅᑎᓪᓗᒋᑦ, ᐄᓴᕅᓕᒥᐅᓪᓗ ᐃᓄᖏᑦ ᕿᒫᒃᓯᓚᐅᖅᐳᑦ. 
10ᑖᓐᓇ ᕿᒪᒃᓯᓇᓂ ᐃᓂᒥᓂ ᓂᑯᕕᓚᐅᖅᐳᖅ ᐱᓕᔅᑍᓂᒥᐅᓪᓗ ᑐᖁᕋᓚᐅᖅᐰᑦ ᐊᒡᒐᖏᑦ ᑕᖃᓚᐅᖏᓐᓂᖏᓐᓂ, ᓴᕕᒡᔪᐊᖓ ᓂᐱᓐᖓᓕᓚᐅᖅᐳᖅ ᐊᒡᒐᖓᓄᑦ; ᐊᑕᓂᖅᓗ ᐊᖏᔪᒥᒃ ᓵᓚᒃᓴᖅᑎᑦᓯᓚᐅᖅᐳᖅ ᑍᑦᓱᒪᓂ ᐅᓪᓗᒥ; ᐅᓇᑕᖅᑐᒃᓮᓪᓕ ᐅᑎᓚᐅᖅᐳᑦ ᐃᓕᓯᕆᒧᑦ ᐊᓐᓄᕅᔭᖅᓯᔭᖅᑐᑐᐃᓐᓇᓕᖅᓗᑎᒃ ᑐᖁᖓᔪᓂᒃ.
11ᑖᑦᓱᒪ ᑐᖓᓕᒃᑲᓐᓂᐊ ᓵᒻᒪᐅᕗᖅ ᐊᒌᑉ ᐃᕐᖕᓂᖓ ᕼᐊᕋᕅᑎᒥᐅᑕᖅ. ᑍᑦᓱᒪᓂ ᐱᓕᔅᑏᓐᒥᐅᑦ ᑲᑎᖕᒪᑕ ᐱᕈᖅᓰᕕᖕᒧᑦ ᐱᕈᖅᑐᓕᖕᒧᑦ ᓕᕼᐃᒧᑦ; ᐄᓴᕅᓕᒥᐅᑦ ᕿᒫᓚᐅᕐᖕᒪᑕ ᐱᓕᔅᑍᓂᒥᐅᓂᑦ. 
12ᑖᓐᓇᓕ ᐃᓂᒥᓂᑦ ᓂᑯᕕᓚᐅᖅᐳᖅ, ᓴᐳᓐᓂᐊᓕᖅᓗᓂᓗ, ᐱᓕᔅᑍᓂᒥᐅᓪᓗ ᑐᖁᕋᓚᐅᖅᐰᑦ; ᐊᑕᓂᖅᓗ ᐊᖏᔪᒥᒃ ᓵᓚᒃᓴᕕᒃᔪᐊᖅᑎᑦᓯᓚᐅᖅᐳᖅ.
13ᑲᑎᖅᓱᐃᕕᒃ ᓇᓪᓕᐅᑎᑎᓪᓗᒍ, ᐱᖓᓱᑦ ᐊᖓᔪᖅᑳᖑᔪᑦ 30-ᓂᑦ ᐱᓯᒪᔪᑦ ᑕᐅᓄᖓ ᑍᕕᑎᒧᐊᓚᐅᖅᐳᑦ ᕾᕈᓱᖕᒧᑦ ᐊᑑᓚᒻᒧᑦ, ᐱᓕᔅᑍᓂᒥᐅᑦ ᑕᖕᒫᖅᓯᒪᑎᓪᓗᒋᑦ ᓇᖅᓴᒥ ᕆᐰᒻᒥ. 
14ᑍᕕᑎ ᑍᑦᓱᒪᓂ ᖃᖅᑲᒥ ᓴᐴᓗᑕᓕᖕᒦᓚᐅᖅᐳᖅ, ᐱᓕᔅᑍᓂᒥᐅᑦ ᐅᓇᑕᖅᑐᒃᓴᖃᖅᕕᖕᒥᓃᑎᓪᓗᒋᑦ ᐱᑦᓕᐊᒥ. 
15ᑍᕕᑎᓗ ᐃᒥᕈᒃᑐᐊᓘᓕᕋᒥ, ᐅᖃᓚᐅᖅᐳᖅ, “ᐃᒥᖅᑎᑕᐅᑦᓴᓚᐅᖅᓚᖓᑐᖅ ᐃᒥᖅᑕᖅᕕᖕᒥᑦ ᐱᑦᓕᐊᑉ ᐃᑎᖅᑕᖅᕕᐊᑕ ᓴᓂᐊᓃᑦᑐᒥᑦ!” 
16ᑕᕝᕙ ᐊᖑᑏᑦ ᑖᒃᑯᐊ ᐱᖓᓱᑦ ᐊᔪᖏᑦᑐᐊᓗᐃᑦ ᐱᓕᔅᑍᓂᒥᐅᑎᒎᓚᐅᖅᐳᖅ, ᐃᒥᖅᑕᓚᐅᖅᐳᓪᓗ ᐃᒥᖅᑕᖅᕕᖕᒥᑦ ᐱᑦᓕᐊᒥᑦ ᐃᑎᖅᑕᖅᕕᐅᑉ ᓴᓂᐊᓃᑦᑐᒥᑦ, ᑐᓂᓚᐅᖅᐹᓪᓗ ᑍᕕᑎᒧᑦ. ᑍᕕᑎᐅᓪᓕ ᐃᒥᕈᒪᓚᐅᓐᖏᓛ, ᑯᕕᓚᐅᖅᐹᓕ ᐊᑕᓂᕐᖕᒧᑦ ᑐᓂᕐᕈᑎᒋᓪᓗᒍ. 
17ᐅᖃᖅᓗᓂᓗ, “ᐃᒥᕈᓐᓇᓐᖏᑕᕋᐅᓇ ᐊᑕᓃᖅ! ᐃᒥᕋᔭᖅᑑᔮᕋᒪ ᑖᒃᑯᐊ ᐊᖑᑏᑦ ᐊᐅᖏᓐᓂᒃ ᑐᖁᓐᓇᖅᑐᒃᑰᓚᐅᕐᖕᓂᖏᑦ ᐱᓪᓗᒋᑦ!” ᑍᒤᒻᒪᑦ ᐃᒥᕈᒪᓚᐅᓐᖏᓛ. ᑕᒪᒃᑯᐊ ᑕᒪᑦᔭ ᐊᖑᑏᑦ ᑖᒃᑯᐊ ᐊᔪᖏᑦᑐᐊᓗᐃᑦ ᐱᓂᐊᕐᖕᓂᕆᓚᐅᖅᑕᖏᑦ. 
18ᐊᐱᓮ ᔪᐊᐱᐅᑉ ᓄᑲᖓ ᔨᕈᐃᐊᐅᑉ ᐃᕐᖕᓂᖓ, ᐊᖓᔪᖅᑳᕆᔭᐅᓛᐅᖅᐳᖅ ᑖᒃᑯᓄᖓ 30-ᓄᑦ. ᐅᓈᓂ ᐊᑐᖅᓗᒍ 300-ᓂᒃ ᑐᖁᑦᓯᓚᐅᖅᐳᖅ, ᑍᒤᒻᒪᑦ ᖃᐅᔨᒪᔭᐅᒻᒪᕆᓕᓚᐅᖅᐳᖅ ᑖᒃᑯᑎᑐᓇᖅ ᐱᖓᓱᑎᑐᑦ. 
19ᐅᐱᒋᔭᐅᓂᖅᓴᐅᓚᐅᖅᐳᖅ ᑖᒃᑯᓇᓐᖓᑦ 30-ᓂᑦ, ᑖᒃᑯᓄᖓᓗ ᐊᖓᔪᖅᑳᖅᑖᕆᔭᐅᓚᐅᖅᐳᖅ, ᑭᓯᐊᓂᓕ ᑖᒃᑯᑎᑐᓇᖅ ᐱᖓᓱᑎᑐᑦ ᖃᐅᔨᒪᔭᐅᑦᓯᐊᖅᑎᒋᓚᐅᓐᖏᓚᖅ.
20ᐱᓁᐊᓗ ᔨᕼᐅᐃᐊᑕᐅᑉ ᐃᕐᖕᓂᖓ, ᐃᕐᖕᓂᕆᔭᐅᓚᐅᖅᐳᖅ ᐊᔪᖏᑦᑐᐊᓗᖕᒧᑦ, ᑲᑉᔨᐅᓪᒥᑦ ᐱᓯᒪᔪᖅ, ᐱᓂᐊᕐᖕᓂᖃᓚᐅᖅᐳᖅ ᓯᕘᕋᖏᑦᓯᐊᖅᓗᓂ, ᑐᖁᑦᓯᓚᐅᖅᑐᖅ ᐊᖑᑏᖕᓂᒃ ᒪᕐᕉᖕᓂᒃ ᓛᔭᑎᑑᖅᑑᖕᓂᒃ ᒧᐊᐱᒥᐅᑖᖕᓂᒃ, ᑐᖁᑦᓯᓚᐅᖅᑐᖅᓗ ᓛᔭᒥᒃ ᐃᑎᖅᓴᒦᑦᑐᒥᒃ ᖃᓐᓂᖅᑎᓪᓗᒍ. 
21ᐃᑦᔨᑉᑎᒥᐅᑕᒥᒡᓗ ᑐᖁᑦᓯᓚᐅᖅᐳᖅ, ᐊᖑᒻᒥᒃ ᐊᖏᔪᐊᓗᖕᒥᒃ. ᐃᑦᔨᑉᑎᒥᐅᑕᖅ ᖃᓗᒋᐊᕐᖕᒥᓂᒃ ᑎᒍᒥᐊᓚᐅᖅᐳᖅ; ᑖᑦᓱᒪᓕ ᐅᐸᓚᐅᖅᐹ ᐊᔭᐅᑉᐱᐊᓕᔭᖅᓗᓂ, ᐅᓇᑕᖅᓗᓂᐅᒃ ᐃᑦᔨᑉᑎᒥᐅᑕᖅ ᐊᖅᓵᓚᐅᖅᐹ ᖃᓗᒋᐊᖓᓂᒃ, ᑐᖁᓪᓗᒍᓗ ᐅᓈᖓᓄᑦ. 
22ᑕᒪᒃᑯᐊ ᐱᓁᐊᐅᑉ ᔨᕼᐅᐃᐊᑕᐅᑉ ᐃᕐᖕᓂᖓᑕ ᐱᓂᐊᕐᖕᓂᕆᓚᐅᖅᐰᑦ, ᑖᓐᓇᑦᑕᐅᖅ ᖃᐅᔨᒪᔭᐅᑦᓯᓚᐅᖅᐳᖅ ᑖᒃᑯᑎᑐᓇᖅ ᐱᖓᓱᑎᑐᑦ ᐊᔪᖏᑦᑐᖅᔪᐊᑎᑐᑦ. 
23ᐅᐱᒋᔭᐅᓂᖅᓴᐅᓚᐅᖅᐳᖅ ᑖᒃᑯᓇᓐᖓᑦ 30-ᓂᑦ, ᑭᓯᐊᓂᓕ ᑖᒃᑯᓄᖓ ᐱᖓᓱᓄᑦ ᑍᒫᓪᓗᐊᖃᑕᐅᓚᐅᓐᖏᓚᖅ. ᑍᕕᑎᐅᓪᓗ ᓂᕈᐊᓚᐅᖅᐹ ᓴᐳᓐᓂᐊᖅᑎᒥᓄᑦ ᐊᖓᔪᖅᑳᖑᖁᓪᓗᒍ. 
24ᐅᑯᐊ 30-ᓄᑦ ᐃᓚᒋᔭᐅᓚᐅᖅᐳᑦ; ᐊᓴᕼᐃᐅᓪ ᔪᐊᐱᐅᑉ ᖃᑕᓐᖑᑎᖓ, ᐃᐅᓪᕼᐊᓇᓐ ᑐᑑᑉ ᐱᑦᓕᐊᒥᐅᑕᐅᑉ ᐃᕐᖕᓂᖓ, 
25ᓴᒪ ᐃᓕᑲᓗ ᕼᐊᕉᑎᒥᐅᑖᒃ, 
26ᕼᐃᓕᔾ ᐱᐅᓪᑍᑎᒥᐅᑕᖅ, ᐂᕋ ᐃᒃᑭᓴᐅᑉ ᐃᕐᖕᓂᖓ ᑎᑯᐊᒥᐅᑕᖅ, 
27ᐊᐰᔨᕆ ᐊᓇᑑᑎᒥᐅᑕᖅ, ᒥᐳᓐᓁ ᕼᐅᓴᑍᑎᒥᐅᑕᖅ, 
28ᔭᓪᒧᓐ ᐊᕼᐅᕼᐂᒥᐅᑕᖅ, ᒪᕼᐊᕅ ᓂᑐᐸᕼᐊᒥᐅᑕᖅ, 
29ᕼᐃᓕᑉ ᐹᓇᐅᑉ ᐃᕐᖕᓂᖓ ᓂᑐᐸᕼᐊᒥᐅᑕᖅ, ᐃᑍ ᕆᐰᑉ ᐃᕐᖕᓂᖓ ᒋᐱᐊᒥᐅᑕᖅ ᐱᑦᔭᒥᓂᐅᑉ ᑭᖑᕚᖏᓐᓂᑦ, 
30ᐱᓁᐊ ᐱᕋᑐᓁᒥᐅᑕᖅ, ᕼᐃᑍ ᒑᔅ ᑰᖓᓂᒥᐅᑕᖅ, 
31ᐊᐰ-ᐊᐅᓪᐹᓐ, ᐋᕐᐸᑍᑎᒥᐅᑕᖅ, ᐊᔾᒪᕕᑎ ᐸᕼᐅᕆᒻᒥᐅᑕᖅ, 
32ᐃᓔᕼᐊᐸ ᓵ-ᐊᓪᐳᓁᒥᐅᑕᖅ, ᔮᓯᓐ ᐃᕐᖕᓂᖏᑕ ᐃᓚᖓᑦ, ᔫᓇᑕᓂ, 
33ᓴᒪ ᕼᐊᕋᕅᑎᒥᐅᑕᖅ, ᐊᕼᐂᐊᒻ ᓵᕋᕆᐅᑉ ᕼᐊᕋᕅᑎᒥᐅᑕᐅᑉ ᐃᕐᖕᓂᖓ, 
34ᐃᓕᕕᓕᑦ ᐊᕼᐊᔅᐰᑉ ᐃᕐᖕᓂᖓ ᒫᑲᑍᑎᒥᐅᑕᖅ, ᐃᓕᐊᒻ ᐊᕼᐃᑐᐱᓕᐅᑉ ᐃᕐᖕᓂᖓ ᒋᓗᓁᑎᒥᐅᑕᖅ, 
35ᕼᐃᔪᕈ ᑳᕐᒥᐅᓪᒥᐅᑕᖅ, ᐹᕅ ᐊᕐᐰᒥᐅᑕᖅ, 
36ᐃᒐᐅᓪ ᓁᑕᓂᑉ ᔪᐹᒥᐅᑕᐅᑉ ᐃᕐᖕᓂᖓ, ᐹᓂ ᒐᑍᑎᒥᐅᑕᖅ, 
37ᔨᓕᒃ ᐊᒧᓁᑎᒥᐅᑕᖅ, ᓇᕼᐊᕅ ᐱ-ᐊᕌᔅᑕᒥᐅᑕᖅ, ᔪᐊᐱᐅᑉ ᐅᓇᑕᐅᑎᖏᓐᓂᒃ ᑲᒪᔨᐅᓚᐅᖅᑐᖅ ᔨᕈᐃᐊᐅᑉ ᐃᕐᖕᓂᖓ, 
38ᐂᕋ ᐃᑕᕅᑎᒥᐅᑕᖅ, ᒐᕆᑉ ᐃᑕᕅᑎᒥᐅᑕᖅ, 
39ᔪᕅᐊ ᕼᐃᑍᑎᒥᐅᑕᖅ: ᑖᒃᑯᐊ ᑲᑎᓪᓗᒋᑦ 37-ᐅᓚᐅᖅᐳᑦ.
