1ᐅᖃᐅᓰᑦ ᑐᓴᕈᒥᓇᖅᑐᑦ ᐱᒋᐊᕐᖕᓂᖃᖅᐳᑦ ᔩᓱᓯ ᙭ᔅᑑᓯᒥᒃ, ᒎᑎᐅᑉ ᐃᕐᖕᓂᖓᓂᒃ. 
2ᓲᖅᓗ ᐂᓮᐊᓯ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ ᑎᑎᕋᖅᓯᒪᖕᒪᑦ:
3ᑖᓐᓇ ᓂᐱᖅᑯᖅᑐᓗᓂ ᐅᖃᓪᓚᒍᒫᖅᐳᖅ ᓄᓇᖃᖅᕕᐅᕙᖏᑦᑐᒥ;
4ᔪᐊᓇᓯ ᐹᑉᑎᑎᕆᔨ ᓴᖅᑭᓚᐅᖅᐳᖅ ᓄᓇᖃᖅᕕᐅᕙᖏᑦᑐᒥ, ᐊᔪᕆᖅᑐᐃᓪᓗᓂ ᐹᑉᑎᑦᓯᕙᒡᓗᓂᓗ ᖃᕿᐊᓕᖁᓪᓗᒋᑦ ᐊᔪᕐᖕᓃᑦ ᐃᓱᒪᒋᔪᓐᓁᖅᑕᐅᖁᓪᓗᒋᑦ. 
5ᐃᓄᐃᓪᓗ ᐅᓄᖅᑐᑦ ᓄᓇᒥᑦ ᔫᑎᐊᒥᑦ, ᔪᕉᓴᓚᒥᓪᓗ ᑐᓵᔭᖅᑐᖅᐳᑦ ᔪᐊᓇᓯᒥᒃ; ᐊᔪᕐᖕᓂᕐᖕᒥᓂᓪᓗ ᖃᕿᐊᓕᕐᖕᒪᑕ, ᔪᐊᓇᓯᐅᑉ ᐹᑉᑎᑉᐰᑦ ᑰᖕᒥ ᔪᐊᕐᑕᓂᒥ.
6ᔪᐊᓇᓯᓕ ᐊᓐᓄᕌᖃᓚᐅᖅᐳᖅ ᑳᒧᓕᐅᑉ ᒥᖅᑯᖓᓂᒃ ᐊᓐᓄᕌᓕᐊᕆᓯᒪᔪᒥᒃ, ᐊᒥᕐᖕᒥᒡᓗ ᓴᓇᓯᒪᔪᒥᒃ ᕿᑎᕈᓯᖅᓯᒪᓪᓗᓂ, ᓂᕿᖃᖅᓗᓂᓗ ᐱᒡᓕᖅᑕᐅᔮᖅᑐᓂᒃ ᐃᒍᑦᓮᓪᓗ ᓰᕐᖕᓇᐅᑎᖏᓐᓂᒃ. 
7ᐃᓄᖕᓄᓪᓗ ᐊᔪᕆᖅᑐᐃᕗᖅ, ᐅᖃᖅᓗᓂ: “ᐊᖑᑦ ᑭᖑᓂᓐᓂ ᑎᑭᓐᓂᐊᖅᑐᖅ ᐅᕙᓐᓂᑦ ᐊᔪᖏᓐᓂᖅᓴᖅᔪᐊᖑᕗᖅ, ᓇᓗᖅᑯᑎᕗᖓᓗ ᐅᑯᓗᖓ ᓯᖐᑦᔮᖅᓯᔭᕆᐊᒃᓴᖅ ᐃᑎᒐᒍᑎᖏᓐᓂᒃ. 
8ᐃᒥᕐᖕᒧᑦ ᐹᑉᑎᓚᐅᖅᐸᑦᓯ; ᑖᑦᓱᒪᓕ ᐹᑉᑎᑦᓱᒫᖅᐹᓯ ᐊᓂᕐᖕᓂᕐᖕᒧᑦ ᐃᑦᔪᕐᖕᓁᑦᑐᒧᑦ.”
9ᑕᒪᑐᒪ ᑭᖑᓂᖓᒍᑦ ᔩᓱᓯ ᓈᓴᕇᑎᒥᓐᖔᖅᐳᖅ ᒐᓕᓕᐊᒥᑦ, ᔪᐊᓇᓯᒧᓪᓗ ᐹᑉᑎᑕᐅᕗᖅ ᑰᖕᒥ ᔪᐊᕐᑕᓂᒥ. 
10ᔩᓱᓯᓗ ᐃᒫᓂᑦ ᖃᑭᑐᐊᕐᖕᒪᑦ, ᕿᓚᖕᒥ ᐊᖕᒪᖅᑐᒥᒃ ᑕᑯᕗᖅ ᒎᑎᐅᓪᓗ ᐊᓂᕐᖕᓂᖓ ᐊᖅᑲᖅᐳᖅ ᑎᖕᒥᐊᑎᑐᑦ ᑑᕕᑎᑐᑦ ᑖᑦᓱᒧᓐᖓᖅᓗᓂᓗ. 
11ᓂᐱᒥᒡᓗ ᕿᓚᖕᒥᑦ ᓂᓪᓕᖅᑐᖃᖅᐳᖅ, “ᐃᕐᖕᓂᕆᕙᒋᑦ ᓇᒡᓕᒋᔭᕋ; ᖁᕕᐊᓲᑎᒋᑦᓯᐊᖅᐸᒋᑦ.”
12ᐊᓂᕐᖕᓂᐅᓪᓗ ᑕᕝᕔᓐᓇᖅ ᐊᐅᓪᓚᕈᑎᕚ ᓄᓇᖃᖅᕕᐅᕙᖏᑦᑐᒧᑦ. 
13ᓄᓇᖃᖅᕕᐅᕙᖏᑦᑐᒦᓚᐅᖅᐳᖅᓗ ᐅᓪᓗᓂᒃ 40-ᓂᒃ, ᓵᑖᓇᓯᒧᑦ ᐆᒃᑐᖅᓗᒃᑕᐅᓪᓗᓂ; ᓂᖅᔪᑏᓪᓗ ᓄᔪᐊᖅᑐᑦ ᑕᒫᓃᓚᐅᕆᕗᑦ; ᐂᖏᓖᓪᓕ ᐅᐸᒃᐹᑦ ᐃᑲᔪᖅᓗᒍᓗ.
14ᔪᐊᓇᓯᐅᓪᓕ ᑎᒍᔭᐅᓂᖓᑕ ᑭᖑᕐᖓᓂ, ᔩᓱᓯ ᒐᓕᓕᐊᒧᐊᖅᐳᖅ, ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᒎᑎᒥᒃ ᐊᔪᕆᖅᑐᐃᓪᓗᓂ. 
15ᐅᖃᖅᐳᖅᓗ, “ᒫᓐᓇ ᐱᕕᒃᓴᖅ ᓇᓪᓕᐅᑎᕗᖅ, ᒎᑎᐅᓪᓗ ᐊᑕᓂᐅᕕᖓ ᑎᑭᐅᑎᕗᖅ; ᓵᒋᐊᕆᑦᓯ, ᐅᒃᐱᖅᓗᓯᓗ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ.”
16ᔩᓱᓯᓗ ᐱᓱᒃᓗᓂ ᒐᓕᓕᐊᑉ ᑕᓯᖓᑕ ᓯᓈᒍᑦ, ᐃᖃᓗᒐᓱᒃᑏᖕᓂᒃ ᒪᕐᕉᖕᓂᒃ ᑕᑯᕗᖅ, ᓮᒨᓂᒥᒃ ᐋᓐᑐᕉᒥᒡᓗ ᓄᑲᕇᖕᓂᒃ ᐃᒫᓂ ᐃᖃᓗᒐᓱᒃᑑᖕᓂᒃ ᓄᓗᐊᓄᑦ. 
17ᔩᓱᓯᓗ ᑖᒃᑯᖕᓄᖓ ᐅᖃᖅᐳᖅ, “ᐅᕙᓐᓂᒃ ᒪᓕᒋᑦᓯᒃ ᐊᔪᕆᖅᑑᑎᓂᐊᕋᑦᓯᒃ ᖃᓄᖅ ᐃᖃᓗᒐᓱᒃᑐᒃᓴᐅᖕᒪᖔᑦᓯᒃ ᐃᓄᖕᓂᒃ.” 
18ᑕᕝᕔᓐᓇᖅᓗ ᓄᓗᐊᒥᖕᓂᒃ ᕿᒤᓪᓗᑎᒃ ᔩᓱᓯᒥᒃ ᒪᓕᒃᓴᖅᐴᒃ.
19ᑕᓯᐅᓪᓗ ᓯᓈᒍᑦ ᐅᖓᓯᖕᓂᖅᓴᒨᓕᕋᒥ, ᑕᑯᒋᕗᖅ ᓄᑲᕇᖕᓂᒃ, ᔧᒥᓯᒥᒃ ᔪᐊᓇᓯᒥᒡᓗ ᔨᐱᑎᐅᑉ ᐃᕐᖕᓂᖏᖕᓂᒃ, ᑖᒃᑯᐊᒃ ᐅᒥᐊᒥᓃᑉᐴᒃ ᓄᓗᐊᒥᖕᓂᒃ ᐊᑐᐃᓐᓇᕈᐃᓇᓱᐊᖅᓗᑎᒃ. 
20ᔩᓱᓯᐅᓪᓕ ᑕᑯᑐᐊᕋᒥᒋᒃ ᕾᖁᕚᒃ; ᐊᑖᑕᒥᖕᓂᒡᓗ ᔨᐱᑎᒥᒃ ᕿᒤᕘᒃ ᐅᒥᐊᒧᑦ ᐃᓚᑐᐊᖃᓕᖅᑎᓪᓗᒍ ᐱᓇᓱᒃᑎᖁᑎᒥᓂᒃ, ᔩᓱᓯᒥᒡᓗ ᒪᓕᓕᖅᐴᒃ.
21ᑲᐲᕐᓂᐊᒧᓪᓗ ᑎᑭᑉᐳᑦ; ᓴᐸᑎᐅᓕᑐᐊᕐᖕᒪᓪᓗ ᔫᑎᑦ ᐅᒃᐱᕐᖕᓂᕐᖕᒧᑦ ᑲᑎᒪᕕᖓᓄᐊᖅᐳᖅ ᐊᔪᕆᖅᑐᐃᓕᖅᓗᓂᓗ. 
22ᑐᓵᔪᓪᓗ ᑲᒪᓂᐊᖅᐳᑦ ᐊᔪᕆᖅᑐᐃᓂᖓᓂᒃ, ᐱᖁᔭᓂᒃ ᐃᓕᓮᔨᑎᑐᑦ ᐊᔪᕆᖅᑐᐃᖏᒻᒪᑦ; ᐊᔪᕆᖅᑐᐃᖕᒪᓪᓕ ᐱᔪᓐᓇᖅᓯᑎᑕᐅᓯᒪᔪᑎᑐᑦ.
23ᐊᔪᕆᖅᑐᐃᑎᓪᓗᒍᓗ ᐃᑎᖅᑐᖃᖅᐳᖅ ᑕᕝᕗᖓ ᑲᑎᒪᕕᒋᔭᖓᓐᓄᑦ ᐊᖑᒻᒥᒃ ᐊᓂᕐᖕᓂᖅᓗᖕᒧᑦ ᐃᑎᖅᑕᐅᓯᒪᔪᒥᒃ; 
24ᕾᒐᓪᓛᓕᖅᐳᖅᓗ, “ᐅᕙᑦᑎᓐᓂᒃ ᖃᓄᐃᓕᐅᕆᐊᖅᑐᖅᐲᑦ? ᔩᓱᓯ ᓈᓴᕇᑎᒥᐅᖅ? ᐅᕙᑦᑎᓐᓂᒃ ᐊᓯᕈᐃᔭᖅᑐᖅᐲᑦ? ᖃᐅᔨᒪᒐᒃᑭᑦ ᑭᓇᐅᖕᒪᖔᖅᐱᑦ; ᒎᑎᐅᑉ ᐃᑦᔪᕐᖕᓁᑦᑐᖁᑎᒋᖕᒪᑎᑦ.”
25ᔩᓱᓯᐅᓪᓕ ᐊᓂᕐᖕᓂᖅᓗᒃ ᐃᓂᖅᑎᖅᐹᒃ, ᐅᖃᖅᓗᓂ, “ᓂᐱᖃᓐᖏᓚᐅᕆᑦ, ᐃᓄᖕᒥᑦ ᑕᕝᕙᓐᖓᑦ ᐊᓂᒋᑦ!”
26ᐊᓂᕐᖕᓂᖅᓘᓪᓗ, ᐃᓄᒃ ᐊᐅᓚᑎᒻᒪᕆᓕᖅᐹ ᓂᓪᓕᐊᔪᐊᓘᓪᓗᓂᓗ, ᑖᑦᓱᒪᖓᑦ ᐊᓂᕗᖅ. 
27ᐃᓄᓕᒫᓪᓗ ᑲᒪᓂᐊᒻᒪᕆᒃᐳᑦ, ᐃᒻᒥᖕᓄᓪᓗ ᐅᖃᖃᑎᒌᓕᖅᓗᑎᒃ, “ᖃᓄᐃᑦᑐᕐᖑᓈ? ᓄᑖᒥᒃ ᐊᔪᕆᖅᑐᓯᖅᑕᖃᓕᕆᕚ? ᐱᔪᓐᓇᕐᖕᓂᒃᑯᑦ ᐊᓂᖁᔨᕗᖅ ᐊᓂᕐᖕᓂᖅᓗᖕᒥᒃ, ᓈᓚᒃᑕᐅᓪᓗᓂᓗ ᐊᓂᕐᖕᓂᖅᓗᖕᒧᑦ.”
28ᑕᕝᕔᓐᓇᖅᓗ ᔩᓱᓯᐅᑉ ᐱᓂᐊᕐᖕᓂᖓ ᐊᑯᓂᐅᖏᑦᑐᖅ ᑐᓴᐅᒪᔭᐅᓕᖅᐳᖅ ᒐᓕᓕᐊᓕᒫᒥ.
29ᔧᒥᓯ ᔪᐊᓇᓯᓗ ᐃᓚᒋᓪᓗᒋᒃ ᔫᑎᑦ ᐅᒃᐱᕐᖕᓂᕐᖕᒧᑦ ᑲᑎᒪᕕᖓᓂᑦ ᐊᓂᕗᑦ, ᓮᒨᓂᐅᓪᓗ ᐋᓐᑐᕉᓪᓗ ᐊᖏᕐᕋᖓᓄᑦ ᑐᕅᓐᓇᖅᓗᑎᒃ. 
30ᑎᑭᑐᐊᕐᖕᒪᑕ ᑕᕝᕗᖓ ᐅᖃᐅᑦᔭᐅᕗᖅ ᓮᒨᓂᐅᑉ ᓴᑭᖓ ᐊᕐᖕᓇᖅ ᖃᓂᒪᖕᒪᑦ ᐃᒡᓕᕐᖕᒥ ᓇᓚᓪᓗᓂ, ᐆᑎᕐᖕᓇᖅᑐᒥᒃ ᖃᓂᒪᓪᓗᓂ. 
31ᔩᓱᓯᐅᓪᓗ ᐅᐸᒃᓗᒍ ᐊᒡᒐᖏᑎᒍᑦ ᑎᒍᓪᓗᒍ ᐃᖏᑎᑉᐹ, ᐆᑎᕐᖕᓇᖅᑐᒧᓪᓗ ᕿᒪᒃᑕᐅᕗᖅ; ᑖᑦᓱᒪᓗ ᓂᕆᑎᓕᖅᐰᑦ.
32ᓯᕿᓂᖅᓕ ᓂᐱᖕᒪᑦ, ᐅᓐᓄᒃᑎᓪᓗᒍ, ᖃᓄᑐᐃᓐᓇᖅ ᖃᓂᒻᒪᓯᓕᖕᓂᒃ ᔩᓱᓯᒧᐊᕈᑦᔨᕗᑦ, ᐊᓂᕐᖕᓂᖅᓗᖕᓄᓪᓗ ᐃᑎᖅᑕᐅᓯᒪᔪᑦ ᔩᓱᓯᒧᐊᕈᑦᔭᐅᒋᕗᑦ. 
33ᐃᒡᓗᒐᓴᖕᒥᐅᓪᓗ ᐃᓄᓕᒫᖏᑦ ᐃᒡᓘᑉ ᓯᓚᑖᓂ ᑲᑎᓐᖓᓕᖅᐳᑦ. 
34ᔩᓱᓯᐅᓪᓗ ᖃᓄᑐᐃᓐᓇᖅ ᖃᓂᒻᒪᓯᓖᑦ ᐅᓄᖅᑐᑦ ᐋᖅᑭᒃᐰᑦ, ᐊᓂᕐᖕᓂᖅᓗᖕᓄᓪᓗ ᐃᑎᖅᕕᐅᓯᒪᔪᑦ ᐅᓄᖅᑐᑦ ᐊᓂᑎᑦᓯᕕᒋᕔᑦ; ᐊᓂᕐᖕᓂᖅᓗᐃᓪᓗ ᐅᖃᖅᕕᖃᖅᑎᓐᖏᓔᑦ, ᖃᐅᔨᒪᖕᒪᑕ ᑭᓇᐅᖕᒪᖔᑦ.
35ᐅᓪᓛᒻᒪᕆᒃᑯᓪᓕ ᖃᐅᒻᒪᓚᐅᖅᑎᓐᓇᒍ ᓱᓕ, ᔩᓱᓯ ᒪᑭᑉᐳᖅ ᐊᓂᓪᓗᓂᓗ ᐃᒡᓗᒥᑦ ᐃᓄᖃᖏᑦᑐᒧᐊᖅᐳᖅ ᐃᓄᑑᓪᓗᓂ, ᑕᕝᕙᓂᓗ ᑐᒃᓯᐊᖅᐳᖅ. 
36ᓮᒨᓂᓕ ᐃᓚᒋᔭᖏᓪᓗ ᐃᒡᓗᒥᑦ ᐊᓂᕗᑦ ᕿᓂᓕᖅᓗᑎᒃ ᔩᓱᓯᒥᒃ, 
37ᓇᓂᒐᒥᑦᔪᒡᓗ ᐅᖃᐅᑎᕚᑦ, “ᐃᓄᓕᒫᓄᑦ ᕿᓂᖅᑕᐅᓕᖅᐳᑎᑦ.”
38ᔩᓱᓯᐅᓪᓕ ᐅᖃᐅᑎᕔᑦ, “ᓄᓇᓕᖕᓄᑦ ᐊᓯᖏᓐᓄᐊᖅᑐᒃᓴᐅᓕᕆᕗᒍᑦ, ᐊᔪᕆᖅᑐᕆᐊᖃᕐᖕᒥᒐᒃᑭᑦ; ᑕᒪᓪᓐᓇ ᐱᑦᔪᑎᒋᓪᓗᒍ ᑕᒪᐅᓐᖓᖅᓯᒪᒐᒪ.”
39ᑍᒤᒻᒪᑦ ᐃᖏᕐᕋᓚᐅᖅᐳᖅ ᒐᓕᓕᐊᒦᑦᑐᓕᒫᓄᑦ ᓄᓇᓕᖕᓄᑦ, ᔫᑎᓪᓗ ᐅᒃᐱᕐᖕᓂᕐᖕᒧᑦ ᑲᑎᒪᕕᖏᓐᓂ ᐊᔪᕆᖅᑐᐃᕙᒡᓗᓂ, ᐊᓂᕐᖕᓂᖅᓗᖕᒥᒡᓗ ᐃᑎᖅᑕᐅᓯᒪᔪᑦ ᐃᓄᐃᑦ ᐊᓂᑎᑦᓯᕕᒋᕔᑦ.
40ᐊᖑᓪᓗ ᓯᕘᕋᒋᔭᐅᔪᒥᒃ ᐸᖅᑎᖅᑐᖅ ᔩᓱᓯᒧᐊᖅᐳᖅ, ᓵᖓᓄᓪᓗ ᓰᖅᑯᖅᓗᓂ ᔩᓱᓯᒧᑦ ᐃᑲᔪᖅᑕᐅᔪᒪᓪᓗᓂ ᐅᖃᖅᐳᖅ, “ᐱᔪᒪᒍᕕᑦ, ᐸᖅᑎᕈᓐᓃᖅᑎᑦᓱᓐᓇᖅᐸᕐᖕᒪ.”
41ᔩᓱᓯᐅᓪᓗ ᐃᓚᑦᓱᒋᓕᖅᐹ, ᐃᓴᒃᓗᒍᓗ ᐊᒃᑐᖅᓗᓂᐅᒃ, ᐅᖃᐅᑎᕚ, “ᐱᔪᒪᕗᖓ, ᐸᖅᑎᕈᓐᓃᕆᑦ.” 
42ᑕᕝᕔᓐᓇᖅᓗ ᐊᖑᑦ ᓯᕘᕋᒋᔭᐅᔪᒥᒃ ᐸᖅᑎᕈᓐᓃᖅᐳᖅ. 
43ᔩᓱᓯᐅᓪᓕ ᕿᒪᕉᑎᖁᓚᐅᕋᓂᐅᒃ ᐃᓂᖅᑎᓪᓚᕆᒃᓗᒍ ᐅᖃᐅᑎᕚ, 
44“ᑕᒪᓐᓇ ᑭᓇᑐᐃᓐᓇᕐᖕᒧᑦ ᐅᖃᐅᓯᕆᑦᑍᓕᒍᒃ; ᑐᒃᓯᐊᖅᕕᒡᔪᐊᒥᓕ ᑐᓂᕐᕈᓯᖅᑎᑦᓯᔨᒧᑦ ᑐᕅᓐᓇᓕᕆᑦ, ᑖᑦᓱᒧᖓ ᖃᐅᔨᓴᖅᑕᐅᓂᐊᕋᕕᑦ; ᐃᓄᓕᒫᓄᓪᓗ ᖃᐅᔨᔭᐅᖁᓪᓗᑎᑦ ᐋᖅᑭᒃᑕᐅᑦᓯᐊᕐᖕᓂᕐᖕᓂᒃ, ᒨᓯᓯᐅᑉ ᑐᓂᔭᐅᖁᔭᖓᓂᒃ ᑐᓂᕐᕈᓯᕐᖕᓂᐊᖅᐳᑎ.”
45ᐊᖑᓪᓕ ᕿᒪᕉᑎᒐᒥ ᐅᖃᖅᑍᓕᒪᖏᑦᓯᐊᖅᓗᓂ ᐅᖃᖃᑦᑕᓕᖅᐳᖅ, ᐅᖃᓗᐊᕐᖕᓂᖓᓄᓪᓗ ᔩᓱᓯ ᓴᖅᑭᔮᑦᓯᐊᖅᓗᓂ ᓄᓇᓕᖕᓄᐊᕈᓐᓁᓪᓕᕗᖅ, ᐃᓄᖃᖏᑦᑐᒥᓕ ᑭᓯᐊᓂ ᐃᓂᖃᕈᓐᓇᓕᖅᐳᖅ; ᐃᓄᐃᓪᓗ ᔩᓱᓯᒧᐊᖅᐳᑦ ᓇᑭᑐᐃᓐᓈᖅᓯᒪᔪᑦ.
