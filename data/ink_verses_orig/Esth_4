1ᑕᕝᕙ ᒧᐊᑎᑬ ᑕᒪᑐᒥᖓ ᐱᓇᓱᐊᖅᑕᐅᔪᒥᒃ ᖃᐅᔨᒐᒥ, ᐊᓐᓄᕌᓂ ᐊᓕᒃᐰᑦ ᐳᑐᖅᓛᒥᒡᓗ ᐊᑎᓪᓗᓂ ᐃᒻᒥᓂᒃ ᐊᖅᔭᓕᓂᖅᑎᖅᐳᖅ, ᐃᒡᓗᒐᓮᓪᓗ ᕿᑎᖓᓄᐊᖅᓗᓂ, ᓂᐱᖅᑯᖅᑐᓪᓗᓂᓗ ᕿᐊᓕᖅᐳᖅ ᐅᒡᒍᐊᕐᖕᓂᕐᖕᒧᑦ ᓂᐹᔪᐊᓘᓪᓗᓂ; 
2ᐊᖓᔪᖅᑳᖅᔪᐊᑉ ᐃᒡᓗᖓᑕ ᐃᑎᖅᑕᖅᕕᖓᑕ ᓴᓂᐊᓄᐊᓚᐅᖅᐳᖅ, ᓇᓪᓕᐊᓪᓘᓐᓃᑦ ᐊᖓᔪᖅᑳᖅᔪᐊᑉ ᐃᒡᓗᖓᑕ ᐃᑎᖅᑕᖅᕕᖓᓄᐊᕆᖃᓚᐅᓐᖏᒻᒪᑦ ᐳᑐᖅᓛᓂᒃ ᐊᓐᓄᕌᖅᓯᒪᓗᓂ. 
3ᓄᓇᓕᓕᒫᓂ ᐊᕕᒃᑐᖅᓯᒪᔪᓂ ᐊᖓᔪᖅᑳᖅᔪᐊᑉ ᐱᖁᔭᓕᐊᕆᔭᖓᓄᑦ ᑎᑭᑕᐅᔪᑦ, ᔫᑎᑦ ᕿᒃᓵᒻᒪᕆᒃᓗᑎᒃ ᕿᐊᓚᐅᖅᐳᑦ, ᓂᕆᑦᑍᓕᓪᓗᑎᒃ, ᖁᕝᕕᐅᖅᓗᑎᒡᓗ, ᐅᒡᒍᐊᕐᖕᓂᕐᖕᒧᑦ; ᐅᓄᖅᑐᓪᓗ ᐳᑐᖅᓛᓂᒃ ᐊᓐᓄᕌᖅᓯᒪᕗᖅ ᐊᖅᔭᓕᓂᖅᑎᖅᓯᒪᓪᓗᑎᒡᓗ.
4ᑕᕝᕙ ᐊᓯᑕᐅᑉ ᐱᔨᖏᑦ ᐊᕐᖕᓁᑦ ᐊᖑᑎᓪᓗ ᐊᕐᖕᓇᕐᖕᓂᐊᕈᓐᓁᓪᓕᑎᑕᐅᓯᒪᔪᑦ ᐊᓯᑕᒧᐊᖅᐳᑦ ᑕᒪᑐᒥᖓᓗ ᐅᖃᐅᑎᓪᓗᒍ, ᑕᕝᕙ ᑯᐃᓐ ᐃᓱᒪᔮᖅᑐᐊᓘᓕᖅᐳᖅ; ᐊᓐᓄᕌᓂᒡᓗ ᒧᐊᑎᑬᑉ ᐊᑎᔭᒃᓴᖏᓐᓂᒃ ᑐᓂᓯᕕᐅᖁᕚ ᐊᓐᓄᕌᖏᑦ ᐳᑐᖅᓛᑦ ᐲᖅᑕᐅᖁᓪᓗᒋᑦ, ᒧᐊᑎᑬᓕ ᐊᖏᓐᖏᓚᖅ. 
5ᑕᕝᕙ ᐊᓯᑕᐅᑉ ᕼᐊᑕᒃ ᕾᖁᕚ, ᑖᓐᓇ ᐊᖓᔪᖅᑳᖅᔪᐊᑉ ᐱᔨᖓ ᑎᓕᓯᒪᔭᖓ ᐊᓯᑕᒧᑦ ᐱᔨᐅᖁᓪᓗᒍ ᐊᕐᖕᓇᕐᖕᓂᐊᕈᓐᓁᓪᓕᑎᑕᐅᓯᒪᔪᖅ, ᐊᓯᑕᐅᑉ ᑎᓕᕚ ᖃᐅᔨᓇᓱᐊᑦᓯᐊᖁᓪᓗᒍ ᒧᐊᑎᑬᒥᒃ, ᓱᖕᒪᑦ ᖃᓄᐃᒻᒪᓪᓗ ᑍᒤᓕᐅᕐᖕᒪᖔᑦ. 
6ᑕᕝᕙ ᕼᐊᑕᒃ ᒧᐊᑎᑬᒧᐊᖅᐳᖅ ᐃᒡᓗᒐᓮᑦ ᐊᖅᑯᓯᓂᖓᓃᑎᓪᓗᒍ ᐊᖓᔪᖅᑳᖅᔪᐊᑉ ᐃᒡᓗᖅᔪᐊᖓᑕ ᐃᑎᖅᑕᖅᕕᖓᑕ ᓯᕗᕌᓂ. 
7ᒧᐊᑎᑬᓪᓗ ᐅᖃᐅᑎᕚ ᖃᓄᐃᓕᐅᖅᑕᐅᓂᕆᔭᓕᒫᒥᓂᒃ, ᖃᑦᓯᓂᒡᓗ ᑮᓇᐅᔭᓂᒃ ᕼᐂᒪᓂ ᐊᑭᓖᔪᒪᓯᒪᓂᖓᓂᒃ ᐊᖓᔪᖅᑳᖅᔪᐊᑉ ᑮᓇᐅᔭᒃᑯᕕᖓᓄᑦ ᑐᓂᔭᐅᓂᐊᖅᑐᓂᒃ ᔫᑎᑦ ᑐᖁᕋᖅᑕᐅᒃᐸᑕ. 
8ᐱᖁᔭᓕᐊᕆᔭᐅᔫᓪᓗ ᐅᖃᐅᓯᖅᑕᖏᑕ ᐊᑦᔨᖏᓐᓂᒃ ᕼᐊᑕᒃ ᑐᓂᓯᕕᒋᕚ ᓲᓴᒥ ᓴᖅᑭᑎᑕᐅᓯᒪᔪᓂᒃ, ᔫᑎᑦ ᑐᖁᕋᖅᑕᐅᖁᓪᓗᒋᑦ, ᑖᒃᑯᐊᓗ ᐊᓯᑕᒧᑦ ᑕᑯᔭᐅᖁᕔᑦ ᑕᒪᑐᒥᖓᓗ ᑐᑭᓯᑎᑕᐅᖁᕚ, ᐊᖓᔪᖅᑳᖅᔪᐊᕐᖕᒧᐊᕈᓐᓇᕐᖕᒪᖔᓪᓗ ᐃᓗᖏᖅᑐᖅᓗᓂ ᕿᓄᕕᖃᖁᓪᓗᒍ ᐊᖓᔪᖅᑳᖅᔪᐊᕐᖕᒥᒃ ᓴᐳᑦᔭᐅᖁᔨᓗᓂᓗ ᐃᓅᖃᑎᒥᓂᒃ. 
9ᕼᐊᑕᒃᓗ ᐊᓯᑕᒧᐊᕋᒥ ᑕᒪᒃᑯᓂᖓ ᒧᐊᑎᑬᑉ ᐅᖃᐅᓯᖏᓐᓂᒃ ᐅᖃᐅᑎᕚ. 
10ᑕᕝᕙ ᐊᓯᑕ ᕼᐊᑕᒃᒧᑦ ᐅᖃᖅᐳᖅ, ᒧᐊᑎᑬᒧᓪᓗ ᐅᖃᖁᓪᓗᓂᐅᒃ: 
11“ᐊᖓᔪᖅᑳᖅᔪᐊᑉ ᐱᔨᓕᒫᖏᑦ ᐃᓄᓕᒫᓪᓗ ᐊᖓᔪᖅᑳᖅᔪᐊᑉ ᓄᓇᖁᑎᖏᓐᓃᑦᑐᑦ ᖃᐅᔨᒪᕗᑦ ᓇᓪᓕᐊᑦ ᐊᖑᑦ ᐊᕐᖕᓇᖅᓘᓐᓃᑦ ᐊᖓᔪᖅᑳᖅᔪᐊᑉ ᐃᒡᓗᖓᑕ ᐊᕙᓗᐊᑕ ᐃᓗᐊᓄᐊᕋᔭᖅᐸᑦ, ᐊᖓᔪᖅᑳᖅᔪᐊᕐᖕᒧᑦ ᕾᖁᔭᐅᓯᒪᖏᓪᓗᓂ, ᐊᖓᔪᖅᑳᖅᔪᐊᖅ ᐱᖁᔭᖃᖅᐳᖅ ᑕᒪᑐᒧᖓ ᐊᑕᐅᓯᕐᖕᒥᒃ: ᑍᒤᑦᑐᑦ ᑐᖁᑕᐅᔭᕆᐊᖃᕐᖕᒪᑕ, ᓇᓪᓕᐊᓪᓕ ᐊᖓᔪᖅᑳᖅᔪᐊᑉ ᐊᔭᐅᑉᐱᐊᖓᓂᒃ ᒎᓗᒥᒃ ᐊᒃᑐᖅᓯᑎᑕᐅᔪᖅ, ᑭᓯᒥ ᐃᓅᑎᑕᐅᔪᓐᓇᖅᐳᖅ. ᐅᕙᖓᓕ ᓱᓕ ᕾᖁᔭᐅᓯᒪᓐᖏᓚᖓ ᐊᖓᔪᖅᑳᖅᔪᐊᕐᖕᒧᑦ ᐃᑎᖁᓗᖓ ᑖᒃᑯᓇᓂ ᐅᓪᓗᓂ 30-ᓂ.”
12ᐊᓯᑕᐅᓪᓗ ᐅᖃᐅᓯᕆᔭᖏᑦ ᒧᐊᑎᑬᒧᑦ ᐅᖃᐅᓯᕆᔭᐅᕗᑦ. 
13ᒧᐊᑎᑬᓪᓗ ᐊᓯᑕ ᑭᐅᔭᐅᖁᕚ ᐃᒫᒃ: “ᐃᓗᒃᑯᑦ ᐃᓱᒪᖃᖅᑍᓕᒋᑦ ᔫᑎᐅᖃᑎᓕᒫᕐᖕᓂᑦ ᐊᑦᑕᕐᖕᓇᖏᑦᑐᒦᓐᓂᖅᓴᐅᓇᓱᒋᓗᑎᑦ ᐊᖓᔪᖅᑳᖅᔪᐊᑉ ᐃᒡᓗᖓᓂᒥᐅᑕᐅᓂᕐᖕᓄᑦ. 
14ᒫᓐᓇᐅᔪᖅᓕ ᓂᓪᓕᐊᓂᐊᖏᒃᑯᕕᑦ, ᑕᕝᕙ ᔫᑎᑦ ᐊᓯᖕᓂᑦ ᐃᑲᔪᖅᑕᐅᓂᐊᖅᐳᑦ, ᐃᕝᕕᓪᓕ ᐊᑖᑕᒃᑯᑎᓪᓗ ᑐᖁᑕᐅᓛᖅᐳᓯ. ᖃᐅᔨᒪᓇᓐᖏᓚᖅ; ᐃᒻᒪᖄᓕ ᑕᒪᓐᓇ ᐱᓂᐊᕐᖕᓂᐅᓕᖅᑐᖅ ᐱᑦᔪᑎᒋᓪᓗᒍ ᐊᖓᔪᖅᑳᖅᔪᐊᖃᖅᕕᖕᒦᓚᕿᕗᑎᑦ.”
15ᑕᕝᕙ ᐊᓯᑕᐅᑉ ᐅᖃᐅᑎᕔᑦ ᒧᐊᑎᑬᒧᑦ ᑭᐅᖁᓪᓗᒋᑦ ᐃᒫᒃ: 
16“ᔫᑎᓕᒫᑦ ᑲᑎᖁᓚᐅᒃᑭᑦ ᑕᕝᕙᓂ ᓲᓴᒦᑦᑐᑦ, ᐱᑦᔪᑎᒋᓗᖓ ᓂᕆᑦᑍᓕᖁᓪᓗᒋᑦ; ᐅᓪᓗᓂᒃ ᐱᖓᓱᓂᒃ ᓱᓇᒥᒡᓘᓐᓃᑦ ᓂᕆᖁᓇᒋᑦ ᐃᒥᖁᓇᒋᓪᓗ, ᐅᓐᓄᐊᒃᑯᑦ ᐅᓪᓗᒃᑯᓪᓘᓐᓃᑦ. ᐱᔨᒋᔭᒃᑲ ᐃᓚᒋᓗᒋᑦ ᓂᕆᑦᑍᓕᓂᐊᕆᕗᒍᑦ ᑍᒫᑦᓮᓐᓇᖅ. ᑕᒪᑐᒪ ᑭᖑᓂᖓᒍᑦ ᐊᖓᔪᖅᑳᖅᔪᐊᒧᐊᓛᖅᐳᖓ, ᐱᖁᔭᖏᑦ ᒪᓕᒡᓗᒋᑦ ᑍᒤᑦᓴᕆᐊᖃᖏᒃᑲᓗᐊᖅᓗᖓ; ᑐᖁᑕᐅᓂᐊᕈᒪ, ᑕᕝᕙ ᑐᖁᑕᐅᓂᐊᖅᐳᖓ.”
17ᑕᕝᕙ ᒧᐊᑎᑬ ᐊᓂᕗᖅ ᐱᓇᓱᐊᓕᖅᓗᓂᓗ ᐊᓯᑕᐅᑉ ᐱᖁᔨᑦᔪᑎᒋᔭᓕᒫᖏᓐᓂ.
