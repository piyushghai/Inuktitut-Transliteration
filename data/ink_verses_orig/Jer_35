1ᔨᕆᒤᐊ ᐊᑕᓂᕐᖕᒧᑦ ᐅᖃᖅᕕᐅᓚᐅᖅᐳᖅ ᔨᕼᐅᐃᐊᑭᒻ ᐊᖓᔪᖅᑳᖅᔪᐊᖑᑎᓪᓗᒍ ᔫᓮᐊᐅᑉ ᐃᕐᖕᓂᖓ ᔫᑕᒥᐅᑦ ᐊᖓᔪᖅᑳᖅᔪᐊᖓ: 
2“ᐃᓚᒌᑦ ᕆᑳᐰᑎᒃᑯᑦ ᕾᖁᓗᒋᑦ ᐊᑕᓂᐅᑉ ᐃᒡᓗᖓᓄᑦ, ᑲᑎᖃᑎᒋᒃᑭᑦ ᐃᒥᖅᑎᓪᓗᒋᓪᓗ ᕔᓂᒥᒃ.” 
3ᑕᕝᕙ ᔭ-ᐊᔭᓁᐊᒧᐊᓚᐅᖅᐳᖓ ᔨᕆᒤᐊᐅᑦᑕᐅᖅ ᐃᕐᖕᓂᖓᓄᑦ, ᕼᐊᐸᔭᓁᐊᒥᒃ ᐊᑖᑕᖃᖅᑐᒧᑦ, ᖃᑕᓐᖑᑎᖏᓪᓗ ᑕᒪᕐᖕᒥᒃ ᐃᕐᖕᓂᖏᓪᓗ ᑖᒃᑯᐊ ᕆᑳᐰᑎᒃᑯᑦ ᐃᓚᒌᓕᒫᑦ. 
4ᐊᑕᓂᐅᑉ ᐃᒡᓗᖓᓄᐊᖅᑎᓚᐅᖅᐸᒃᑲ, ᑲᑎᖃᑎᒋᓪᓗᒋᓪᓗ ᒎᑎᐅᑉ ᐅᖃᖅᑎᖓᑕ ᕼᐊᓇᓐᓂᐅᑉ ᐃᓕᓐᓂᐊᖅᑎᖏᑕ ᐃᒡᑕᓔᐊᐅᑉ ᐃᕐᖕᓂᖓᑕ ᐃᒡᓗᕈᓯᕆᖃᑦᑕᓚᐅᖅᑕᖓᓂ ᐊᖓᔪᖅᑳᖅᔪᐊᑦ ᐃᒡᓗᕈᓯᕆᖃᑦᑕᖅᑕᖏᑕ ᓴᓂᐊᓃᑦᑐᒥ, ᒫ-ᐊᓯᐊᑉ ᓴᓗᒻᒥᐅᑉ ᐃᕐᖕᓂᖓᑕ ᐃᑎᖅᑕᖅᕕᓕᕆᔨᐅᑉ ᐃᒡᓗᕈᓯᖓᑕ ᖁᓕᓪᑎᐊᖓᓂ. 
5ᐴᒍᑕᓂᒡᓗ ᕔᓂᒥᒃ ᐃᒻᒥᖅᓯᕗᖓ, ᐃᒥᐅᑎᒃᓴᖏᓐᓂᒡᓗ ᐊᑐᐃᓐᓇᕈᐃᓪᓗᖓ; ᕆᑳᐰᑎᒃᑯᑦ ᐃᓚᒌᑦ ᐅᖃᐅᑎᕙᒃᑲ ᕔᓂᒥᒃ ᐃᒥᖁᓪᓗᒋᑦ.
6ᑖᒃᑯᐊᓕ ᑭᐅᕗᑦ, “ᕔᓂᒥᒃ ᐃᒥᕈᓐᓇᓐᖏᓚᒍᑦ; ᓯᕗᓕᑦᑕ ᔫᓇᑖᑉ ᕆᑳᐱᐅᑉ ᐃᕐᖕᓂᖓᑕ ᐱᖁᔭᖃᖅᑎᓚᐅᕐᖕᒪᑎᒍᑦ ᐃᒤᑦᑐᒥᒃ; ‘ᐃᓕᑦᓯ ᑭᖑᕚᓯᓗ ᐃᒥᖅᐸᒃᑐᒃᓴᐅᓐᖏᓚᓯ ᕔᓂᒥᒃ. 
7ᐃᒡᓗᓕᐅᖅᑐᒃᓴᐅᓐᖏᓚᓯ, ᐱᕈᖅᓯᐊᒃᓴᓕᕆᕙᖏᓪᓗᓯᓗ, ᕔᓂᓕᒃᓴᓂᒡᓗ ᐱᕈᖅᓰᕕᖁᑎᖃᖅᐸᖏᓪᓗᓯ ᑍᒤᑦᑐᓂᒃ ᐱᓇᓱᐊᖅᐸᒃᑐᒃᓴᐅᓐᖏᓚᓯ, ᑭᓯᐊᓂᓕ ᑐᐱᕐᖕᒥᐅᖑᐃᓐᓇᖅᐸᒃᑐᒃᓴᐅᕗᓯ, ᑕᕝᕙ ᐊᑯᓂ ᓄᓇᒥ ᐃᓅᓯᖃᕈᒫᖅᐳᓯ ᑕᒫᓃᕐᕆᔭᒃᑎᐅᒐᑦᓯ.’ 
8ᑕᒪᒃᑯᐊᓕᒫᑦ ᓈᓔᓐᓇᓚᐅᖅᐸᕗᑦ ᓯᕗᓕᑦᑕ ᔨᕼᐅᓇᑕᐅᑉ ᕆᑳᐱᐅᑉ ᐃᕐᖕᓂᖓᑕ ᒪᓕᒐᒃᓴᓕᐊᕆᓚᐅᖅᑕᖏᑦ ᐅᕙᑦᑎᓐᓄᑦ, ᐅᕙᒍᓪᓗ ᓄᓕᐊᕗᓪᓗ ᐃᕐᖕᓂᕗᓪᓗ ᐸᓂᕗᓪᓗ ᐃᒥᓚᐅᖅᓯᒪᓐᖏᓚᑦ ᕔᓂᒥᒃ. 
9ᐃᒡᓗᓕᐅᓚᐅᖅᓯᒪᓇᑕᓗ ᕔᓂᒃᓴᖁᑎᖃᓚᐅᖅᓯᒪᓐᖏᓚᒍᑦ ᐱᕈᖅᓰᕕᖃᓐᖏᓚᒍᑦ ᑲᓐᖓᖅᓱᐃᓚᐅᖅᓯᒪᓇᑕᓗ. 
10ᑐᐱᕐᖕᒥᐅᖑᐃᓐᓇᖅᐳᒍᑦ ᒪᓖᓐᓇᖅᓗᑕᓗ ᓯᕗᓕᕕᓂᑦᑕ ᔫᓇᑕᐅᑉ ᒪᓕᖁᓚᐅᖅᑕᖏᓐᓂᒃ. 
11ᓂᐱᑯᓁᓴᐅᓪᓕ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑦᑕ ᓄᓇᕗᑦ ᓵᓚᒋᓕᕐᖕᒪᒍ ᐅᖃᓚᐅᖅᐳᖑᑦ, ᔪᕉᓴᓚᒧᐊᕈᒪᓪᓗᑕ ᑲᐅᓪᑎᐊᒥᐅᑦ ᓯᕆᐊᒥᐅᓪᓗ ᐅᓇᑕᖅᑎᖁᑎᖏᓐᓂᑦ ᕿᒫᔪᒪᓪᓗᑕ ᑍᒪᓐᖓᑦ ᑕᕝᕙ ᔪᕉᓴᓚᒥᐅᑕᐅᓕᖅᐳᒍᑦ.”
12ᔨᕆᒤᐊᓕ ᐊᑕᓂᕐᖕᒧᑦ ᐅᖃᖅᕕᐅᓕᕆᕗᖅ, 
13“ᐃᒫᒃ ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ ᐄᓴᕅᓕᒥᐅᑦ ᒎᑎᖓᑦ, ᔫᑕᒥᐅᑦ ᔪᕉᓴᓚᒥᐅᓪᓗ ᐅᖃᐅᑎᔭᖅᑐᒃᑭᒃ ᑐᑭᓯᕚᓪᓕᖅᑐᒃᓴᐅᓕᕋᑦᓯ ᓱᓕ ᐅᖃᐅᓯᓐᓂᒃ ᓈᓚᖕᓂᐊᓐᖏᓚᓰ? ᐊᑕᓂᖅ ᐅᖃᖅᐳᖅ. 
14ᔨᕼᐅᓇᑕᐅᑉ ᕆᑳᐱᐅᑉ ᐃᕐᖕᓂᖓᑕ ᐃᕐᖕᓂᓂ ᕔᓂᒥᒃ ᐃᒥᖃᑦᑕᖁᓐᓂᖏᒻᒪᒋᑦ ᓱᓕ ᐅᓪᓗᒥ ᑕᒪᓐᓇ ᑖᒃᑯᐊ ᒪᓕᒃᐹᑦ, ᐃᒥᕈᓐᓇᖏᒻᒪᑕ ᕔᓂᒥᒃ ᐅᓪᓗᒥ, ᓯᕗᓕᕆᔭᒥ ᐱᖁᔭᓕᐊᕆᔭᕕᓂᖓᓂᒃ ᓈᓚᒃᑲᒥᒃ. ᐅᕙᖓᓕ ᐅᓄᖅᑐᐃᖅᓱᖅᓗᖓ ᐅᖃᐅᑎᖃᑦᑕᓚᐅᖅᐸᑦᓯ, ᑭᓯᐊᓂᓕ ᓈᓚᒍᓐᓇᓚᐅᓐᖏᓚᓯ. 
15ᐅᓄᖅᑐᐃᖅᓱᖅᓗᖓ ᐅᖃᖅᑎᒃᑲ ᑎᓕᕙᓚᐅᖅᐸᒃᑲ ᐃᓕᑦᓯᓐᓄᑦ, ᐅᖃᖅᐸᓚᐅᖅᐳᓪᓗ, ‘ᓵᒋᐊᖅᑐᒃᓴᐅᕗᓯ ᐱᐅᖏᑦᑐᓕᓂᑦᓯᓐᓂᑦ ᐊᑲᐅᔪᒥᒡᓗ ᐃᓕᖅᑯᓯᖃᓕᖅᓗᓯ; ᒎᑎᓐᖑᐊᓂᒃ ᒪᓕᓕᖅᑍᓕᒋᑦᓯ ᐱᓂᐊᖅᕕᒋᓇᒋᓪᓘᓐᓃᑦ, ᑕᕝᕙ ᐃᓅᓂᐊᖅᐳᓯ ᓯᕗᓕᑦᓯᓐᓄᑦ ᐃᓕᑦᓯᓐᓄᓪᓗ ᓄᓇᒋᔭᐅᖁᓚᐅᖅᑕᓐᓂ.’ ᑭᓯᐊᓂᓕ ᑐᓴᕈᓐᓇᓚᐅᓐᖏᓚᑦᓯᓐᖓ ᓈᓚᒍᒪᓇᖓᓗ. 
16ᔨᕼᐅᓇᑕᐅᑉ ᑭᖑᕚᖏᑦ ᕆᑳᐱᐅᑉ ᐃᕐᖕᓂᖓᑕ ᒪᓕᒐᒃᓴᓕᐊᖏᓐᓂᒃ ᒪᓖᓐᓇᓚᐅᖅᐳᑦ, ᐅᑯᐊᓕ ᐃᓅᖃᑎᒌᑦ ᐅᕙᓐᓂᒃ ᓈᓚᒍᒪᓐᖏᓚᑦ. 
17ᑍᒤᒻᒪᑦ ᐃᒫᒃ ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ ᐄᓴᕅᓕᒥᐅᑦ ᒎᑎᖓᑦ, ᔫᑕᒥᐅᓄᑦ ᔪᕉᓴᓚᒥᐅᓕᒫᓄᓪᓗ ᑎᑭᑕᐅᑎᑦᓯᔪᒫᖅᐳᖓ ᑲᑉᐱᐊᓇᖅᑐᓂᒃ ᑎᑭᓐᓂᐊᕐᖕᓂᕋᖅᓯᒪᔭᓐᓂᒃ, ᐅᖃᐅᑎᕙᓚᐅᕋᓗᐊᕋᒃᑭᑦ ᓈᓚᒍᒪᓚᐅᖏᒻᒪᑕ, ᑎᓕᓯᑦᔪᑎᓐᓂᒡᓗ ᓈᓚᒍᒪᓚᐅᕋᑎᒃ.”
18ᔨᕆᒤᐊᐅᓪᓗ ᐃᓚᒌᑦ ᕆᑳᐰᑎᒃᑯᑦ ᐅᖃᐅᑎᕔᑦ, ᐃᒫᒃ ᐊᑕᓂᖅ ᐊᔪᖓᖃᖏᑦᑐᖅ ᐅᖃᖅᐳᖅ ᐄᓴᕅᓕᒥᐅᑦ ᒎᑎᖓᑦ, “ᓈᓚᓚᐅᕋᑦᓯᐅᒃ ᐱᖁᔭᐅᑦᔪᑎᒋᔭᓯ ᓯᕗᓕᕕᓂᑦᓯᓐᓄᑦ ᔨᕼᐅᓇᑕᒧᑦ ᐱᖁᔭᓕᐊᕆᔭᖏᓪᓗ ᒪᓕᒡᓗᓯᐅᒃ ᐊᑐᖅᑕᐅᖁᔭᖏᓪᓗ ᐊᑐᓚᐅᕋᑦᓯᐅᒃ. 
19ᑕᒪᓐᓇ ᐱᓪᓗᒍ, ᐃᒫᒃ ᐊᑕᓂᖅ ᐊᔪᖓᖃᖏᑦᑐᖅ ᐅᖃᖅᐳᖅ ᐄᓴᕅᓕᒥᐅᑦ ᒎᑎᖓᑦ; ᔫᓇᑕᐅᑉ ᕆᑳᐱᐅᑉ ᐃᕐᖕᓂᖓ ᐱᔨᑦᓯᖅᑎᒃᓴᓂᒃ ᐊᔪᖅᓴᓕᓚᐅᖅᓯᒪᓂᐊᓐᖏᓚᑎᑦ.”
