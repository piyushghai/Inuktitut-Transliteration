1ᒎᑏ, ᓱᖕᒪᑦ ᖁᔭᓈᖅᓯᒪᕕᑎᒍᑦ ᐃᓱᖃᖏᑦᑐᒧᑦ?
2ᑐᒃᓯᐊᕆᐊᖅᐸᒃᑐᖁᑎᑎᑦ ᐃᖅᑲᐅᒪᒃᑭᑦ, ᑍᑦᓱᒪᓂᑐᖃᖅ ᐱᑖᕆᓚᐅᖅᓯᒪᔭᑎᑦ,
3ᑕᓯᐅᓚᐅᒃᑭᑦ ᐊᓯᕈᖅᑕᐅᑦᔪᑎᒃᓴᖏᓐᓄᑦ;
4ᐊᑭᕋᖅᑐᖅᑎᑎᑦ ᐃᑦᔪᕐᖕᓁᑦᑐᕕᖁᑎᕕᑦ ᕿᑎᖓᓂ ᐃᖅᓯᓵᕆᕗᑦ;
5ᐊᖑᑎᑎᑐᑦ ᐅᓕᒪᐅᑦᓯᔭᖅᑐᑎᑐᑦ ᑍᒤᑉᐳᑦ,
6ᕿᔪᐃᑦ ᓴᓇᓐᖑᐊᖅᓯᒪᔪᓕᒫᑦ ᓯᖁᑦᑎᓕᖅᐰᑦ
7ᐃᑦᔪᕐᖕᓁᑦᑐᕕᖁᑏᑦ ᐃᑯᐊᓪᓚᒃᑎᑉᐹᑦ;
8ᐃᒻᒥᖕᓄᑦ ᐅᖃᖅᐳᑦ, “ᑕᒪᒃᑯᐊ ᓄᖑᑦᓯᐊᖅᓗᒋᑦ ᐊᓯᕈᖅᓚᕗᑦ”;
9ᐅᕙᒍᓪᓕ ᓇᓗᓁᒃᑯᑕᑦᑎᓐᓂᒃ ᑕᑯᓐᖏᓚᒍᑦ;
10ᒎᑏ, ᖃᓄᖅ ᐊᑯᓂᐅᑎᒋᔪᖅ ᐊᑭᕋᖅᑐᖅᑐᑦ ᒥᑕᐅᑎᖃᕐᖕᓂᐊᖅᐹᑦ?
11ᓱᖕᒪᑦ ᐊᒡᒐᑎᑦ ᐅᕙᑦᑎᓐᓂᒃ ᐃᑲᔪᖅᑍᓕᒪᑎᑉᐱᒋᑦ?
12ᒎᑎ, ᐊᖓᔪᖅᑳᖅᔪᐊᕆᕙᕋ ᑍᑦᓱᒪᓂᑐᖄᓗᖕᓂᑦ,
13ᐱᔪᓐᓇᕐᖕᓂᕐᖕᓄᑦ ᐃᒪᖅᔪᐊᖅ ᐊᕕᓚᐅᖅᐸᑦ;
14ᐃᒪᕐᖕᒥᐅᑕᖅᔪᐊᑦ ᓂᐊᖁᖏᑦ ᓯᖁᒥᑉᐸᑎᑦ ᐊᕕᒃᑐᖅᓗᒋᑦ,
15ᐃᒥᖅ ᓄᓇᒥᑦ ᑰᒃᑐᖅ ᑰᓕᖅᑎᑉᐸᑦ ᖄᒥᓕᖅᓗᓂ;
16ᐅᓪᓗᖅ ᐱᒋᕙᑦ, ᐅᓐᓄᐊᖅᓗᑦᑕᐅᖅ ᐱᒋᒋᕙᑦ;
17ᓄᓇᖅᔪᐊᑉ ᑭᒡᓕᓕᒫᖏᑦ ᐋᖅᑭᒃᓯᒪᕙᑎᑦ;
18ᐅᓇ ᐃᖅᑲᐅᒪᒍᒃ, ᐊᑕᓃᖅ, ᐊᑭᕋᖅᑐᖅᑏᑦ ᐃᓕᖕᓂᒃ ᒥᑕᐅᑎᖃᕐᖕᒪᑕ,
19ᑑᕕᖁᑎᕕᑦ ᐃᓅᓯᖓ ᑐᓂᓂᐊᕐᖕᓇᒍ ᓂᖅᔪᑎᓄᑦ ᐃᖅᓯᓇᖅᑐᓄᑦ;
20ᐅᑦᔨᕆᑦᓯᐊᕈᒃ ᐅᕙᑦᑎᓐᓄᑦ ᐊᖏᖃᑎᒌᒍᑎᒋᓚᐅᖅᑍᑦ;
21ᓵᓚᒋᔭᐅᔪᑦ ᐅᖁᒤᒃᓴᖅᑎᑕᐅᓪᓗᑎᒃ ᑲᓐᖑᓱᒃᑎᑕᐅᑦᑍᓕᓕᑦ;
22ᒎᑏ, ᒪᑭᓕᕆᑦ, ᐱᑦᔪᑎᒋᔧᑦ ᓴᐳᑎᓕᕈᒃ;
23ᐊᑭᕋᖅᑐᖅᑎᕕᑦ ᓂᓪᓕᐊᓂᖏᑦ ᐳᐃᒍᖅᑍᓕᒃᑭᑦ;
