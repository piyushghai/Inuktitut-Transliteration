1ᓴᐅᓕᐅᑉ ᐃᕐᖕᓂᓂ ᔫᓇᑕᓂ ᐊᖓᔪᖅᑲᐅᔪᖁᑎᓂᓗ ᐅᖃᐅᑎᕔᑦ ᑍᕕᑎᒥᒃ ᑐᖁᑦᓯᖁᓪᓗᒋᑦ. ᔫᓇᑕᓂᓕ ᑍᕕᑎᒥᒃ ᖁᕕᐊᒋᔭᖃᒻᒪᕆᓚᐅᖅᐳᖅ, 
2ᔫᓇᑕᓂᓗ ᑍᕕᑎᒧᑦ ᐅᖃᖅᐳᖅ, “ᓴᐅᓕᐅᑉ ᐊᑖᑕᒪ ᑐᑯᓐᓇᓱᐊᖅᐹᑎᑦ; ᑍᒤᒻᒪᑦ ᐃᓕᖕᓂᒃ ᖃᐅᔨᓴᑦᓯᐊᕆᑦ ᐅᓪᓛᓐᖑᓚᐅᖅᑎᓐᓇᒍ, ᐃᔨᖅᓯᒪᓂᐊᖅᐳᑎ ᖃᐅᔨᒪᔭᐅᖏᑦᑐᒥ ᑍᑲᓃᖏᓐᓇᖅᓗᑎᓪᓗ; 
3ᐊᑖᑕᒪ ᓴᓂᐊᓂ ᓇᖏᓛᖅᐳᖓ ᐱᕈᖅᓰᕕᖕᒥ ᐃᔨᖅᓯᒪᕕᒋᔭᕐᖕᓂ, ᐅᖃᖃᑎᒋᓛᖅᐸᕋᓗ ᐃᓕᖕᓂᒃ; ᖃᐅᔨᒍᒪᓗ ᓱᓇᑐᐃᓐᓇᒥᒃ ᖃᐅᔨᑎᓚᖅᐸᒋᑦ.”
4ᔫᓇᑕᓂᐅᑉ ᑍᕕᑎ ᐅᐱᒋᑦᓯᐊᖅᓗᒍ ᐊᑖᑕᒥᓄᑦ ᓴᐅᓕᒧᑦ ᐅᖃᐅᑎᒋᕚ, ᐅᖃᐅᑎᓪᓗᒍᓗ, “ᐊᖓᔪᖅᑳᖅᔪᐊᖅ ᐊᔪᖅᑐᓕᑦᑍᓕᓕ ᑍᕕᑎ ᐱᔨᓂ ᐱᓪᓗᒍ; ᐃᓕᖕᓄᑦ ᐊᔪᖅᑐᓕᓚᐅᖏᒻᒪᑦ, ᐱᓇᓱᐊᖅᓯᒪᔭᓕᒫᖏᓪᓗ ᐃᑲᔪᖅᓯᒪᓪᓗᑎᒃ ᐃᓕᖕᓂᒃ; 
5ᐃᒻᒥᓂᒃ ᐃᓅᓯᕐᖕᒥᓂᒃ ᐊᓐᓂᕈᓱᓚᐅᓐᖏᓚᖅ ᑐᖁᑦᓯᔭᖅᑐᖅᑎᓪᓗᒍ ᐱᓕᔅᑍᓂᒥᐅᑕᕐᖕᒥᒃ, ᐊᑕᓂᖅᓗ ᐊᖏᔪᖅᔪᐊᒥᒃ ᐱᐅᓕᒃᓯᓚᐅᖅᐳᖅ ᐄᓴᕅᓕᒥᐅᓂᒃ. ᑕᑯᒐᕕᑦ, ᖁᕕᐊᓱᓚᐅᖅᐳᑎᑦ; ᓱᖕᒪᓪᓕ ᒫᓐᓇ ᐊᔪᖅᑐᓕᔪᒪᕖᑦ ᐊᐅᖕᒥᒃ ᐸᓯᔭᒃᓴᐅᖏᑦᑐᒥᒃ ᑐᖁᑦᓯᔪᒪᓪᓗᑎᑦ ᑍᕕᑎᒥᒃ ᐱᑦᔪᑎᒃᓴᖃᖏᑦᓯᐊᖅᓗᑎᑦ?”
6ᓴᐅᓕᐅᓪᓗ ᔫᓇᑕᓂᐅᑉ ᐅᖃᐅᓯᖏᑦ ᓈᓚᓚᐅᖅᐰᑦ, ᐊᖏᒻᒪᕆᒃᐳᖅᓗ ᐅᖃᖅᓗᓂ, “ᐊᑕᓂᖅ ᐃᓅᖕᒪᑦ, ᑍᕕᑎ ᑐᖁᑕᐅᔪᒃᓴᐅᓐᖏᓚᖅ.” 
7ᔫᓇᑕᓂᐅᓪᓗ ᑍᕕᑎ ᕾᖁᕚ, ᐅᖃᐅᑎᓪᓗᒍᓗ ᑕᒪᒃᑯᓂᖓᓕᒫᖅ ᐱᓂᐊᕐᖕᓂᐅᓯᒪᔪᓂᒃ. ᔫᓇᑕᓂᐅᓪᓗ ᑍᕕᑎ ᓴᐅᓕᒧᐊᕈᑎᕚ, ᑍᕕᑎᓗ ᐱᔨᑦᓯᓕᖅᐳᖅ ᐊᖓᔪᖅᑳᖅᔪᐊᕐᖕᒥᒃ ᑍᒤᓚᐅᕋᒥᑐᑦ ᓯᕗᓂᐊᖓᒍᑦ.
8ᐅᓇᑕᕐᖕᓂᖅᓗ ᐱᒋᐊᒃᑲᓐᓂᖅᐳᖅ; ᑍᕕᑎᓗ ᐅᓇᑕᕆᐊᖅᐳᖅ ᐱᓕᔅᑍᓂᒥᐅᓂᒃ, ᐅᓄᖅᑐᖅᔪᐊᓂᒡᓗ ᑐᖁᕅᕗᑦ, ᑖᒃᑯᐊᓗ ᕿᒫᕗᑦ ᑖᑦᓱᒥᖓᑦ.
9ᑕᕝᕙ ᐊᓂᕐᖕᓂᖅᓗᒃ ᐊᑕᓂᕐᖕᒥᑦ ᐱᔪᖅ ᓴᐅᓕᒥᒃ ᐊᐅᓚᑦᓯᓕᕆᕗᖅ, ᐃᒡᓗᒥᓂ ᐃᒃᓯᕙᓪᓗᓂ ᖃᓗᒋᐊᕐᖕᒥᒃ ᑎᒍᒥᐊᓚᐅᖅᐳᖅ; ᑍᕕᑎᓗ ᑕᕝᕙᓂ ᕼᐊᕐᐱᒥᓄᑦ ᑯᑭᑦᑕᐹᓚᐅᖅᐳᖅ. 
10ᓴᐅᓕᐅᓪᓗ ᑲᐱᒋᐊᖅᐹ ᖃᓗᒋᐊᕐᖕᒥᓄᑦ ᐊᑭᓐᓇᒧᑦ ᑲᐳᒻᒥᑖᕈᒪᓪᓗᒍ; ᑍᕕᑎᓕ ᐊᒡᕖᖅᐳᖅ, ᖃᓗᒋᐊᖅᓗ ᑲᑉᐳᑎᕗᖅ ᐊᑭᓐᓇᒧᑦ. ᑍᕕᑎᓗ ᕿᒪᒃᓯᕗᖅ, ᐊᓐᓇᒃᓗᓂᓗ ᑖᑦᓱᒪᓐᖓᑦ.
11ᓴᐅᓕᓗ ᐅᖃᕆᐊᖅᑐᖅᑎᑦᓯᕗᖅ ᖃᐅᔨᓴᖅᑕᐅᖁᓪᓗᒍ ᑍᕕᑎᐅᑉ ᐃᒡᓗᖓ, ᑐᖁᑦᓯᖁᓪᓗᒋᑦ ᖃᐅᓕᖅᐸᑦ ᐅᓪᓛᒃᑯᑦ. ᒤᑲᓕᐅᓪᓕ ᑍᕕᑎᐅᑉ ᓄᓕᐊᖓᑕ, ᑍᕕᑎ ᐅᖃᐅᑎᕚ, “ᐅᓐᓄᒃ ᕿᒪᒃᓯᓂᐊᖏᒃᑯᕕᑦ, ᖃᐅᒃᐸᑦ ᑐᖁᑕᐅᓛᓕᖅᐳᑎᑦ.” 
12ᑕᕝᕙ ᒤᑲᓕᐅᑉ ᑍᕕᑎ ᐊᖅᑲᖅᑎᑉᐹ ᐃᒐᓛᒃᑯᑦ; ᕿᒪᒃᓯᕗᖅᓗ ᐊᓐᓇᒃᓗᓂ ᑐᖁᑦᓯᓇᓱᒃᑐᓂᑦ. 
13ᒤᑲᓪᓗ ᐃᓄᓐᖑᐊᒥᒃ ᑎᒍᓯᓪᓗᓂ, ᐃᓕᕚ ᐃᒡᓕᖓᓄᑦ ᒎᑦᓯᐅᓪᓗ ᒥᖁᐊᓂᒃ ᐊᑭᓯᐊᓄᐊᖅᓯᓪᓗᓂ, ᐅᓕᒃᓱᖅᓗᒍᓗ ᐊᓐᓄᕌᓄᑦ. 
14ᓴᐅᓕᐅᑉ ᐅᖃᕆᐊᖅᑐᖅᑎᑕᖏᑦ ᕾᖕᒪᑕ ᑍᕕᑎᒥᒃ ᐂᒃᓯᕋᓱᒃᑐᑦ, ᒦᑲᐅᑉ ᐅᖃᐅᑎᕔᑦ, “ᑍᕕᑎ ᖃᓂᒪᕗᖅ.” 
15ᓴᐅᓕᐅᓪᓗ ᐱᔨᓂ ᑎᓕᒃᑲᓐᓂᖅᐰᑦ ᑕᑯᔭᖅᑐᖁᓪᓗᒋᑦ ᑍᕕᑎᒥᒃ, ᐅᖃᖅᓗᓂ, “ᐃᒡᓕᖓᓃᑎᓪᓗᒍ ᑕᒪᐅᓐᖓᐅᑎᓂᐊᖅᐸᓯ ᑐᖁᓐᓂᐊᕋᒃᑯ.” 
16ᑎᓕᔭᐅᓯᒪᔪᑦ ᐂᒐᒥᒃ ᑕᑯᕗᑦ ᐃᓄᓐᖑᐊᒥᒃ ᐃᒡᓕᕐᖕᒦᑦᑐᒥᒃ, ᒎᑦᓯᐅᓪᓗ ᒥᖅᑯᐊᓂᒃ ᓂᐊᖁᓐᖑᐊᓕᖅᓯᒪᔪᒥᒃ. 
17ᓴᐅᓕ ᒤᑲᓪᒧ ᐅᖃᖅᐳᖅ, “ᓱᖕᒪᑦ ᑍᒫᒃ ᓯᓔᕐᕆᓚᐅᖅᐱᖔ, ᑍᒫᒃ ᐊᑭᕋᕋ ᕿᒪᒃᓯᑎᓪᓗᒍ?” ᒤᑲᓕᐅᑉ ᓴᐅᓕ ᑭᐅᕚ, “ᐅᖃᐅᑎᓚᐅᖅᐹᖓ, ‘ᐊᓂᑎᓚᐅᓐᖓ; ᑐᖁᓐᓂᐊᖏᓐᓇᒃᑭᑦ.’”
18ᑍᕕᑎᓕ ᕿᒪᒃᓯᕗᖅ ᐊᓐᓇᒃᓗᓂᓗ ᑖᒃᑯᓇᓐᖓᑦ, ᓴᒧᐃᓕᒧᐊᖅᐳᖅᓗ ᕌᒪᒦᑦᑐᒧᑦ ᐅᖃᐅᑎᓪᓗᒍᓗ ᓴᐅᓕᐅᑉ ᐱᓂᐊᕐᖕᓂᕆᓚᐅᖅᑕᓕᒫᖏᓐᓂᒃ. ᑕᕝᕙ ᓴᒧᐃᓕᒃᑯᒃ ᐂᕘᒃ ᓁᐅᑎᒧᑦ ᑕᕝᕙᓃᓕᖅᓗᑎᒡᓗ. 
19ᓴᐅᓕᓗ ᐅᖃᐅᑦᔭᐅᕗᖅ, “ᑕᑯᒋᑦ, ᑍᕕᑎ ᓁᐅᑎᒦᑉᐳᖅ ᕌᒪᒦᑦᑐᒥ.” 
20ᑕᕝᕙ ᓴᐅᓕ ᑎᓕᓯᕗᖅ ᑎᒍᔭᐅᔭᖅᑐᖁᓪᓗᒍ ᑍᕕᑎ; ᒎᑎᐅᓪᓕ ᐅᖃᖅᑎᖏᓐᓂᒃ ᑕᑯᒐᒥᒃ ᓇᓚᐅᑦᑍᓪᓗᑎᒃ ᕾᒐᓛᖅᑐᓂᒃ, ᓴᒧᐃᓕᓗ ᓇᖏᖃᑕᐅᓪᓗᓂ ᑕᓯᐅᖅᑎᐅᑎᓪᓗᒍ, ᑕᕝᕙ ᒎᑎᐅᑉ ᐊᓂᕐᖕᓂᖓᑕ ᑎᑭᕝᕕᒋᕔᑦ ᓴᐅᓕᐅᑉ ᑎᓕᓯᒪᔭᖏᑦ, ᑖᒃᑯᐊᑦᑕᐅᖅ ᓇᓚᐅᑦᑍᖃᑕᐅᓕᖅᐳᑦ. 
21ᓴᐅᓕ ᐅᖃᐅᑦᔭᐅᒐᒥ ᑕᒪᑐᒥᖓ, ᑎᓕᓯᒋᐊᓪᓚᒃᐳᖅ ᑍᑯᖓ, ᑖᒃᑯᐊᑦᑕᐅᖅ ᓇᓚᐅᑦᑍᖃᑕᐅᓕᕆᕗᑦ. ᐱᖓᔪᐊᓐᓂᒡᓗ ᓴᐅᓕ ᑎᓕᓯᒋᕗᖅ, ᑖᒃᑯᐊᑦᑕᐅᖅ ᓇᓚᐅᑦᑍᖃᑕᐅᓕᕆᕗᑦ. 
22ᑕᕝᕙ ᐃᒻᒥᓂᒃ ᕌᒪᒧᐊᕆᕗᖅ, ᐃᒥᖅᑕᖅᕕᖕᒧᓪᓗ ᓰᑯᒦᑦᑐᒧᑦ ᐊᖏᔪᒧᑦ ᑎᑭᑉᐳᖅ; ᐊᐱᕆᓪᓗᓂᓗ, “ᓴᒧᐃᓕᒃᑯᒃ ᑍᕕᑎᒃᑯᒃ ᓇᓃᑉᐹᒃ?” ᐅᖃᐅᑦᔭᐅᕗᖅ, “ᑕᑯᒋᑦ, ᓁᐅᑎᒦᑉᐴᒃ ᕌᒪᒥ.” 
23ᑍᑯᓐᖓᓗ ᐂᕗᖅ ᓁᐅᑎᒧᑦ ᕌᒪᒦᑦᑐᒧᑦ; ᒎᑎᐅᓪᓗ ᐊᓂᕐᖕᓂᖓᑕ ᑎᑭᕝᕕᒋᓚᐅᕆᕚ, ᑖᓐᓇᓗ ᓇᓚᐅᑦᑍᖃᑕᐅᓕᕆᕗᖅ ᕌᒪᒧᑦ ᑎᑭᓚᐅᖏᓐᓂᕐᖕᒥᓂ. 
24ᐊᓐᓄᕅᔭᖅᓗᓂᓗ ᓇᓚᐅᑦᑍᖃᑕᐅᓕᕆᕗᖅ ᓴᒧᐃᓕᐅᑉ ᓵᖓᓂ, ᐅᓪᓗᓕᒫᖅᓗ ᐅᓐᓄᐊᓕᒫᖅᓗ ᓇᓚᓚᐅᖅᐳᖅ ᑕᕝᕙᓂ ᐊᓐᓄᕌᖃᕋᓂ. ᑍᒤᒻᒪᑦ ᐅᖃᖅᑐᖃᓕᖅᐳᖅ, “ᓴᐅᓕ ᐊᒡᓛᑦ ᒎᑎᒧᑦ ᐅᖃᖅᑎᐅᖃᑕᐅᓕᕆᕚ?”
