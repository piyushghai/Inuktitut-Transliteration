1ᑕᕝᕙ ᔮᓱᐊᑉ ᕉᐱᓂᐅᑉ, ᒑᑎᐅᓪᓗ ᑭᖑᕚᖏᑦ, ᒫᓇᓯᑯᓪᓗ ᑭᖑᕚᖏᑕ ᐊᕙᖏᑦ ᕾᖁᓪᓗᒋᑦ ᑲᑎᖁᕔᑦ. 
2ᐅᖃᐅᑎᓪᓗᒋᓪᓗ, “ᒪᓕᓚᐅᖅᐳᓯ ᐊᑕᓂᐅᑉ ᐱᔨᖓᑕ ᒨᓯᓯᐅᑉ ᑎᓕᓯᑦᔪᑎᒋᓚᐅᖅᑕᓕᒫᖏᓐᓂᒃ, ᐅᕙᓐᓂᒡᓗ ᓇᓚᑦᓯᐊᖃᑦᑕᓚᐅᖅᓗᓯ ᑎᓕᓯᑦᔪᑎᒋᓚᐅᖅᑕᓕᒫᓐᓂᒃ. 
3ᐊᑕᐅᓯᐊᖅᓗᓯᓘᓐᓃᑦ ᐄᓴᕅᓕᒥᐅᖑᖃᑎᑦᓯᓐᓂᒃ ᕿᒤᓚᐅᓐᖏᓚᓯ ᑖᒃᑯᓇᓂ ᐅᓪᓗᒐᓵᓗᖕᓂ, ᐅᓪᓗᒥᒧᑦ ᑎᑭᓪᓗᒍ, ᑲᒪᑦᓯᐊᓚᐅᖅᐳᓯᓕ ᓈᓚᑦᓯᐊᖅᓗᓯᓗ ᐊᑕᓂᐅᑉ ᒎᑎᑦᓯ ᐱᖁᔨᑦᔪᑎᒋᓯᒪᔭᖏᓐᓂᒃ. 
4ᒫᓐᓇᓕ ᐊᑕᓂᐅᑉ ᒎᑎᑦᓯ ᐊᖏᕈᑎᒋᓚᐅᖅᑕᓂ ᒪᓕᒡᓗᒍ, ᒥᕐᖑᐃᖅᓯᖅᕕᖕᒥᒃ ᑐᓂᓚᐅᖅᐰᑦ ᐄᓴᕅᓕᒥᐅᖑᖃᑎᓯ; ᑕᒪᓐᓇ ᐊᖏᕈᑎᒋᓯᒪᖕᒪᒍ ᑖᒃᑯᓄᖓ; ᑍᒤᒻᒪᑦ, ᐊᖏᕐᕋᓕᕆᑦᓯ ᓄᓇᒧᑦ ᓇᖕᒥᓂᖅᑖᕆᓚᐅᖅᑕᑦᓯᓐᓄᑦ, ᐊᑕᓂᐅᑉ ᐱᔨᖓᑕ ᒨᓯᓯᐅᑉ ᐃᓕᑦᓯᓐᓄᑦ ᑐᓂᓚᐅᖅᑕᖓᓄᑦ ᓄᓇᒧᑦ ᔪᐊᕐᑕᓂᐅᑉ ᑰᖓᑕ ᐊᑭᐊᓃᑦᑐᒧᑦ. 
5ᑲᒪᑦᓯᐊᖅᓗᓯ ᓈᓚᑦᓯᐊᖅᑐᒃᓴᐅᕗᓯ ᐱᖁᔭᓂᒃ ᒨᓯᓯᐅᑉ ᑎᓕᓯᑦᔪᑎᒋᓚᐅᖅᑕᖓᓂ ᐃᓕᑦᓯᓐᓄᑦ, ᐊᑕᓂᖅ ᒎᑎᓯ ᐅᖓᒋᔭᒃᓴᕆᕙᓯ, ᐊᑐᖅᑕᐅᖁᔭᓕᒫᖏᓪᓗ ᐊᑐᖅᓗᒋᑦ, ᐱᖁᔭᖏᓪᓗ ᓈᓚᒡᓗᒋᑦ, ᑎᒍᒥᐊᖅᓗᒍ ᓴᒃᑯᑦᑍᓕᓗᒍᓗ, ᐱᔨᑦᓯᖅᓗᒍᓗ ᐆᒻᒪᑎᓕᒫᕐᖕᓄᑦ ᑕᕐᖕᓂᓕᒫᕐᖕᓄᓪᓗ.” 
6ᑕᕝᕙ ᔮᓱᐊᑉ ᓮᒻᒪᖅᑎᑉᐰᑦ, ᐊᐅᓪᓚᖅᑎᓪᓗᒋᓪᓗ; ᑖᒃᑯᐊᓗ ᐊᖏᕐᕋᒥᖕᓄᐊᖅᐳᑦ. 
7ᒫᓇᓯᐅᓪᓕ ᑭᖑᕚᖏᑕ ᐊᕝᕙᖏᑦ ᒨᓯᓯᐅᑉ ᓄᓇᑖᖅᑎᓚᐅᖅᐰᑦ ᐹᓴᓂᒥᒃ; ᐊᕝᕙᖏᓪᓗ ᖃᑕᓐᖑᑎᖏᑦ ᔮᓱᐊᑉ ᑐᓂᓚᐅᖅᑕᖏᑦ ᓄᓇᑖᖁᓪᓗᒋᑦ ᔪᐊᕐᑕᓂᐅᑉ ᐊᑭᐊᓂ ᓯᕿᓂᐅᑉ ᓂᐱᕕᐊᓃᑦᑐᒥ. ᔮᓱᐊᓪᓗ ᓮᒻᒪᖅᑎᓪᓗᒋᑦ ᐊᖏᕐᕋᖁᕔᑦ, 
8ᐅᖃᐅᑎᓪᓗᒋᓪᓗ, “ᑐᐱᑦᓯᓐᓄᑦ ᐊᖏᕐᕋᖅᑐᒃᓴᐅᕗᓯ ᐊᔪᖅᓴᖏᓪᓗᓯ, ᐆᒪᔪᖁᑎᖃᑦᓯᐊᖅᓗᓯ, ᓯᐅᓪᕕᕆᖃᖅᓗᓯ ᒎᓗᖃᖅᓗᓯ ᑲᓐᓄᔭᖃᖅᓗᓯ, ᓴᕕᕋᔭᖃᖅᓗᓯᓗ, ᐊᓐᓄᕌᖃᑦᓯᐊᖅᓗᓯᓗ ᐊᒥᒐᖏᑦᑐᓂᒃ; ᐃᓅᖃᑎᑦᓯᓐᓂᒃ ᐊᒡᒍᖃᑎᖃᑦᓯᐊᖅᑐᒃᓴᐅᕗᓯ ᐊᑭᕋᑦᓯᓐᓂᑦ ᐅᓇᑕᕐᖕᓂᒃᑯᑦ ᐱᑕᕆᓚᐅᖅᑕᑦᓯᓐᓂᒃ.”
9ᑍᒤᒻᒪᑦ ᕉᐱᓂᐅᑉ, ᒑᑦᓗ ᑭᖑᕚᖏᑦ, ᒫᓇᓯᐅᓪᓗ ᑭᖑᕚᖏᑕ ᐊᕝᕙᖏᑦ ᐅᑎᖅᐳᑦ ᐊᖏᕐᕋᒥᖕᓄᑦ, ᐄᓴᕅᓕᒥᐅᖑᖃᑎᑎᒃ ᕿᒪᒡᓗᒋᑦ ᓮᓗᐊᒧᑦ, ᑖᒃᑯᐊ ᑬᓇᓂᐅᑉ ᓄᓇᖓᓃᑦᑐᑦ, ᐊᐅᓪᓚᖅᐳᑦ ᓄᓇᒧᑦ ᒋᓕᐊᑎᒧᑦ, ᓇᖕᒥᓂᖅ ᓄᓇᖁᑎᑖᕆᓚᐅᖅᑕᒥᖕᓄᑦ ᐊᑕᓂᐅᑉ ᒨᓯᓯᒃᑯᑦ ᑎᓕᓯᓂᕆᓯᒪᔭᖓ ᒪᓕᒡᓗᒍ.
10ᕉᐱᓂᐅᑉ, ᒑᑦᓗ ᑭᖑᕚᖏᑦ, ᒫᓇᓯᐅᓪᓗ ᑭᖑᕚᖏᑕ ᐊᕝᕙᖏᑦ ᓄᓇᒧᑦ ᑬᓇᓂᒧᑦ ᑎᑭᓐᓇᒥᒃ, ᔪᐊᕐᑕᓂᐅᑉ ᑰᖓᑕ ᐊᑭᐊᓂ ᓴᓇᕗᑦ ᑐᓂᕐᕈᓯᖅᕕᖕᒥᒃ ᐊᖏᔪᐊᓗᖕᒥᒃ. 
11ᐄᓴᕅᓕᒥᐅᑦ ᐃᓄᖏᑦ ᐅᖃᐅᑦᔭᐅᕗᑦ, “ᑕᑯᒋᑦᓯ, ᕉᐱᓂᐅᑉ, ᒑᑦᓗ, ᒫᓇᓯᒃᑯᓪᓗ ᑭᖑᕚᖏᑕ ᐊᕝᕙᖏᑦ ᑐᓂᕐᕈᓯᖅᕕᖕᒥᒃ ᓴᓇᕗᑦ ᑬᓇᓂᒥ, ᐄᓴᕅᓕᒥᐅᑦ ᐃᓄᖏᑕ ᓄᓇᖓᓂ ᔪᐊᕐᑕᓂᐅᑉ ᑰᖓᑕ ᑭᒡᓕᖓᓂ.” 
12ᐄᓴᕅᓕᒥᐅᓪᓗ ᐃᓄᖏᑕ ᑕᒪᓐᓇ ᑐᓴᕋᒥᑦᔪᒃ, ᓄᓇᖅᑲᑎᒌᓕᒫᑦ ᐄᓴᕅᓕᒥᐅᑦ ᑲᑎᕗᑦ ᓮᓗᐊᒥ, ᐅᓇᑕᕆᐊᕈᒪᓪᓗᑎᒃ ᑖᒃᑯᓄᖓ.
13ᑕᕝᕙ ᐄᓴᕅᓕᒥᐅᑉ ᐃᓄᖏᑕ ᑎᓕᕚᑦ ᐱᓂᕼᐋᔅ ᐃᓕᓯᕆᐅᑉ ᑐᓂᕐᕈᓯᖅᑎᑦᓯᔨᐅᑉ ᐃᕐᖕᓂᖓ, ᕉᐱᓂᐅᑉ, ᒑᑦᓗ, ᒫᓇᓯᒃᑯᓪᓗ ᑭᖑᕚᖏᑕ ᐊᕝᕙᖏᓐᓄᑦ, ᒋᓕᐊᑎᒧᑦ. 
14ᓯᕗᓕᖅᑏᑦ ᐊᖑᑏᑦ ᖁᓕᑦ ᒪᓕᒃᐳ ᕕᓂᕼᐊᔅᒥᒃ, ᐃᓚᒌᓂᑦ ᐊᑕᐅᓯᕐᖕᒥᒃ ᐊᑐᓂᑦ ᐱᓯᒪᓪᓗᑎᒃ ᐊᖓᔪᖅᑳᖑᔪᑦ ᑭᖑᕚᕇᓂᑦ. 
15ᕉᐱᓂᐅᑉ, ᒑᑦᓗ, ᒫᓇᓯᒃᑯᓪᓗ ᑭᖑᕚᖏᑕ ᐊᕝᕙᖏᑕ ᓄᓇᖓᓐᓄᐊᕋᒥᒃ ᒋᓕᐊᑎᒧᑦ, ᑖᒃᑯᓄᖓ ᐅᖃᖅᐳᑦ, 
16“ᐊᑕᓂᐅᑉ ᐃᓄᖁᑎᖏᑦ ᐅᖃᖅᐳᑦ, ‘ᓲᖕᒪᑦ ᐊᔪᖅᑐᓕᓂᐊᓗᖕᒥᒃ ᐱᓇᓱᐊᖅᐱᓯ ᐄᓴᕅᓕᐅᑉ ᒎᑎᖓᓄ ᐊᑭᕋᖅᑐᓕᖅᓗᓯ? ᐊᑕᓂᕐᖕᒥᒃ ᐊᑭᕋᖅᑐᓕᖅᐳᓯ ᑐᓂᕐᕈᓯᖅᕕᓕᐅᓂᕐᖕᒧᑦ ᓇᖕᒥᓂᑦᓯᓐᓂᒃ ᒪᓕᒍᓐᓃᕋᑦᓯ ᑖᑦᓱᒥᖓ. 
17ᐃᖅᑲᐅᒪᕕᓰ ᐊᔪᖅᑐᓕᓂᕆᓚᐅᖅᑕᑦᑎᓐᓂᒃ ᐱᐅᕆᒥ ᐊᑕᓂᐅᑉ ᐃᓄᖁᑎᓂ ᓱᒋᐊᓚᐅᕐᖕᒪᒋᑦ ᖃᓂᒪᓇᖅᑐᒧᑦ ᓱᓕ ᐅᓪᓗᒥᒧᑦ ᑕᒪᓐᓇ ᐅᖁᒤᓪᓕᐅᕈᑎᒋᕙᕗᑦ, ᑍᓐᓇ ᐱᑦᔪᑎᒋᓪᓗᒍ ᐊᔪᖅᑐᓕᓂᕗᑦ ᓈᒻᒪᒋᓕᓚᐅᓐᖏᓚᓯᐅᒃ? 
18ᓇᕐᕈᒋᓕᖅᐱᓯᐅᒃ ᒪᓕᒍᓐᓃᖅᓗᒍᓗ ᒫᓐᓇ ᐊᑕᓂᖅ? ᐊᑭᕋᖅᑐᓕᕐᖕᓂᐊᕈᓯ ᐊᑕᓂᕐᖕᒥᒃ ᐅᓪᓗᒥ ᑕᕝᕙ ᖃᐅᒃᐸᑦ ᓂᓐᖓᒍᒫᖅᐳᖅ ᐄᓴᕅᓕᒥᐅᓕᒫᓄᑦ. 
19ᒫᓐᓇᓕ, ᓄᓇᖁᑎᑦᓯ ᑐᒃᓯᐊᖅᕕᒋᒋᐊᖓ ᓈᒻᒪᖏᐸᑦ, ᕾᓚᐅᕆᑦᓯ ᐃᑳᖅᓗᓯ ᑕᒪᐅᖓ ᐊᑕᓂᐅᑉ ᓄᓇᖓᓄᑦ, ᑐᐱᖁᑎᖓᓄᑦ ᓇᔪᖅᑕᖓᓄᓪᓗ, ᓄᓇᑖᕈᒪᓗᓯᓗ ᐊᑯᓐᓇᑦᑎᓐᓂ; ᑭᓯᐊᓂᓕ ᐊᑭᕋᖅᑐᓕᖅᑍᓕᒋᑦᓯ ᐊᑕᓂᕐᖕᒥᒃ, ᐅᕝᕙᓘᓐᓃᑦ ᐊᑭᕋᖅᑐᓕᖅᑎᑦᑍᓕᑎᒍᑦ ᑐᓂᕐᕈᓯᖅᕕᓕᐅᕐᖕᓂᑦᓯᓐᓄᑦ ᑐᓂᕐᕈᓯᖅᕕᒋᐊᓪᓚᖕᒥᒃ ᐊᑕᓂᕐᖕᒧᑦ ᒎᑎᑦᑎᓐᓄᑦ. 
20ᐃᖅᑲᐅᒪᕕᓰ? ᐂᑲᓂᐅᑉ ᔨᕋᐅᑉ ᐃᕐᖕᓂᖓᑕ ᐱᖁᔭᒥᒃ ᓈᓚᖏᓐᓂᕆᓚᐅᖅᑕᖓᓂᒃ, ᐄᓴᕅᓕᒥᐅᓕᒫᑦ ᓱᒋᐊᖅᑕᐅᓚᐅᕐᖕᒪᑕ, ᐂᑳᓐᓗ ᐃᓄᑑᓗᓂ ᑐᖁᑕᐅᓚᐅᓐᖏᓚᖅ ᐊᔪᖅᑐᓕᓂᓂ ᐱᓪᓗᒍ.’”
21ᑕᕝᕙ ᕉᐱᓂᐅᑉ, ᒑᓪᓗ ᑭᖑᕚᖏᑦ, ᒫᓇᓯᒃᑯᓪᓗ ᑭᖑᕚᖏᑕ ᐊᕝᕙᖏᑦ ᑭᐅᕗᑦ ᐅᖃᖅᓗᑎᒡᓗ ᐄᓴᕅᓕᒃᑯᑦ ᓯᕗᓕᖅᑎᖏᓐᓄᑦ, 
22“ᐊᔪᒐᖃᖏᑦᑐᖅ, ᒎᑎ, ᐊᑕᓂᐅᕗᖅ! ᐊᔪᒐᖃᖏᑦᑐᖅ, ᒎᑎ, ᐊᑕᓂᐅᕗᖅ! ᑖᓐᓇ ᖃᐅᔨᒪᕗᖅ; ᓱᖕᒪᑦ ᑍᒤᓐᓂᑦᑎᓐᓂᒃ, ᐄᓴᕅᓕᑎᓪᓗ ᖃᐅᔨᔪᒃᓴᐅᕗᑦ! ᑕᒪᓐᓇ ᐊᑭᕋᖅᑐᕐᖕᓂᐅᒃᐸᑦ, ᐅᒃᐱᕐᖕᓂᕐᖕᒥᒡᓗ ᐊᑕᓂᕐᖕᒧᑦ ᓱᕅᓂᐅᒃᐸᑦ, ᐅᓪᓗᒥ ᐃᓅᑎᑦᑍᓕᑎᒍᑦ! 
23ᐊᑕᓂᕐᖕᒥᒃ ᓈᓚᖏᓪᓗᑕ ᑐᓂᕐᕈᓯᖅᕕᓕᐅᓚᐅᕈᑦᑕ; ᐅᕝᕙᓗ ᑐᓂᕐᕈᑎᒃᓴᓂᒃ ᐃᑯᐊᓚᑎᑕᒃᓴᓂᒃ ᑐᓂᕐᕈᑎᒃᓴᒥᒡᓗ ᓂᐊᖂᔭᒃᓴᒥᒃ ᐃᓚᒌᑦᓯᐊᕐᖕᓂᕐᖕᒧᓪᓗ ᑐᓂᕐᕈᓯᕐᖕᓂᕐᖕᒥᒃ, ᐊᑕᓂᐅᑉ ᓇᖕᒥᓂᖅ ᐊᑭᒋᐊᖅᑕᒃᓴᕆᕚᑎᒍᑦ. 
24ᑍᒫᒃ ᐱᓂᐊᓚᐅᖅᐳᒍᑦ ᑲᑉᐱᐊᓱᓚᐅᕋᑦᑕ ᓯᕗᓂᒃᓴᑦᑎᓐᓂᒃ ᑭᖑᕚᓯ ᐅᖃᑐᐃᓐᓇᕆᐊᖃᕐᖕᒪᑕ ᑭᖑᕚᑦᑎᓐᓄᑦ ᐃᒫᒃ, ‘ᐊᑕᓂᖃᕋᓱᒋᕕᓰ ᐄᓴᕅᓕᒥᐅᑦ ᒎᑎᖓᓐᓂᒃ? 
25ᓄᓇᖁᑎᑦᑎᓐᓄᑦ ᔪᐊᕐᑕᓂᐅᑉ ᑰᖓ ᑭᒡᓕᒋᔭᐅᑎᓚᐅᕐᖕᒪᒍ ᐃᓕᑦᓯᓐᓄ ᐅᕙᑦᑎᓐᓄᓪᓗ ᕉᐱᓂᐅᑉ, ᒑᓪᓗ ᑭᖑᕚᖏᓐᓄᑦ; ᐊᑕᓂᕐᖕᒧᑦ ᐃᓚᒋᔭᐅᓂᖃᓐᖏᓚᓯ.’ ᑕᕝᕙ ᑭᖑᕚᑦᓯ ᑭᖑᕚᑦᑎᓐᓂᒃ ᑐᒃᓯᐊᖃᑦᑕᕐᖕᓂᕐᖕᒥᒃ ᐊᑕᓂᕐᖕᒧᑦ ᓄᖅᑲᖅᑎᑦᓯᑐᐃᓐᓇᕆᐊᖃᕋᔭᖅᐳᑦ. 
26ᑍᒤᒻᒪᑦ ᑐᓂᕐᕈᓯᖅᕕᓕᐅᓚᐅᖅᐳᒍᑦ ᐃᑯᐊᓚᑎᑦᓯᓂᕐᖕᒧᑦ ᑐᓂᕐᕈᓯᖅᕕᐅᖏᑦᑐᒥᒃ ᑐᓂᕐᕈᓯᖅᕕᒃᓴᐅᖏᑦᑐᒥᒡᓗ, 
27ᑭᓯᐊᓂᓕ ᓇᓗᓁᒃᑯᑕᐅᖁᓪᓗᒍ ᐃᓄᖁᑎᑦᑎᓐᓄᑦ ᐃᓕᑦᓯᓐᓄᓪᓗ ᑭᖑᕚᑦᑎᓐᓄᓪᓗ, ᑐᒃᓯᐊᖅᕕᖃᕐᖕᓂᑦᑎᓐᓂᒃ ᐊᑕᓂᕐᖕᒧᑦ ᐃᑦᔪᕐᖕᓁᑦᑑᑉ ᑐᐱᖓᑕ ᓵᖓᓂ ᑐᓂᕐᕈᑎᒃᓴᕗᓪᓗ ᐃᑯᐊᓚᑎᑕᒃᓮᑦ ᑐᓂᕐᕈᓯᕈᑎᒃᓮᓪᓗ ᐃᓚᒌᑦᓯᐊᕈᑎᒃᓴᒧᓪᓗ ᑐᓂᕐᕈᓯᕐᖕᓃᑦ; ᑍᒤᓚᐅᖅᐳᒍᑦ ᑭᖑᕚᓯ ᐅᖃᓛᖁᓇᒋᑦ ᑭᖑᕚᑦᑎᓐᓄᑦ, ‘ᐊᑕᓂᕐᖕᒧᑦ ᐱᓂᐊᕐᖕᓂᖃᖃᑕᐅᓐᖏᓚᓯ.’ 
28ᐃᓱᒪᓚᐅᕋᑦᑕ ᑍᒤᑦᑐᖃᕋᔭᖅᐸᑦ ᑕᕝᕙ ᑭᖑᕚᕗᑦ ᐅᖃᕈᓐᓇᖁᓪᓗᒋᑦ, ‘ᑕᑯᒋᑦ! ᓯᕗᓕᕗᑦ ᑐᓂᕐᕈᓯᖅᕕᓕᐅᓚᐅᖅᐳᑦ ᐊᑕᓂᐅᑉ ᑐᓂᕐᕈᓯᖅᕕᖓᑕ ᐊᑦᔨᖓᓂᒃ, ᓴᓇᔭᐅᓚᐅᓐᖏᓚᖅᓕ ᐃᑯᐊᓚᑦᓯᓂᕐᖕᒧᑦ ᑐᓂᕐᕈᓯᖅᕕᐅᕐᑯᓪᓗᒍ ᐅᕝᕙᓘᓐᓃᑦ ᑐᓂᕐᕈᓯᕐᖕᓂᕐᖕᒧᑦ, ᓇᓗᓁᒃᑯᑕᒃᓴᐅᖁᓪᓗᒍᓕ ᐅᕙᑦᑎᓐᓄᑦ ᐃᓕᑦᓯᓐᓄᓪᓗ.’ 
29ᐊᑕᓂᕐᖕᒥᒃ ᐊᑭᕋᖅᑐᕐᖕᓂᐊᓐᖏᓚᒍᑦ, ᒪᓕᒍᓐᓁᕐᖕᓂᐊᕐᖕᓇᒍᓗ ᒫᓐᓇ ᑐᓂᕐᕈᓯᖅᕕᓕᐅᕐᖕᓂᑦᑎᓐᓄᑦ ᐃᑯᐊᓚᑎᑦᓯᓂᕐᖕᒧᑦ ᑐᓂᕐᕈᑎᓂᒃ ᓂᐊᖂᔭᒃᓴᒧᑦ ᑐᓂᕐᕈᑎᓂᒃ ᐅᕝᕙᓘᓐᓃᑦ ᑐᓂᕐᕈᓯᑐᐃᓐᓇᕐᖕᓂᕐᖕᒧᑦ, ᑐᓂᕐᕈᓯᖅᕕᖕᒥᒃ ᓴᓇᓂᐊᓐᖏᓚᒍᑦ ᐊᑕᓂᐅᑉ ᒎᑎᑦᑕ ᑐᓂᕐᕈᓯᖅᕕᖓᑕ ᑐᐱᕐᖕᒦᑦᑑᑉ ᐊᓯᐊᓂᒃ!”
30ᑐᓂᕐᕈᓯᖅᑎᑦᓯᔨ ᐱᓂᕼᐋᔅ ᐊᖑᑏᓪᓗ ᓯᕗᓕᖅᑏᑦ ᓄᓇᖃᑎᒌᓄᑦ, ᑭᖑᕚᕇᓪᓗ ᐊᖓᔪᖅᑳᖏᑦ ᒪᓕᓚᐅᖅᑐᑦ ᑐᓴᕋᒥᒃ ᐃᓄᖕᓂᑦ ᕉᐱᓂᐅᑉ, ᒑᓪᓗ ᒫᓇᓯᐅᓪᓗ ᑭᖑᕚᖏᑕ ᐅᖃᐅᓯᖏᓐᓂᒃ, ᓈᒻᒪᒃᓴᓕᓚᐅᖅᐳᑦ. 
31ᐱᓂᕼᐋᓯᓗ ᐃᓕᓯᕆᐅᑉ ᑐᓂᕐᕈᓯᖅᑎᑦᓯᔨᐅᑉ ᐃᕐᖕᓂᖓ ᐅᖃᖅᐳᖅ ᑖᒃᑯᓄᖓ ᕉᐱᓂᒃᑯᓐᓄᑦ, “ᐅᓪᓗᒥ ᖃᐅᔨᕗᒍᑦ ᐊᑕᓂᐅᑉ ᐃᓚᒋᖕᒪᑎᒍᑦ, ᐱᓇᓱᐊᕐᖕᓂᑦᓯᒍᓪᓗ ᐊᑕᓂᕐᖕᒥᒃ ᐊᑭᕋᖅᑐᓕᓚᐅᖏᓐᓇᑦᓯ; ᑍᒤᑦᒪᑦ ᒫᓐᓇ ᐄᓴᕅᓕᒥᐅᑦ ᐃᓄᖏᑦ ᐱᐅᓕᓚᐅᖅᐸᓯ ᐊᑕᓂᐅᑉ ᐊᒡᒐᖏᓐᓂᑦ.” 
32ᑕᕝᕙ ᐱᓂᕼᐋᓯᓗ ᐃᓕᓯᕆᐅᑉ ᐃᕐᖕᓂᖓ ᐊᖓᔪᖅᑲᐅᔪᓪᓗ, ᐅᑎᓕᖅᐳᑦ ᕿᒤᓕᖅᓗᑎᒃ ᕉᐱᓂᐅᑉ, ᒑᓪᓗ ᐃᓄᖏᓐᓂᒃ ᒋᓕᐊᑎᐅᑉ ᓄᓇᖓᓂᒃ ᐅᑎᓕᖅᓗᑎᒡᓗ ᑬᓇᓂᒧᑦ, ᐄᓴᕅᓕᐅᑉ ᐃᓄᖏᓐᓄᑦ, ᐅᓂᒃᑳᖅᐳᓪᓗ ᑖᒃᑯᓄᖓ. 
33ᐄᓴᕅᓕᒥᐅᓪᓗ ᓈᒻᒪᒃᓴᓕᖅᐳᑦ ᑐᓴᖅᑎᑦᓯᐅᑕᐅᔪᓂᒃ; ᒎᑎᓗ ᓂᖅᑐᓕᖅᐹᑦ, ᐅᖃᐅᓯᖃᕈᓐᓃᖅᐳᓪᓗ ᐅᓇᑕᕈᒪᓂᕐᖕᒥᒃ ᑖᒃᑯᓂᖓ, ᓄᓇᖏᓐᓂᒡᓗ ᐊᓯᕈᐃᔪᒪᓂᕐᖕᒥᒃ ᕉᐱᓂᐅᑉ ᒑᓪᓗ ᓄᓇᒋᓕᖅᑕᖓᓐᓂᒃ.
34ᕉᐱᓂᐅᑉ ᒑᓪᓗ ᐃᓄᖏᑦ ᐅᖃᖅᐳᑦ, “ᐅᓇ ᑐᓂᕐᕈᓯᖅᕕᒃ ᓇᓗᓁᒃᑯᑕᐅᕗᖅ ᐅᕙᑦᑎᓐᓄᑦ ᐃᓕᑦᓯᓐᓄᓪᓗ ᐊᑕᓂᖅ ᒎᑎᐅᖕᒪᑦ.” ᑍᒤᒻᒪᑦ ᐊᑎᖅᑖᖅᑕᐅᕗᖅ “ᓇᓗᓁᖅᓯᕕᖕᒥᒃ.”
