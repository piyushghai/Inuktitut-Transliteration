1ᖃᐅᔨᑎᑕᐅᑦᔪᑎᒐ ᐆᒻᒪᑎᓐᓂ ᐱᐅᖏᑦᑐᓕᔪᑦ ᐱᐅᖏᑦᑐᐊᓘᓂᖏᓐᓂᒃ:
2ᓇᖕᒥᓂᖅ ᑕᐅᑐᒃᑕᒥᒍᑦ ᐃᒻᒥᖕᓂᒃ ᐱᐅᔪᐊᓘᑎᓐᓇᓱᐊᖅᐳᑦ
3ᐅᖃᐅᓯᖏᑦ ᖃᓂᖏᓐᓂᑦ ᐱᔪᑦ ᐱᐅᖏᑦᑐᐊᓘᕗᑦ ᐅᐃᕕᕐᕆᒃᓯᓂᐅᓪᓗᑎᒡᓗ
4ᐃᓐᓇᖓᕕᖕᒥᓂ ᐊᒡᓛᑦ ᐱᐅᖏᑦᑐᓕᑦᔪᑎᒃᓴᓂᒃ ᐃᓱᒪᒃᓴᖅᓯᐅᖅᐳᑦ;
5ᐊᑕᓃᖅ, ᓇᒡᓕᖕᓃᑦ ᓱᖁᓯᔪᐃᑦᑐᖅ ᕿᓚᖕᒦᑉᐳᖅ;
6ᐃᓱᐊᖅᑐᓕᓃᑦ ᐊᑦᔨᖃᖅᐳᖅ ᒎᑎᐅᑉ ᖃᖅᑲᓂᒃ ᐳᖅᑐᔪᖅᔪᐊᓂᒃ;
7ᒎᑏ, ᓇᒡᓕᖕᓃᑦ ᓱᖁᓯᔪᐃᑦᑐᖅ ᐊᓐᓂᕐᖕᓇᖅᑐᐊᓘᕗᖅ!
8ᐊᖏᓗᐊᖅᑐᒥᒡᓗ ᓈᒻᒪᒃᓯᕗᑦ ᐃᒡᓗᕕᑦ ᓈᒻᒪᑦᓯᐊᕐᖕᓂᖓᓂᒃ,
9ᐃᓅᓯᕐᖕᒥᒃ ᐳᐊᓚᔪᖅ ᐃᓕᖕᓃᒻᒪᑦ;
10ᑲᔪᓯᑎᒍᒃ ᓇᒡᓕᖕᓃᑦ ᓱᖁᓯᔪᐃᑦᑐᖅ ᐃᓕᖕᓂᒃ ᖃᐅᔨᒪᔪᓄᑦ,
11ᐱᐅᔪᕆᔪᑦ ᐃᑎᒐᖏᑦ ᐅᕙᓐᓄᑦ ᐊᑭᕋᖅᑐᖅᓗᑎᒃ ᑎᑭᑦᑍᓕᓕᑦ,
12ᑍᑲᓂ ᐱᐅᖏᑦᑐᓕᓂᕐᖕᒥᒃ ᐱᓇᓱᐊᖅᑐᑦ ᐅᕐᕈᓯᒪᕗᑦ;
