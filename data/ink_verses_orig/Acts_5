1ᐊᖑᑎᑕᖃᓚᐅᖅᐳᖅᓕ ᐊᓇᓁᐊᓯᒥᒃ ᐊᑎᓕᖕᒥᒃ, ᓄᓕᐊᖃᖅᓗᓂᓗ ᓴᐰᕋᒥᒃ; ᑖᑦᓱᒪ ᐱᖁᑎᓂ ᓂᐅᕐᕈᑎᒋᕔᑦ, 
2ᓄᓕᐊᖓᓗ ᖃᐅᔨᒪᑎᓪᓗᒍ ᐊᑭᖏᑕ ᐃᓚᖏᑦ ᐱᓯᒪᕔᑦ, ᐃᓔᓐᓇᖏᓪᓗ ᐋᐴᓯᑕᓕᖕᓄᑦ ᑐᓂᓪᓗᒋᑦ. 
3ᐲᑦᑐᕉᓯᐅᓪᓕ ᐅᖃᐅᑎᕚ, “ᐊᓇᓁᐊᓰ, ᓲᖅ ᓵᑖᓇᓯ ᐆᒻᒪᑎᖕᓂ ᐱᕕᒃᓴᖅᑖᖅᑎᑉᐱᐅᒃ? ᓴᒡᓗᑎᒻᒪᑎᑦ ᐊᓂᕐᖕᓂᕐᖕᒧᑦ ᐃᑦᔪᕐᖕᓁᑦᑐᒧᑦ ᑮᓇᐅᔧᑦ ᓂᐅᕐᕈᑎᒋᔭᕕᑦ ᐃᓚᖏᑦ ᐱᓯᒪᔪᒪᓪᓗᒌᑦ? 
4ᓂᐅᕕᐊᖑᓚᐅᖅᑎᓐᓇᒍ ᓇᖕᒥᓂᕆᓚᐅᖅᐸᑦ, ᓂᐅᕐᕈᑎᒋᔭᕇᕋᕕᐅᒡᓗ ᑮᓇᐅᔧᑦ ᓇᖕᒥᓂᕆᓚᐅᖅᐸᑎᑦ, ᓱᖕᒪᓪᓕ ᑍᒤᓕᐅᖅᐲᑦ? ᐃᓄᖕᓄᑦ ᓴᒡᓗᓐᖏᓚᑎᑦ, ᒎᑎᒧᓪᓕ.” 
5ᐊᓇᓁᐊᓯᐅᓪᓕ ᑕᒪᓐᓇ ᑐᓴᕋᒥᐅᒃ ᐅᕐᕈᕗᖅ ᑐᖁᓪᓗᓂᓗ; ᑐᓴᖅᑐᓕᒫᓪᓗ ᑕᒪᑐᒥᖓ ᓯᕘᕋᓂᖅᔪᐊᖃᓕᖅᐳᑦ. 
6ᑕᕝᕙ ᐃᓅᓱᒃᑐᑦ ᐊᖑᑎᑦ ᐅᐸᒃᑲᒥᑦᔪᒃ ᑎᒥᖓ ᐃᒻᒧᓯᖅᓗᒍ ᐊᓐᓂᓯᕚᑦ ᐃᓗᕕᕆᐊᑐᖅᓗᒍ.
7ᐃᑲᕐᕋᑦ ᐱᖓᓱᑦ ᑭᖑᓂᖓᓐᓂ, ᓄᓕᐊᖓ ᐃᑎᖅᐳᖅ ᖃᐅᔨᒪᓇᓂᓗ ᓱᔪᖃᕐᖕᓂᕐᖕᒪᖔᑦ. 
8ᐲᑦᑐᕉᓯᐅᓪᓗ ᐊᐱᕆᕚ, “ᐅᖃᐅᑎᓚᐅᓐᖓ, ᐅᐃᓪᓗ ᓂᐅᕐᕈᑎᒋᔭᓯᒃ ᑍᒫᒃ ᐊᑭᖃᓚᐅᖅᐹ?”
9ᐲᑦᑐᕉᓯᐅᓪᓕ ᐅᖃᐅᑎᕚ, “ᓲᖅ ᐅᐃᓪᓗ ᐊᖏᖃᑎᒌᒃᓯᒪᕕᓰᒃ ᐊᑕᓂᐅᑉ ᐊᓂᕐᖕᓂᖓ ᐆᒃᑐᕈᒪᓪᓗᒎ? ᑕᑯᒋᑦ, ᐊᖑᑏᑦ ᐅᐃᖕᓂᒃ ᐃᓗᕕᖅᓯᖅᑲᐅᔪᑦ ᐃᑎᓕᖅᐳᑦ, ᑖᒃᑯᓇᓐᖓᑦ ᐊᒡᔭᖅᑕᐅᓗᑎᑦ ᐊᓐᓂᓯᔭᐅᓂᐊᕆᕗᑎᑦ.” 
10ᑕᕝᕔᓐᓇᖅᓗ ᓵᖓᓂ ᐅᕐᕈᓪᓗᓂ ᑐᖁᕗᖅ. ᐃᓅᓱᒃᑐᓪᓗ ᐊᖑᑎᑦ ᐃᑎᕋᒥᒃ, ᑕᑯᒐᒥᒡᓗ ᑐᖁᖕᒪᑦ, ᐊᒡᔭᖅᓗᒍ ᐊᓐᓂᓯᕚᑦ ᐃᓗᕕᕆᐊᖅᑐᖅᓗᒍᓗ ᐅᐃᖓᑕ ᓴᓂᐊᓄᑦ. 
11ᐃᓚᒌᒃᑐᓪᓗ ᐅᒃᐱᖅᑐᖃᑎᒌᓕᒫᑦ ᓯᕘᕋᓂᖅᔪᐊᖃᓕᖅᐳᑦ, ᑕᒪᑐᒥᖓᓗ ᑐᓴᖅᑐᓕᒫᑦ ᓯᕘᕋᓕᕆᕗᑦ.
12ᑲᒪᓇᖅᑐᓕᓃᑦ ᓇᓗᓁᒃᑯᑍᓪᓗ ᐅᓄᖅᑐᑦ ᐊᑐᖅᑕᐅᓚᐅᖅᐳᑦ ᐃᓄᖕᓂ ᐋᐴᓯᑕᓕᒃᑎᒍᑦ. ᐅᒃᐱᖅᑑᖃᑎᒌᓪᓗ ᑲᑎᒪᖃᑦᑕᓚᐅᖅᐳᑦ ᓲᓗᒨᓂᐅᑉ ᑐᖅᓲᖓᓂᒃ ᑍᔭᐅᔪᒥ. 
13ᐅᒃᐱᖅᑑᖃᑎᒌᓪᓗ ᐃᓚᒋᓐᖏᑕᖏᑦ ᓯᕘᕋᓂᕐᖕᒧᑦ ᐃᓚᓕᐅᑎᔪᓐᓇᓚᐅᓐᖏᓚᑦ, ᑖᒃᑯᓂᖓ ᐃᒃᐱᒍᓱᑦᓯᐊᕋᓗᐊᖅᓗᑎᒃ. 
14ᐊᑕᓂᕐᖕᒧᓪᓕ ᐅᒃᐱᓕᖅᑐᑦ ᐅᓄᖅᑐᑦ ᑖᒃᑯᓄᖓ ᐃᓚᓕᐅᑎᕙᓪᓕᐊᓚᐅᖅᐳᑦ ᐊᖑᑏᓪᓗ ᐊᕐᖕᓁᓪᓗ. 
15ᖃᓂᒪᔪᑦ ᐊᒡᓛᑦ ᐊᖅᑯᑎᓄᐊᕈᑦᔭᐅᓚᐅᖅᐳᑦ; ᓯᓂᒡᕕᖕᒥ ᓇᓪᓚᖓᑎᓪᓗᒋᑦ ᐊᑭᕋᐅᑎᓃᑦᑐᓪᓗ, ᐲᑦᑐᕉᓯ ᓴᓂᖅᑯᓕᖅᐸᑦ ᑕᕐᕋᖓᓄᑦ ᐃᓚᖏᑦ ᑖᓪᓕᖅᑕᐅᔪᓐᓇᖁᓪᓗᒋᑦ. 
16ᐃᓄᒋᐊᒃᑐᖅᔪᐊᓪᓗ ᑎᑭᓚᐅᖅᐳᑦ ᔪᕉᓴᓚᐅᑉ ᖃᓂᒋᔭᖓᓂ ᓄᓇᖃᖅᑐᑦ, ᖃᓂᒪᔪᓂᒃ ᑕᕝᕗᓐᖓᐅᑦᔨᓪᓗᑎᒃ ᐊᓂᕐᖕᓂᖅᓗᖕᓄᓪᓗ ᐃᑎᖅᑕᐅᓯᒪᔪᓂᒃ; ᑕᒪᕐᖕᒥᒡᓗ ᐋᖅᑭᒃᑕᐅᓚᐅᖅᐳᑦ.
17ᑐᓂᕐᕈᓯᖅᑎᑦᓯᔩᓪᓕ ᐊᖓᔪᖅᑳᖓᑦ ᐃᓚᒋᔭᓕᒫᖏᓪᓗ ᓵᑦᔫᓰᑦ, ᐋᐴᓯᑕᓖᑦ ᓵᓐᖓᔭᐅᓗᐊᕐᖕᓂᖏᓐᓂᒃ ᓂᓐᖓᐅᒪᑦᔪᑎᖃᓕᓚᐅᖅᐳᑦ. 
18ᐋᐴᓯᑕᓕᖕᓂᒡᓗ ᑎᒍᓯᕗᑦ ᑎᒍᔭᐅᓯᒪᕕᖕᒧᐊᖅᑎᓪᓗᒋᓪᓗ. 
19ᐅᓐᓄᐊᖑᓕᖅᑎᓪᓗᒍᓕ ᐊᑕᓂᐅᑉ ᐂᖏᓕᖓᑕ ᑎᒍᔭᐅᓯᒪᕕᐅᑉ ᐅᒃᑯᐊᖏᑦ ᒪᑐᐃᖅᐰᑦ, ᐊᓂᑎᓪᓗᒋᓪᓗ ᐅᖃᐅᑎᕔᑦ, 
20“ᑐᒃᓯᐊᖅᕕᒡᔪᐊᕐᖕᒧᑦ ᐂᓕᕆᑦᓯ ᑕᕝᕙᓂᓗ ᐃᓄᓕᒫᓄᑦ ᐅᖃᓪᓚᒋᑦᓯ ᐅᖃᐅᓯᕐᖕᓂᒃ ᐃᓅᓯᖅᑖᕐᖕᓇᖅᑐᓂᒃ.” 
21ᑕᒪᓐᓇ ᑐᓴᕋᒥᑦᔪᒃ, ᖃᐅᑎᓪᓗᒍ ᑐᒃᓯᐊᖅᕕᒡᔪᐊᕐᖕᒧᐊᖅᐳᑦ ᐊᔪᕆᖅᑐᐃᓕᖅᓗᑎᒡᓗ.
22ᑎᓕᔭᐅᔪᓪᓗ ᑎᒍᔭᐅᓯᒪᕕᖕᒧᐊᕋᒥᒃ ᐋᐴᓯᑕᓕᖕᓂᒃ ᑭᖑᕅᕗᑦ, ᐅᑎᕋᒥᒡᓗ ᑲᑎᒪᔨᖅᔪᐊᓄᑦ ᐅᖃᕆᐊᖅᑐᖅᐳᑦ. 
23ᐅᖃᖅᓗᑎᒃ, “ᑎᒍᔭᐅᓯᒪᕕᖕᒧᑦ ᐃᑎᕋᑦᑕ, ᐅᒃᑯᐊᖏᑦ ᐊᑦᓱᖏᖅᓯᒪᖅᑲᐅᕗᑦ, ᖃᐅᔨᓴᖅᑏᓪᓗ ᐅᒃᑯᐊᑦ ᓴᓂᐊᓂ ᓇᖏᖅᓗᑎᒃ, ᒪᑐᐃᕋᑦᑎᒍᓕ ᐃᓗᐊᓂ ᐃᓄᒃᑕᖃᓐᖏᓚᖅ.” 
24ᑐᒃᓯᐊᖅᕕᒡᔪᐊᓪᓕ ᖃᐅᔨᓴᖅᑎᖏᑕ ᐊᖓᔪᖅᑳᖓᑦ ᑐᓂᕐᕈᓯᖅᑎᑦᓯᔩᓪᓗ ᐊᖓᔪᖅᑳᖏᑦ ᑕᒪᑐᒥᖓ ᑐᓴᕋᒥᒃ, ᐊᖏᔪᒥᒃ ᖁᐊᖅᓵᖓᓕᖅᐳᑦ ᖃᓄᖅᓗ ᐱᔪᐊᓘᖕᒪᖔᑕ ᐃᓱᒪᓕᖅᓗᑎᒃ. 
25ᐃᑎᖅᑐᖃᖅᐳᖅᓗ ᐅᖃᕆᐊᖅᑐᖅᑐᒥᒃ ᑖᒃᑯᓄᖓ, “ᐊᖑᑏᑦ ᑎᒍᔭᐅᓯᒪᕕᖕᒧᐊᖅᑎᓚᐅᖅᑕᓯ ᑐᒃᓯᐊᖅᕕᒡᔪᐊᒦᑉᐳᑦ ᐊᔪᕆᖅᑐᐃᓪᓗᑎᒡᓗ ᐃᓄᖕᓂᒃ.” 
26ᖃᐅᔨᓴᖅᑎᐅᓪᓗ ᐊᖓᔪᖅᑳᖓᑦ ᐅᓇᑕᖅᑐᒃᓴᓂᒃ ᐃᓚᖃᖅᓗᓂ ᐊᓂᕗᑦ ᐋᐴᓯᑕᓖᑦ ᐂᓪᓗᒋᑦ, ᓲᖑᓵᖅᕕᒋᓐᖏᓔᓪᓕᑦ, ᐃᓄᐃᑦ ᓯᕘᕋᒋᒐᒥᒋᑦ ᒥᓪᓗᖅᑕᐅᓂᐊᕋᓱᒋᓪᓗᑎᒃ.
27ᐋᐴᓯᑕᓖᓪᓗ ᑕᕝᕗᓐᖓᐅᑎᒐᒥᑦᔪᒃ, ᑲᑎᒪᔨᖅᔪᐊᑦ ᓵᖓᓐᓄᐊᖅᐰᑦ, ᑐᓂᕐᕈᓯᖅᑎᑦᓯᔩᓪᓗ ᐊᖓᔪᖅᑳᖓᑦᑕ ᐊᐱᖅᓱᖅᐰᑦ, 
28ᐅᖃᖅᓗᓂ, “ᐊᒃᓱᕈᖅᓗᑕ ᐃᓕᑦᓯᓐᓂᒃ ᐃᓂᖅᑎᕆᓚᐅᖅᐳᒍᑦ ᐊᔪᕆᖅᑐᐃᖃᑦᑕᖁᓇᓯ ᑖᑦᓱᒪ ᐊᑎᖓᓂ, ᐃᓕᑦᓯᓕ ᔪᕉᓴᓚᒥᐅᑦ ᑕᒪᕐᖕᒥᐊᓗᒃ ᑐᓴᖅᑎᓕᖅᐸᓯ ᐊᔪᕆᖅᑐᐃᓂᑦᓯᓐᓄᑦ, ᐅᕙᑦᑎᓐᓂᒡᓗ ᑍᑦᓱᒪ ᑐᖁᑕᐅᓂᖓᓄᑦ ᓵᑕᒃᓴᐅᓂᕅᖃᑦᑕᖅᓗᓯ.” 
29ᐲᑦᑐᕉᓯᓕ ᐋᐴᓯᑕᓖᓪᓗ ᑭᐅᕗᑦ, “ᒎᑎᒥᒃ ᓈᓚᒋᐊᖃᖅᐳᒍᑦ, ᐃᓄᖕᓂᐅᖏᑦᑐᖅ. 
30ᓯᕗᓕᕕᓂᑦᑕ ᒎᑎᖓᑦᑕ ᔩᓱᓯ ᒪᑭᑎᓚᐅᖅᐹ ᑐᖁᒥᑦ, ᐃᓕᑦᓯ ᑐᖁᓚᐅᖅᑕᓯ ᓂᕕᓐᖓᖅᑎᓪᓗᒍ ᓴᓐᓂᖓᔪᓕᖕᒧᑦ. 
31ᒎᑎᐅᓪᓕ ᐊᑕᓂᕈᖅᑎᓚᐅᖅᐹ ᑕᓕᖅᐱᖕᒥᓂ ᓯᕗᓕᖅᑎᐅᓕᖅᓗᓂ ᐱᐅᓕᔨᐅᓕᖅᓗᓂᓗ, ᐄᓴᕅᓕᒥᐅᑦ ᖃᕿᐊᓕᖅᕕᒃᓴᖃᖁᓪᓗᒋᑦ ᐱᐅᖏᑦᑐᓕᓂᖏᓐᓂᓪᓗ ᐃᓱᒪᒋᔪᓐᓁᖅᕕᐅᖁᓪᓗᒋᑦ. 
32ᐅᕙᒍᓪᓗ ᑕᑯᓚᐅᖅᑐᒍ ᐅᖃᐅᓯᖃᖅᐳᒍᑦ ᑕᒪᒃᑯᓂᖓ, ᐃᓚᖃᖅᓗᑕ ᐊᓂᕐᖕᓂᖅ ᐃᑦᔪᕐᖕᓁᑦᑐᒥᒃ ᒎᑎᐅᑉ ᑐᓂᕐᕈᑎᒋᓯᒪᔭᖓᓂᒃ ᒪᓕᒃᑎᒥᓄᑦ.”
33ᑕᒪᓐᓇ ᑐᓴᕋᒥᑦᔪᒃ ᓂᓐᖓᕕᒡᔪᐊᖅᐳᑦ ᑐᖁᑦᓯᔪᒪᓕᖅᓗᑎᒡᓗ ᑖᒃᑯᓂᖓ. 
34ᐹᕋᓰᓪᓕ ᐃᓚᖓᑦ ᒐᒤᓕᐊᓕᒥᒃ ᐊᑎᓕᒃ, ᐱᖁᔭᓂᒃ ᐃᓕᓮᔨ ᐃᓄᖕᓂᓪᓗ ᑕᒤᓐᓂᑦ ᐅᐱᒋᔭᐅᑦᓯᐊᖅᑐᖅ, ᓂᑯᕕᑉᐳᖅ, ᐋᐴᓯᑕᓖᓪᓗ ᐊᓂᑎᑕᐅᑬᓐᓇᖁᕔᑦ ᑲᑎᒪᕕᖕᒥᑦ, 
35ᑲᑎᒪᔨᖅᔪᐊᓄᓪᓗ ᐅᖃᖅᐳᖅ, “ᐄᓴᕅᓕᒥᐅᖑᖃᑎᒃᑲ, ᐃᒃᐱᒍᓱᑦᓯᐊᓚᐅᕆᑦᓯ ᖃᓄᐃᓕᐅᕐᖕᒪᖔᑦᓯ ᐊᖑᑎᓄᑦ ᑖᒃᑯᓄᖓ. 
36ᐃᖅᑲᐅᒪᓕᕆᑦᓯ ᒫᓐᓇᐅᔪᓐᓃᖅᑐᖅ ᑎᐅᑕᓯ ᐱᓇᓱᐊᓚᐅᖅᐳᖅ ᐊᔪᖏᑦᑐᐊᓘᔮᖅᓗᓂ, ᒪᓕᒃᑎᖃᓕᓚᐅᖅᐳᖅᓗ 400-ᓂᒃ ᐊᖑᑎᓂᒃ; ᑖᓐᓇᓕ ᑐᖁᑕᐅᖕᒪᑦ ᒪᓕᒃᑎᓕᒫᖏᑦ ᐊᒡᒍᓚᐅᖅᐳᑦ ᓄᖑᑐᐃᓐᓇᖅᓗᑎᒡᓗ. 
37ᑭᖑᓂᖓᒍᓪᓗ, ᔫᑕᓯ ᒐᓕᓕᐊᒥᐅᖅ ᓴᖅᑭᓚᐅᕆᕗᖅ ᐃᓄᓕᒫᑦ ᓈᓴᖅᑕᐅᑎᓪᓗᒋᑦ, ᐃᓄᖕᓂᒃ ᐅᓄᖅᑐᓂᒃ ᒪᓕᒃᑎᖃᓕᓚᐅᕆᕗᖅ; ᑖᓐᓇ ᑐᖁᑕᐅᓚᐅᕆᕗᖅ ᒪᓕᒃᑎᖏᓪᓗ ᓯᐊᒻᒪᖅᑎᑕᐅᓪᓗᑎᒃ. 
38ᑍᒫᒃᑕᐅᖅ ᐅᖃᐅᑎᕙᑦᓯ ᒫᓐᓇᐅᔪᒥ, ᐅᑯᐊ ᐊᖑᑎᑦ ᑲᒪᒋᓐᖏᓚᐅᖅᓯᐅᒃ ᑎᒍᓇᓱᐊᕐᖕᓇᒋᓪᓗ; ᑕᒪᓐᓇ ᐱᒋᐊᖅᑎᓯᒪᔭᒪᖓᑦ ᐱᓇᓱᐊᖅᑕᖓᓪᓗ ᐃᓄᖕᓂᑦ ᐱᑐᐃᓐᓇᕈᓂ, ᓄᖑᑐᐃᓐᓇᕐᖕᓂᐊᖅᐳᖅ. 
39ᒎᑎᒥᓪᓕ ᐱᒃᐸᑦ, ᓵᓚᖃᕈᓐᓇᓐᖏᓚᓯ. ᐊᒡᓛᑦ ᖃᐅᔨᔭᐅᒐᔭᖅᐳᓯ ᒎᑎᒥᒃ ᐊᑭᕋᖅᑐᓕᖅᑎᓪᓗᓯ!”
40ᑲᑎᒪᔨᖅᔪᐊᑦ ᒐᒤᓕᐊᓕᐅᑉ ᐅᖃᐅᓯᖏᓐᓂᒃ ᓈᓚᓚᐅᖅᐳᑦ, ᐋᐴᓯᑕᓖᓪᓗ ᐃᑎᖁᒐᒥᑦᔪᒃ, ᑏᒐᖅᑐᖅᑕᐅᑎᑉᐰᑦ ᐃᓂᖅᑎᒻᒪᕆᒡᓗᒋᓪᓗ ᐊᔪᕆᖅᑐᐃᑦᔪᑎᖃᖃᑦᑕᖁᓇᒋᑦ ᔩᓱᓯᒥᒃ, ᑕᕝᕙᓐᖓᓪᓗ ᐊᓂᖁᕔᑦ. 
41ᐋᐴᓯᑕᓖᓪᓗ ᑲᑎᒪᔨᖅᔪᐊᓂᑦ ᐊᓂᒐᒥᒃ ᖁᕕᐊᓱᒻᒪᕆᒃᐳᑦ ᖃᐅᔨᒐᒥᒃ ᐋᓐᓂᐊᑎᑕᐅᔪᓐᓇᕐᖕᓂᑎᒃ ᓈᒻᒪᒋᔭᐅᖕᒪᑦ ᒎᑎᒧᑦ, ᔩᓱᓯ ᐱᑦᔪᑎᒋᓪᓗᒍ. 
42ᖃᐅᑕᒫᓪᓗ ᐊᔪᕆᖅᑐᐃᖏᓐᓇᖃᑦᑕᖅᐳᑦ ᑐᒃᓯᐊᖅᕕᒡᔪᐊᒥ ᐃᓄᐃᓪᓗ ᐊᖏᕐᕋᖏᓐᓂ ᐅᖃᐅᓯᖃᖅᓗᑎᒃ ᐊᔪᕆᖅᑐᐃᓪᓗᑎᒡᓗ, ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᔩᓱᓯ ᙭ᔅᑑᓯᒥᒃ.
