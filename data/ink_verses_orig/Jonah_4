1ᔫᓇᐅᓪᓗ ᑕᒪᓐᓇ ᖁᕕᐊᓱᖏᑦᔪᑎᒋᒻᒪᕆᓕᖅᐹ ᓂᓐᖓᒻᒪᕆᒃᓗᓂᓗ. 
2ᑐᒃᓯᐊᓕᖅᐳᖅᓗ ᐊᑕᓂᕐᖕᒧᑦ ᐅᖃᖅᓗᓂ: “ᐊᑕᓃᖅ, ᐅᖃᐅᓯᕆᓚᐅᖅᑕᕋ ᓇᓚᐅᑦᓯᓐᖏᓛᖅ ᓄᓇᑦᑎᓐᓃᓪᓗᖓ ᓱᓕ ᑍᒤᓕᐅᕋᔭᕐᖕᓂᕐᖕᓂᒃ? ᑕᒪᓐᓇ ᐱᓪᓗᒍ ᑐᐊᕕᖅᓗᖓ ᕿᒫᓚᐅᖅᐳᖓ ᑖᕐᓯᓯᒧᑦ, ᖃᐅᔨᒪᒐᒪ ᐃᕝᕕᑦ ᒎᑎᐅᒐᕕᑦ ᐱᑦᓯᐊᕐᖕᓂᖃᖅᑐᖅ ᓈᒃᑭᒍᓱᒃᑐᖅᓗ, ᓂᓐᖓᒃᓴᕅᖏᑦᑐᖅ ᓇᒡᓕᒍᓱᒃᑐᖅᔫᔪᖅᓗ, ᐃᓱᒤᓪᓗ ᓱᒋᐊᕐᖕᓂᕐᖕᒥᑦ ᓴᖑᑎᓲᕆᒐᕕᐅᒃ ᖃᕿᐊᓕᖅᑐᖃᑐᐊᕐᖕᒪᑦ ᐊᑲᐅᖏᓐᓂᕐᖕᒥᑦ. 
3ᒫᓐᓇᓕ ᐊᑕᓃᖅ, ᐃᓅᓯᕋ ᑎᒍᓕᕈᒃ, ᑐᖁᑐᐃᓐᓇᕈᒪ ᐱᐅᓂᖅᓴᐅᓕᖅᐳᖅ ᐃᓅᒐᔭᕐᖕᓂᓐᓂᑦ.”
4ᐊᑕᓂᐅᓪᓗ ᑭᐅᕚ, “ᓂᓐᖓᒡᓗᑎᑦ ᓈᒻᒪᓈᕋᓗᐊᖅᐲᑦ?”
5ᔫᓇᓗ ᑕᕝᕙ ᐃᒡᓗᒐᓮᑦ ᕿᒪᒡᓗᒋᑦ ᐃᒃᓯᕙᕗᖅ ᓯᕿᓂᐅᑉ ᓄᐃᕕᖓᑕ ᓇᓛᓂ. ᐅᖂᑕᓕᐅᖅᓗᓂᓗ ᑕᕝᕙᓂ ᐃᒃᓯᕙᕗᖅ ᑖᑦᓱᒪ ᑕᕐᕋᓕᓂᖓᓂ, ᑕᑯᔪᒪᓪᓗᓂ ᖃᓄᖅ ᐃᒡᓗᒐᓴᒡᔪᐊᑦ ᓂᓂᕕᒥᐅᑦ ᐱᓂᐊᖅᕕᐅᓛᕐᖕᒪᖔᑕ. 
6ᐊᑕᓂᐅᓪᓗ ᒎᑎᐅᑉ ᐱᕈᖅᑐᖅ ᐱᕈᖅᓴᕅᑦᑐᖅ ᐊᑐᐃᓐᓇᕈᖅᐹ ᓄᐃᑎᓪᓗᒍᓗ ᔫᓇᐅᑉ ᖁᓛᒎᖁᓪᓗᒍ ᑕᕐᕋᓕᓂᖃᖅᑎᑦᓯᖁᓪᓗᒍᓗ ᓂᐊᖁᐊᓄᑦ, ᐱᐅᓕᒃᓯᖁᓪᓗᒍᓗ ᑖᑦᓱᒥᖓ ᖃᓄᐃᓐᓂᖓᓂᑦ; ᔫᓇᐅᓪᓗ ᑖᓐᓇ ᖁᕕᐊᒋᑦᓯᐊᖅᐹ ᐱᕈᖅᑐᖅ. 
7ᖃᐅᖕᒪᓪᓕ ᖃᐅᒻᒪᓕᓵᖅᑎᓪᓗᒍ ᒎᑎᐅᑉ ᐊᑐᐃᓐᓇᕈᖅᐹ ᖁᒡᓗᒋᐊᖅ ᐊᓯᕈᐃᖁᓪᓗᒍ ᐱᕈᖅᑐᒥᒃ; ᑖᑦᓱᒪᓗ ᑖᓐᓇ ᐱᕈᖅᑐᖅ ᑲᐱᕚ ᑐᖁᓕᑎᓪᓗᒍᓗ. 
8ᓯᕿᓂᐅᓪᓗ ᓄᐃᓂᖓᓂᑦ ᒎᑎᐅᑉ ᐊᑐᐃᓐᓇᕈᖅᐹ ᐊᓄᕆ ᐆᓇᖅᑐᖅ ᓯᕿᓂᐅᑉ ᓄᐃᕕᖓᑕ ᓇᓛᓂᑦ, ᓯᕿᓂᖅᓗ ᔫᓇᐅᑉ ᓂᐊᖁᐊᓄᑦ ᐊᑭᖕᒥᒃᐳᖅ, ᔫᓇᓗ ᓄᑭᖃᕈᓐᓁᑲᓴᓕᖅᐳᖅ ᑕᒪᑐᒧᖓ ᐊᑭᖕᒥᒃᑐᒧᑦ. ᕿᓚᓈᖅᐳᖅᓗ ᑐᖁᔪᒪᓪᓗᓂ, ᑐᒃᓯᐊᖅᐳᖅᓗ, ᐅᖃᖅᓗᓂ: “ᑐᖁᑐᐃᓐᓇᕈᒪ ᐱᐅᓂᖅᓴᐅᓕᖅᐳᖅ ᐃᓅᒐᔭᕐᖕᓂᓐᓂᑦ.”
9ᒎᑎᐅᓪᓕ ᔫᓇ ᐅᖃᐅᑎᕚ, “ᓂᓐᖓᒡᓗᑎᑦ ᓈᒻᒪᓈᕋᓗᐊᖅᐲᑦ? ᑖᑦᓱᒧᖓ ᐱᕈᖅᑐᒧᑦ?”
10ᐊᑕᓂᐅᓪᓗ ᑭᐅᓪᓗᓂᐅᒃ ᐅᖃᐅᑎᕚ, “ᐅᓇ ᐱᕈᖅᑐᖅ ᐅᓐᓄᐊᖏᓐᓇᖅ ᐱᕈᖅᐳᖅ ᖃᐅᑐᐊᕐᖕᒪᓪᓗ ᓄᖑᓪᓗᓂ; ᐃᕝᕕᓪᓕ ᖃᓄᐃᓕᐅᓚᐅᓐᖏᓚᑎᓪᓘᓐᓃᑦ ᑖᑦᓱᒧᖓ, ᐱᕈᑦᑎᑦᓯᓚᐅᓐᖏᓚᑎᓪᓘᓐᓃᑦ, ᑭᓯᐊᓂᓕ ᐅᒡᒍᐊᕆᕙᑦ! 
11ᐊᖏᓂᖅᓴᒥᒡᓕ ᖃᓄᖅ ᑕᕝᕙ, ᓂᑲᒍᓱᒃᑲᓐᓂᕈᓐᓇᖅᐳᖔ ᓂᓂᕕᒥᐅᓂᒃ? ᐃᒡᓗᒐᓴᒡᔪᐊᖑᖕᒪᑕ ᐊᖏᔪᐊᓘᓪᓗᑎᒃ. ᑖᒃᑯᓇᓂᓗ ᐸᓯᔭᒃᓴᐅᖏᑦᑐᓂᒃ ᓱᕈᓯᖅᑕᖃᖅᐳᖅ 120,000-ᓂᒃ, ᖃᐅᔨᒪᖏᑦᑐᓂᒃ ᑕᓕᖅᐱᖕᒥᖕᓂᒃ ᓴᐅᒥᖕᒥᖕᓂᒡᓗ, ᐆᒪᔪᖅᑕᖃᖅᓗᓂᓗ ᐅᓄᖅᑐᖅᔪᐊᓂᒃ!”
