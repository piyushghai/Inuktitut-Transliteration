1“ᑕᑯᒋᑦ, ᐅᓪᓗᖅ ᑎᑭᓕᖅᐳᖅ, ᐃᑯᐊᓪᓔᔪᒫᖅᑐᖅ ᐃᒐᐅᑉ ᐆᑦᓯᕕᖓᑐᑦ, ᐱᐅᔪᕆᔪᓕᒫᑦ ᐱᐅᖏᑦᑐᓕᔪᓕᒫᓪᓗ ᐃᑯᐊᓪᓚᒍᒫᖅᐳᑦ; ᐅᓪᓗᖅ ᑎᑭᓕᖅᐳᖅ ᐃᑯᐊᓪᓔᔪᒫᖅᑐᖅ ᑖᒃᑯᓂᖓ, ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ, ᐊᒫᖃᕈᓐᓁᕈᒫᖅᐳᑦ ᐊᕙᓚᖓᔪᖃᕈᓐᓁᖅᓗᑎᒡᓗ. 
2ᐊᑎᓐᓂᒡᓕ ᓯᕘᕋᔪᓯ ᐃᓱᐊᖅᑐᓕᓂᐅᑉ ᓯᕿᓂᖓᓄᑦ ᓄᐃᕕᐅᔪᒫᖅᐳᓯ, ᐃᓴᕈᕐᖕᒥᒍᑦ ᐋᖅᑭᒃᑕᐅᓂᕐᖕᒥᒃ ᐱᑕᓕᖕᒧᑦ. ᐊᓂᔪᒫᖅᐳᓯ ᒥᓯᒃᑕᖅᓗᓯ ᓄᕐᕋᖅᑎᑐᑦ ᐆᒪᔪᒃᑯᕕᖕᒥᑦ ᐊᓂᔪᑎᑐᑦ. 
3ᐱᐅᖏᑦᑐᓕᔪᓂᒡᓗ ᑐᓪᓕᕋᕈᒫᖅᐳᓯ, ᑖᒃᑯᐊ ᐊᖅᔭᓕᓂᕈᖅᑐᑎᑐᑦ ᑍᒤᑦᓱᒫᖅᐳᑦ ᑐᓪᓕᕋᓕᕈᑦᓯᐅᒃ, ᐱᓇᓱᐊᕐᖕᓂᒪ ᐅᓪᓗᖓ ᓇᓪᓕᐅᑎᒃᐸᑦ, ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ.
4ᐃᖅᑲᐅᒪᒋᑦᓯ ᒨᓯᓯᐅᑉ ᐱᔨᒪ ᐱᖁᔭᖏᓐᓂᒃ, ᐊᑐᖅᑕᐅᖁᔭᓐᓂᒃ ᒪᓕᒐᒃᓴᐅᖁᔭᓐᓂᒡᓗ ᑐᓂᓯᕕᒋᓚᐅᕋᒃᑯ ᕼᐆᕆᑉᒥ ᐄᓴᕅᓕᒥᐅᓕᒫᓄᑦ ᐱᐅᓯᐅᖁᔭᓐᓂᒃ.
5ᑕᑯᒋᑦ, ᐃᓔᑦᔭᒥᒃ ᐅᖃᖅᑎᓐᓂᒃ ᑎᓕᓯᕕᒋᔪᒫᖅᐸᑦᓯ ᐊᑕᓂᐅᑉ ᐅᓪᓗᖅᔪᐊᖓ ᓯᕘᕋᓇᖅᑐᖅᔪᐊᖅ ᑎᑭᓚᐅᖅᑳᖅᑎᓐᓇᒍ. 
6ᐊᑖᑕᐅᔪᓪᓗ ᐆᒻᒪᑎᖏᑦ ᕿᑐᕐᖓᒥᓄᑦ ᓵᑎᑦᓱᒫᖅᐰᑦ, ᕿᑐᕐᖓᐅᔪᓪᓗ ᐆᒻᒪᑎᖏᑦ ᐊᑖᑕᖏᓐᓄᑦ ᓵᑎᓪᓗᒋᑦ, ᑍᒤᓐᓂᐊᖏᑉᐸᑕ ᑎᑭᓪᓗᖓ ᓄᓇᓯ ᓱᒋᐊᕈᒫᖅᐸᕋ.”
