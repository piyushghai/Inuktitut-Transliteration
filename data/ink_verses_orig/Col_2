1ᖃᐅᔨᒪᖁᕙᑦᓯ ᐊᒃᓱᕈᒻᒪᕐᖕᓂᕆᔭᓐᓂᒃ ᐱᓇᓱᐊᕐᖕᓂᒃᑯᑦ ᐃᓕᑦᓯ ᐱᑦᔪᑎᒋᓪᓗᓯ, ᓔᐅᑎᓯᐊᒥᐅᓄᓪᓗ, ᑍᒃᑯᓄᖓᓗ ᐅᕙᓐᓂᒃ ᑕᑯᓚᐅᖅᓯᒪᖏᑦᑐᓄᑦ. 
2ᑍᒤᓕᐅᖅᐳᖓ ᐆᒻᒪᑎᖏᑦ ᐱᕙᓪᓕᖅᑎᑕᐅᖁᓪᓗᒋᑦ ᑲᑎᑦᓯᐊᖁᓪᓗᒋᓪᓗ ᓇᒡᓕᖕᓂᕐᖕᒥ, ᐊᔪᖅᓴᖏᑦᓯᐊᖁᓪᓗᒋᓪᓗ ᑐᑭᓯᑦᓯᐊᕐᖕᓂᕐᖕᒥᒃ ᖃᐅᔨᖁᓪᓗᒋᓪᓗ ᒎᑎᐅᑉ ᓇᓗᓇᕐᖕᓂᖓᓂᒃ, ᙭ᔅᑑᓯᒥᒡᓗ. 
3ᑖᓐᓇᑐᐊᖅ ᒪᑐᐃᖅᓯᔪᓐᓇᕐᖕᒪᑦ ᑕᒤᓐᓂᒃ ᐃᔨᖅᓯᒪᔪᓂᒃ ᓯᓚᑐᓂᕐᖕᒥᒃ ᖃᐅᔨᒪᓂᕐᖕᒥᒡᓗ.
4ᐅᖃᐅᑎᕙᑦᓯ ᑭᓇᒧᓪᓘᓐᓃᑦ ᓯᓔᕐᕆᔭᐅᖁᓇᓯ ᐅᖃᐅᓯᕐᖕᓄᑦ ᑲᔪᖏᖅᓮᔪᓄᑦ, ᓱᓕᔫᔮᕋᓗᐊᖅᐸᑕ. 
5ᑎᒥᒃᑯᑦ ᐊᕕᓯᒪᒐᓗᐊᖅᓗᓯ, ᐊᓂᕐᖕᓂᒃᑯᓪᓕ ᓇᔪᖅᐸᑦᓯ, ᖁᕕᐊᓱᒡᓗᖓ ᖃᐅᔨᒐᒪ ᓱᖁᓯᓚᐅᖏᓐᓂᑦᓯᓐᓂᒃ ᑲᔪᓯᑦᓯᐊᕐᖕᓂᑦᓯᓐᓂᒡᓗ ᐅᒃᐱᕐᖕᓂᑦᓯᒍᑦ ᙭ᔅᑑᓯᒥ.
6᙭ᔅᑑᓯ ᔩᓱᓯᒥᒃ ᐃᓚᓕᐅᕆᓯᒪᓕᕋᑦᓯ ᐊᑕᓂᕆᔪᒪᓕᖅᓗᒍ, ᑍᒤᒻᒪᑦ ᐃᓅᔪᒃᓴᐅᓕᖅᐳᓯ ᑖᑦᓱᒪᓃᓪᓗᓯ, 
7ᐊᒫᖃᑦᓯᐊᓕᕆᑦᓯ ᑖᑦᓱᒪᓂ, ᐃᓅᓯᓯᓗ ᑖᑦᓱᒪᓂ ᐋᖅᑭᒃᓱᓕᖅᓯᐅᒃ, ᐅᒃᐱᕐᖕᓂᑦᓯᓗ ᑲᔪᓯᓂᖓ ᓴᓐᖏᒃᑎᑉᐸᓪᓕᐊᑎᓪᓗᒍ ᑖᑦᓱᒪᓂ, ᑍᒫᒃ ᐃᓕᓐᓂᐊᖅᑎᑕᐅᓚᐅᕋᑦᓯ, ᐊᖏᔪᒥᒡᓗ ᖁᔭᓕᓂᖃᓕᕆᑦᓯ.
8ᖃᐅᔨᓴᕆᑦᓯ ᑭᓇᒧᓪᓘᓐᓃᑦ ᓵᓚᒋᔭᐅᑦᑍᓕᓗᓯ ᐅᐃᕕᕐᕆᒃᓯᓂᕐᖕᓄᑦ ᑐᑭᖃᖏᑦᑐᓄᑦ ᐃᓄᐃᑦ ᓯᓚᑐᓂᖏᑕ ᐋᖅᑭᒃᑕᖏᓐᓄᑦ, ᐃᓄᑐᐃᓐᓁᑦ ᐃᓕᖅᑯᓯᖏᓐᓄᑦ, ᐊᓂᕐᖕᓂᐅᔪᓄᑦ ᓯᓚᖅᔪᐊᕐᖕᒥ ᐊᐅᓚᑕᐅᓯᒪᔪᓄᑦ, ᙭ᔅᑑᓯᒥᓐᖔᖏᑦᑐᓄᑦ. 
9ᒎᑎᐅᑉ ᐃᓕᖅᑯᓯᖓ ᓱᓇᒥᑦᓯᐊᖅᓗᓂ ᙭ᔅᑑᓯᒦᒻᒪᑦ ᑎᒥᖃᖅᓗᓂ. 
10ᐃᓅᓯᕐᖕᒥᒡᓗ ᓈᒻᒪᒃᓯᑦᓯᐊᖅᑐᒥᒃ ᐱᑎᑕᐅᓯᒪᕗᓯ ᙭ᔅᑑᓯᒥ, ᑖᓐᓇ ᓂᐊᖁᕆᔭᐅᖕᒪᑦ ᑕᒤᓐᓄᑦ ᐱᔪᓐᓇᕐᖕᓂᕐᖕᓄᑦ ᐊᖓᔪᖅᑲᐅᓂᕐᖕᓄᓪᓗ.
11ᑖᑦᓱᒪᓂᑦᑕᐅᖅ ᑭᐱᔭᐅᓯᒪᕗᓯ ᐃᓄᐃᑦ ᐊᒡᒐᖏᓐᓅᖏᑦᑐᖅ, ᙭ᔅᑑᓯᐅᑉ ᑭᐱᓯᒪᕚᓯ ᑎᒥᐅᑉ ᐱᔪᒪᔭᖓᓂᑦ ᐊᔪᕐᖕᓂᕐᖕᒥᑦ ᕿᓚᕈᑦᔮᖅᑕᐅᓂᑦᓯᓐᓄᑦ. 
12ᐹᑉᑎᑕᐅᑎᓪᓗᓯ ᙭ᔅᑑᓯ ᐃᓗᕕᖅᑕᐅᖃᑎᒋᒐᑦᓯᐅᒃ, ᒪᑭᖃᑎᒋᓚᐅᖅᐸᓯᓗ ᐅᒃᐱᕐᖕᓂᐅᑉ ᑲᔪᓯᓂᖓᒍᑦ ᒎᑎᐅᑉ ᐱᔪᓐᓇᕐᖕᓂᖓᒍᑦ, ᑖᑦᓱᒥᖓ ᒪᑭᑎᑦᓯᓚᐅᖅᑐᒃᑯᑦ ᑐᖁᖓᔪᓂᑦ. 
13ᒪᑐᒪ ᓯᕗᓂᖓᒍᑦ ᐅᒃᐱᕐᖕᓂᑦᓯᒍᑦ ᑐᖁᖓᓚᐅᖅᑐᓯ ᐊᔪᕐᖕᓂᑦᓯᓐᓄᑦ ᑭᐱᔭᐅᓯᒪᖏᓐᓂᑦᓯᓐᓄᓪᓗ, ᒎᑎᐅᓪᓕ ᐃᓅᓯᖅᑖᖅᑎᓚᐅᖅᐹᓯ ᙭ᔅᑑᓯᒃᑯᑦ, ᐃᓱᒪᒋᔪᓐᓁᖅᕕᒋᓪᓗᑕᓗ ᐊᔪᖅᑐᓕᓂᑦᑎᓐᓂᑦ ᑕᒤᓐᓂᑦ. 
14ᐃᖅᑲᖅᑐᖅᑕᐅᑦᔪᑎᒃᓴᕗᑦ ᑎᑎᕋᖅᓯᒪᓚᐅᖅᑐᑦ ᓵᑕᐅᑦᔪᑎᒃᓴᕗᑦ ᐲᓚᐅᖅᐰᑦ; ᑕᒪᕐᖕᒥᒡᓗ ᐊᑐᕈᓐᓃᖅᑎᓪᓗᒋᑦ, ᑭᑭᐊᒃᑐᓚᐅᖅᐰᑦ ᓴᓐᓂᖓᔪᓕᖕᒧᑦ. 
15ᑕᕝᕙᓂ ᐱᔪᓐᓇᕐᖕᓃᑦ ᐊᖓᔪᖅᑲᐅᕖᓪᓗ ᐱᔪᓐᓇᕐᖕᓃᕈᑎᓚᐅᖅᐰᑦ, ᓯᓚᖅᔪᐊᕐᖕᒥᐅᓄᓪᓗ ᑲᓐᖑᓇᖅᓯᑎᓪᓗᒋᑦ, ᓵᓚᒋᓚᐅᖅᐰᑦ ᓴᓐᓂᖓᔪᓕᖕᒥ.
16ᑍᒤᒻᒪᑦ ᒪᓕᒐᓕᐅᖅᑕᐅᓂᐊᕋᓯ ᖃᓄᐃᑦᑐᓂᒃ ᐃᒥᖃᑦᑕᕆᐊᖃᕐᖕᒪᖔᑦᓯ ᓂᕆᖃᑦᑕᕆᐊᖃᕐᖕᒪᖔᑦᓯᓘᓐᓃ; ᐅᓪᓗᐃᓪᓗ ᓇᓪᓕᖏᑦ ᐃᑦᔪᕐᖕᓁᑎᑕᐅᔪᒃᓴᐅᖕᒪᖔᑕ, ᑕᖅᑭᒥᓘᓐᓃᑦ ᓇᓪᓕᐊᓐᓂ ᓇᓪᓕᐅᓐᓂᖅᓯᐅᕆᐊᖃᕐᖕᒪᖔᑦᓯ, ᓴᐸᑎᒥᓘᓐᓃᑦ ᖃᓄᐃᑦᑐᒃᓴᐅᖕᒪᖔᑦᓯ. 
17ᑕᒪᒃᑯᐊ ᑕᕐᕋᑐᐃᓐᓇᐅᖕᒪᑕ ᓯᕗᓂᒃᓴᒥ ᐱᔪᒫᖅᑐᒧᑦ; ᑎᒥᑕᓪᓚᕆᖓᓕ ᙭ᔅᑑᓯᒦᑉᐳᖅ. 
18ᐱᑖᕆᔭᒃᓴᑦᓯᓐᓂᑦ ᓴᖑᑎᑕᐅᑦᑍᓕᒋᑦᓯ, ᐊᑦᔨᐅᖏᑦᑐᓂᒃ ᑕᑯᑎᑕᐅᓯᒪᓂᕋᖅᑐᓄᑦ ᐂᖏᓕᓂᒡᓗ ᑐᒃᓯᐊᖅᕕᖃᖅᐸᒃᑐᓄᑦ, ᑕᑯᑎᑕᐅᓯᒪᓂᕐᖕᒥᒃ ᑐᓐᖓᕕᖃᖅᑐᓄᑦ, ᑍᒤᑦᑐᑦ ᐱᐅᔪᕆᕗᑦ ᐱᐅᔪᕆᑦᔪᑎᒃᓴᖃᕋᑎᒃ ᐃᓱᒪᑐᐃᓐᓇᕐᖕᒥᖕᓂᒡᓗ ᐋᖅᑮᕙᒃᓗᑎᒃ. 
19ᑖᒃᑯᐊ ᓂᐊᖁᕐᖕᒥᒃ ᓴᒃᑯᐃᓯᒪᕗᑦ, ᑕᕝᕙᓐᖓᑦ ᑎᒥᓕᒫᖅ ᓂᕆᑎᑕᐅᖕᒪᑦ ᑲᑎᓐᖓᑎᑕᐅᓪᓗᓂᓗ ᓇᒡᒍᐊᓄᑦ ᓄᑭᖕᓄᓪᓗ, ᐱᕈᖅᐸᓪᓕᐊᕗᖅᓗ ᒎᑎᐅᑉ ᐱᕈᖅᐸᓪᓕᐊᕕᐅᖁᔭᖓᓄᑦ.
20᙭ᔅᑑᓯ ᑐᖁᖃᑎᒋᓯᒪᒐᑦᓯᐅᒃ ᓯᓚᖅᔪᐊᓪᓗ ᐱᔪᓐᓇᕐᖕᓂᖏᓐᓂᑦ ᕿᓚᕈᑦᔮᖅᑕᐅᓯᒪᓕᖅᓗᓯ, ᓱᖕᒪᓪᓕ ᓱᓕ ᓯᓚᖅᔪᐊᕐᖕᒥᐅᑎᑐᑦ ᐃᓅᓯᖃᕋᓱᐊᖅᐱᓰ? ᓱᖕᒪᓪᓗ ᒪᓕᓕᖅᐱᓰ? ᒪᑯᓂᖓ ᐱᖁᔭᓂᒃ ᐃᒤᓕᔪᓂᒃ, 
21“ᐅᓇ ᑎᒍᒥᐊᖅᑍᓕᓯᐅᒃ,” “ᐅᓇ ᐆᒃᑐᕐᖕᓂᐊᕐᖕᓇᒍ,” “ᐅᓇ ᐊᒃᑐᖅᑍᓕᓯᐅᒃ.” 
22ᑕᒪᒃᑯᐊ ᐊᑑᑎᖃᕈᓐᓃᕐᖕᓂᐊᖅᐳᑦ, ᐊᑐᖅᑕᐅᔭᕇᑐᐊᕈᑎᒃ ᐃᓄᑐᐃᓐᓇᕐᖕᓄᑦ ᐱᖁᔭᓕᐊᖑᓯᒪᖕᒪᑕ ᐊᔪᕆᖅᑑᑎᒋᔭᐅᓪᓗᑎᒡᓗ. 
23ᑕᒪᒃᑯᐊ ᓯᓚᑐᓂᕐᖕᒧᑦ ᐱᓯᒪᔫᔭᕐᖕᒪᑕ ᑐᒃᓯᐊᖃᑦᑕᖅᓗᑎᒡᓗ ᓇᖕᒥᓂᖅ ᐋᖅᑭᒃᓯᒪᔭᒥᖕᓂᒃ, ᓱᓕᓇᑎᒡᓗ ᒥᑭᒡᓕᑎᖅᓯᒪᔫᔮᖅᐳᑦ, ᑎᒥᒥᒡᓗ ᐊᒃᓱᕈᖅᑎᑦᓯᒻᒪᕆᒃᓗᑎᒃ; ᐱᓪᓚᕆᖕᒥᒡᓕ ᐱᓯᒪᓐᖏᓚᑦ ᑎᒥᐅᓪᓗ ᐱᔪᒪᓂᖅᔪᐊᖏᓐᓂᒃ ᓄᖅᑲᖓᑎᑦᓯᔪᓐᓇᕋᑎᒃ.
