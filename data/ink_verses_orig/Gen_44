1ᑕᕝᕙ ᑎᓕᓯᕗᖅ ᐃᒡᓗᒥᓂ ᐱᔨᒥᓂᒃ, “ᐊᖑᑏᑦ ᐃᒃᐱᐊᖅᔪᖁᑎᖏᑦ ᓂᕿᒃᓴᓂᒃ ᑕᑕᑎᖅᓯᐅᒃ, ᓇᒃᓴᖅᓯᔪᓐᓇᕐᖕᓂᓕᒫᖏᑦ ᒪᓕᒡᓗᒋᑦ, ᐊᖑᑎᓪᓗ ᑮᓇᐅᔭᖏᑦ ᐃᒃᐱᐊᖅᔪᖁᑎᖏᑕ ᐹᖓᓄᑦ ᐴᖅᓗᒋᑦ, 
2ᐃᒥᐅᑎᒐᓗ ᓯᐅᓪᕕᕆ, ᓄᑲᖅᓯᖅᐹᑉ ᐃᒃᐱᐊᖅᔪᖁᑎᖓᑕ ᐹᖓᓄᐊᖅᑕᐅᓗᓂ, ᑮᓇᐅᔧᓪᓗ ᐊᑭᓕᐅᑎᒃᓴᕆᓯᒪᔭᖏᑦ ᓂᐊᖂᔭᒃᓴᒧᑦ ᐴᖃᓯᐅᑎᓗᒋᑦ.” ᑖᓐᓇᓗ ᑍᒤᓕᐅᖅᐳᖅ ᔫᓯᐱᒧᑦ ᐅᖃᐅᑦᔭᐅᓂᕆᔭᕐᖕᒥᑐᑦ. 
3ᐅᓪᓛᒃᑯᑦ ᖃᐅᓕᑐᐊᕐᖕᒪᑦ, ᐊᖑᑎᑦ ᐊᐅᓪᓚᖁᔭᐅᓕᖅᐳᑦ ᓯᐅᑎᖅᑯᖅᑐᔪᖁᑎᖏᑦ ᐃᓚᒋᓗᒋᑦ. 
4ᐊᐅᓪᓚᕐᖕᒪᑕᓗ ᓱᓕ ᐃᒡᓗᒐᓴᖕᓂᑦ ᐅᖓᓯᒃᓯᓚᐅᖅᑎᓐᓇᒋᑦ, ᔫᓯᐱ ᐱᔨᒥᓄᑦ ᐅᖃᖅᐳᖅ, “ᑐᐊᕕᖅᓗᑎᑦ, ᑖᒃᑯᐊ ᐊᖑᑏᑦ ᒪᓕᒃᓴᒃᑭᑦ; ᐊᖑᒍᕕᒋᑦ ᐅᖃᐅᑎᓂᐊᖅᐸᑎᑦ, ‘ᓱᖕᒪᑦ ᐱᐅᖏᑦᑐᒥᒃ ᐊᑭᓂᐊᖅᐱᓯ ᐱᑦᓯᐊᖅᕕᐅᑎᓪᓗᓯ? ᓱᖕᒪᑦ ᐃᒥᐅᑎᒐ ᓯᐅᓪᕕᕆ ᑎᒡᓕᓚᐅᖅᐱᓯᐅᒃ? 
5ᑖᓐᓇ ᐊᖓᔪᖅᑳᒪ ᐃᒥᕈᑎᒋᖃᑦᑕᕐᖕᒪᒍ, ᓇᓗᓇᖅᑐᓂᒡᓗ ᖃᐅᔨᓇᓱᐊᕈᑎᒋᓪᓗᒍ, ᑍᒤᓕᐅᖅᑎᓪᓗᓯ ᐱᐅᖏᑦᑐᓪᓚᕆᐊᓗᖕᒥᒃ ᐱᓇᓱᐊᖅᓯᒪᕗᓯ.’”
6ᑎᓕᔭᐅᔪᖅᓗ ᐊᓐᖑᑎᒐᒥ ᑖᒃᑯᓄᖓ, ᑕᒪᒃᑯᓂᖓ ᐅᖃᐅᓯᖃᓕᖅᐳᖅ. 
7ᑖᒃᑯᐊᓗ ᐅᖃᖅᐳᑦ ᑖᑦᓱᒧᖓ, “ᓱᖕᒪᑦ ᐊᖓᔪᖅᑳᕗᑦ ᑍᒤᑦᑐᓂᒃ ᐅᖃᐅᓯᒃᓴᖃᖅᐹ? ᐅᑯᐊ ᐱᔨᑎᑦ ᑍᒤᓕᐅᕐᖕᓂᐅᓴᖏᒻᒪᕆᒃᑐᑦ! 
8ᑕᑯᒋᑦ, ᐃᒃᐱᐅᖅᔪᖁᑎᑦᑕ ᐹᖓᓂᑦ ᓇᓂᓚᐅᖅᑕᕗᑦ ᑮᓇᐅᔧᑦ ᑬᓇᓂᒥ ᓄᓇᑦᑎᓐᓂ ᐃᓕᖕᓄᑦ ᐅᑎᖅᑎᓚᐅᖅᐸᕗᑦ; ᖃᓄᖅᓕ ᑎᒡᓕᒃᑲᔭᖅᐱᑖ ᓯᐅᓪᕕᕆᒥᒃ ᒎᓗᒥᒡᓘᓐᓃᑦ ᐊᖓᔪᖅᑳᕕᑦ ᐃᒡᓗᖓᓂᑦ? 
9ᓇᓪᓕᐊᓐᓂᑦ ᐱᔨᖕᓂᑦ ᓇᓂᓯᒐᔭᕈᕕᑦ, ᑖᓐᓇ ᑐᖁᑕᐅᔪᒃᓴᐅᕗᖅ, ᐅᕙᒍᓪᓗ ᑕᒪᑦᑕ ᐊᖓᔪᖅᑳᕐᖕᓄᑦ ᓯᐊᓛᖅᑕᕆᔭᐅᓗᑕ.”
10ᑖᓐᓇ ᐅᖃᖅᐳᖅ, “ᐊᑍ ᑍᒤᓐᓂᐊᓕᖅᐳᖅ ᐅᖃᐅᓯᕆᔭᓯ ᒪᓕᒡᓗᒍ: ᑖᓐᓇ ᓇᓂᓯᕕᐅᔪᖅ ᐅᕙᓐᓄᑦ ᓯᐊᓛᖅᑕᕆᔭᐅᓂᐊᖅᐳᖅ, ᐃᓕᑦᓯᓕ ᐸᓯᔭᒃᓴᐅᓂᐊᓐᖏᓚᓯ.” 
11ᑕᕝᕙ ᐊᖑᑏᑦ ᐊᑐᓂᑦ ᑐᐊᕕᖅᓗᑎᒃ ᐃᒃᐱᐊᖅᔪᖁᑎᓂ ᐊᖅᑲᖅᐰᑦ ᓄᓇᒧᑦ, ᐊᑐᓂᓗ ᐃᒃᐱᐊᖅᔪᖁᑎᑎᒃ ᒪᑐᐃᖅᑎᖅᐰᑦ. 
12ᑖᑦᓱᒪᓗ ᕿᓂᖅᕕᒋᕔᑦ, ᐊᖓᔪᒃᓯᖅᐹᖓᓂᑦ ᐱᒋᐊᖅᓗᒋᑦ ᓄᑲᖅᓯᖅᐹᒧᑦ ᑎᑭᓪᓗᒍ; ᐃᒥᐅᑎᓗ ᓇᓂᔭᐅᕗᖅ ᐱᑦᔭᒥᓂᐅᑉ ᐃᒃᐱᐊᖅᔪᖁᑎᖓᓂᒃ. 
13ᑕᕝᕙ ᐊᓐᓄᕌᑎᒃ ᐊᓕᒃᐰᑦ, ᐊᖑᑏᓪᓗ ᑕᒪᕐᖕᒥᒃ ᓯᐅᑎᖅᑯᖅᑐᔪᖁᑎᒥᖕᓂᒃ ᓇᖕᒥᖅᑐᐃᒐᒥᒃ, ᐃᒡᓗᒐᓴᖕᓄᑦ ᐅᑎᖅᐳᑦ.
14ᔫᑕᓕ ᖃᑕᓐᖑᑎᖏᓪᓗ ᔫᓯᐱᐅᑉ ᐃᒡᓗᖓᓄᑦ ᑎᑭᐅᑎᕗᑦ, ᑕᕝᕙᓃᓚᐅᕐᖕᒪᑦ ᓱᓕ; ᑖᒃᑯᐊᓗ ᑖᑦᓱᒪ ᓵᖓᓄᑦ ᐅᑯᕗᑦ ᓄᓇᒧᑦ ᐹᒻᒪᒃᓗᑎᒃ. 
15ᔫᓯᐱᐅᑉ ᐅᖃᐅᑎᕔᑦ, “ᖃᓄᐃᒻᒪᑦ ᑍᒤᓕᐅᓚᐅᖅᐱᓰ? ᖃᐅᔨᒪᓐᖏᓚᓰ ᑖᓐᓇ ᐃᒥᐅᑎ ᓇᓗᓇᖅᑐᒥᒃ ᖃᐅᔨᓴᐅᑎᒋᔪᓐᓇᕋᒃᑯ?”
16ᔫᑕᓗ ᐅᖃᖅᐳᖅ, “ᖃᓄᖅᓕ ᐅᖃᕈᓐᓇᖅᐱᑖ ᐊᖓᔪᖅᑳᑦᑎᓐᓄᑦ? ᖃᓄᖅᓗ ᐅᖃᐅᓯᖃᕐᖕᓂᐊᖅᐱᑖ? ᐅᕝᕙᓗ ᖃᓄᖅ ᐅᕙᑦᑎᓐᓂᒃ ᐸᓯᔭᒃᓴᐅᔪᓐᓃᖅᑎᑦᓱᓐᓇᖅᐱᑖ? ᒎᑎᐅᑉ ᐸᓯᔭᒃᓴᐅᓂᕐᖕᒥᒃ ᐱᔨᑎᑦ ᓇᓂᓯᕕᒋᓯᒪᕔᑦ; ᑕᑯᒋᑦ, ᐊᖓᔪᖅᑳᒪ ᓯᐊᓛᖅᑖᕆᕚᑎᒍᑦ, ᑕᒪᑦᑕ ᐅᕙᒍᑦ ᑖᓐᓇᓗ ᐃᒥᐅᑎᖕᓂᒃ ᓇᓂᓯᕕᐅᓯᒪᔪᖅ.”
17ᑖᓐᓇᓕ ᐅᖃᖅᐳᖅ, “ᑕᒪᓐᓇ ᑍᒤᓕᐅᕐᖕᓂᖅ ᐅᕙᓐᓂᑦ ᐅᖓᓯᒡᓕ! ᑖᓐᓇ ᑭᓯᐊᓂ ᐊᖑᑦ ᐃᒥᐅᑎᒥᒃ ᓇᓂᓯᕕᐅᔪᖅ ᐅᕙᓐᓄᑦ ᓯᐊᓛᖅᑕᕆᔭᐅᓂᐊᖅᐳᖅ; ᐃᓕᑦᓯᓕ ᐃᓱᒫᓗᖏᓪᓗᓯ ᐊᐅᓪᓚᓕᕆᑦᓯ ᐅᑎᖅᓗᓯ ᐊᑖᑕᑦᓯᓐᓄᑦ.”
18ᑕᕝᕙ ᔫᑕᐅᑉ ᐅᐸᒃᓗᒍ ᐅᖃᐅᑎᕚ, “ᐊᖓᔪᖅᑳᕋ, ᕿᓄᕕᒋᕙᒋᑦ ᐱᔩᑦ ᓈᓚᒡᓗᒍ ᐅᖃᕈᓐᓇᖅᑎᓚᐅᕈᒃ, ᐱᔩᓪᓗ ᓂᓐᖓᐅᑎᑦᑍᓕᓗᒍ; ᐰᕈᑐᑦ ᐃᓱᒪᓇᕋᕕᑦ. 
19ᐊᖓᔪᖅᑳᒃ ᐱᔨᑎᑦ ᐊᐱᕆᓚᐅᕋᕕᒋᑦ, ᐅᖃᖅᓗᑎᑦ, ‘ᐊᑖᑕᖃᖅᐱᓰ, ᖃᑕᓐᖑᑎᖃᖅᐱᓯᓘ?’ 
20ᐅᕙᒍᓪᓗ ᐊᖓᔪᖅᑳᑦᑎᓐᓄᑦ ᐅᖃᓚᐅᖅᐳᒍᑦ, ‘ᐊᑖᑕᖃᖅᐳᒍᑦ ᐃᑦᑑᓕᖅᑐᒥᒃ, ᓄᑲᖃᖅᓱᑕᓗ, ᐃᓄᑐᖃᐅᓕᖅᑎᓪᓗᒍ ᕿᑐᕐᖓᖅᑖᕆᓯᒪᔭᖓᓂᒃ; ᑖᑦᓱᒪᓗ ᐊᖓᔪᐊ ᑐᖁᖓᓕᖅᐳᖅ, ᑖᓐᓇᓗ ᑭᓯᒥ ᐊᒥᐊᒃᑯᑑᓕᖅᐳᖅ ᐊᓈᓇᖓᑕ ᐃᕐᖕᓂᐊᕆᓯᒪᔭᖏᓐᓂᑦ; ᐊᑖᑕᖓᑕᓗ ᓇᒡᓕᒋᒻᒪᕆᒃᐹ.’ 
21ᑕᕝᕙ ᐱᔨᖕᓄᑦ ᐅᖃᓚᐅᖅᐳᑎᑦ, ‘ᑖᓐᓇ ᑕᒪᐅᓐᖓᐅᑎᓚᐅᖅᓯᐅᒃ ᐅᕙᓐᓄᑦ, ᓇᖕᒥᓂᖅ ᑕᑯᓂᐊᕋᒃᑯ.’ 
22ᑭᐅᓚᐅᖅᐳᒍᓪᓕ ᐃᓕᖕᓄᑦ ᐊᖓᔪᖅᑳᑦᑎᓐᓄᑦ, ‘ᑖᓐᓇ ᐃᓅᓱᒃᑐᖅ ᐊᑖᑕᒥᓂᑦ ᕿᒪᕉᑎᔪᓐᓇᓐᖏᓚᖅ, ᕿᒪᕉᑎᑐᐊᖅᐸᑦ ᐊᑖᑕᒥᓂᑦ, ᐊᑖᑕᖓ ᑐᖁᒐᔭᕐᖕᒪᑦ.’ 
23ᑕᕝᕙ ᐅᖃᓚᐅᖅᐳᑎᑦ ᐅᕙᑦᑎᓐᓄᑦ ᐱᔨᖕᓄᑦ, ‘ᓄᑲᖅᓯᖅᐹᓯ ᑕᒪᐅᓐᖓᖃᑎᒋᓂᐊᓐᖏᒍᑦᓯᐅᒃ, ᑮᓇᕋ ᑕᑯᓂᐊᕈᓐᓃᖅᐸᓯ.’
24ᐅᑎᕋᑦᑕᓗ ᐊᑖᑕᑦᑎᓐᓄᑦ ᐱᔨᖕᓄᑦ ᑕᒪᒃᑯᓂᖓ ᐅᖃᐅᑎᓚᐅᖅᐸᕗᑦ ᐅᖃᐅᓯᕆᓚᐅᖅᑕᕐᖕᓂᒃ. 
25ᐊᑖᑕᕗᓪᓗ ᐅᖃᕐᖕᒪᑦ, ‘ᐊᐅᓪᓚᓚᐅᕐᖕᒥᒋᑦᓯ, ᓂᕿᒃᓴᑦᑎᓐᓂᒃ ᓂᐅᕕᕆᐊᖅᓗᓯ,’ 
26ᐅᖃᓚᐅᖅᐳᒍᑦ, ‘ᐊᐅᓪᓚᕈᓐᓇᓐᖏᓚᒍᑦ ᑕᐅᓄᖓ. ᓄᑲᕗᑦ ᓄᑲᖅᓯᖅᐹ ᐃᓚᒋᓂᐊᓐᖏᑐᐊᕈᑦᑎᒍ, ᐃᓚᒋᓗᒍ ᑭᓯᐊᓂ ᐊᐅᓪᓚᕈᓐᓇᖅᐳᒍᑦ; ᑖᓐᓇ ᐊᖑᑦ ᑕᑯᔪᓐᓇᕐᖕᓂᐊᓐᖏᓚᕗᑦ ᖃᑕᓐᖑᑎᕗᑦ ᓄᑲᖅᐹᕗᑦ ᐃᓚᒋᓂᐊᓐᖏᑐᐊᕈᑦᑎᒍ.’ 
27ᑕᕝᕙ ᐱᔨᕕᑦ ᐊᑖᑕᒪ ᐅᖃᐅᑎᓚᐅᖅᐹᑎᒍᑦ, ‘ᖃᐅᔨᒪᕗᓯ ᓄᓕᐊᒪ ᐃᕐᖕᓂᖅᑖᖅᑎᓚᐅᕐᖕᒪᖓ ᒪᕐᕉᖕᓂᒃ; 
28ᐂᑉᐸᖓᑕᓕ ᕿᒪᓚᐅᖅᐹᖓ, ᐅᖃᓚᐅᖅᐳᖓᓗ, ᓇᓗᓇᓐᖏᓚᖅ ᐊᓕᒃᑐᖅᑕᐅᓯᒪᖕᒪᑦ; ᑍᒪᓐᖓᓪᓗ ᑕᑯᓚᐅᖅᓯᒪᔪᓐᓃᖅᐸᕋ. 
29ᑖᓐᓇᑦᑕᐅᖅ ᐅᕙᓐᓂᑦ ᐊᐅᓪᓚᕈᑎᓂᐊᕈᑦᓯᐅᒃ, ᖃᓄᐃᓐᓇᖅᑐᒧᑦ ᑎᑭᑕᐅᒃᐸᑦ, ᑕᕝᕙ ᓄᔭᒃᑲ ᖃᑯᖅᑕᐅᓕᖅᑐᑦ ᕿᒃᓵᕕᒃᔪᐊᕐᖕᓂᕐᖕᒧᑦ ᐃᓗᕕᖅᑕᐅᓕᕋᔭᖅᐳᖓ.’
30ᑍᒤᒻᒪᑦ, ᑕᕝᕙ ᐊᑖᑕᓐᓄᑦ ᐱᔨᖕᓄᑦ ᑎᑭᒐᔭᕈᒪ, ᑖᓐᓇᓗ ᐃᓅᓱᒃᑐᖁᑎᕗᑦ ᓇᒃᓴᕐᖕᓇᒍ, ᑕᕝᕙ ᐊᑖᑕᑦᑕ ᐃᓅᓯᖓ ᕿᓚᒃᓯᒪᓪᓚᕆᐳᖅ ᑖᑦᓱᒧᖓ ᐃᓅᓱᒃᑑᑉ ᐃᓅᓯᖓᓄᑦ, 
31ᑕᑯᒍᓂ ᐃᓅᓱᑦᑑᑉ ᐃᓚᒋᔭᐅᖏᓐᓂᖓᓂᒃ ᐅᕙᑦᑎᓐᓄᑦ, ᑕᕝᕙ ᑐᖁᓂᐊᖅᐳᖅ; ᐅᕙᒍᓪᓗ ᐃᓕᖕᓄᑦ ᐱᔨᐅᔪᒍᑦ ᐊᑖᑕᑦᑕ ᐱᔨᒋᔭᖅᐱᑦ ᓄᔭᖏᑦ ᖃᑯᖅᑕᐅᓕᖅᑐᑦ ᐃᓅᓯᖓᓂᒃ ᕿᒃᓵᕕᒃᔪᐊᕐᖕᓂᕐᖕᒧᑦ ᐅᒋᐊᖅᓯᓂᐊᖅᐳᒍᑦ ᐃᓗᕕᖅᑕᐅᑎᓪᓗᑎᒍᓗ. 
32ᐅᕙᖓ ᐃᓕᖕᓄᑦ ᐱᔨᐅᔪᖓ ᓱᓕᓂᕐᖕᒧᑦ ᓇᓗᓁᒃᑯᑕᐅᕗᖓ ᑖᑦᓱᒪ ᐃᓅᓱᒃᑑᑉ ᐃᓅᓯᖓᓄᑦ ᐊᖏᖃᑎᖃᓚᐅᖅᐳᖓ ᐊᑖᑕᓐᓄᑦ, ᐅᖃᖅᓗᖓ, ‘ᑖᓐᓇ ᐃᓕᖕᓄᑦ ᐅᑎᖅᑎᖏᒃᑯᒃᑯ, ᑕᕝᕙ ᓵᑕᒃᓴᐅᓗᖓ ᐸᓯᔭᒃᓴᐅᓂᐊᖅᐳᖓ ᐊᑖᑕᒪ ᓵᖓᓂ ᐃᓅᓯᓕᒫᕋ ᓈᓗᒍ.’ 
33ᒫᓐᓇ ᑍᒤᒻᒪᑦ, ᕿᓄᕕᒋᕙᒋᑦ ᐱᔩᑦ ᑕᕝᕙᓃᑎᖔᓚᐅᕈᒃ ᑖᑦᓱᒪ ᐃᓅᓱᒃᑑᑉ ᐃᓂᖓᓂ ᓯᐊᓛᖅᑕᕆᔭᐅᖔᖅᓗᖓ ᐊᖓᔪᖅᑳᓐᓄᑦ; ᑖᓐᓇᓕ ᐃᓅᓱᒃᑐᖅ ᖃᑕᓐᖑᑎᒥᓄᑦ ᐊᐅᓪᓚᖃᑕᐅᖔᖅᑎᓪᓗᒍ. 
34ᖃᓄᖅᓕ ᐊᑖᑕᓐᓄᑦ ᐅᑎᕈᓐᓇᕋᔭᖅᐳᖔ ᐃᓅᓱᒃᑐᖅ ᓇᒃᓴᖏᓪᓗᒍ? ᓯᕘᕋᕗᖓ ᑕᑯᔭᕆᐊᒃᓴᖅ ᐱᐅᖏᑦᑐᒥᒃ ᐊᑖᑕᒐ ᑎᑭᑕᐅᑎᓪᓗᒍ.”
