1ᑍᑦᓱᒪᓂᐅᑎᓪᓗᒍ ᐊᐰᔭ ᔨᕈᐳᐊᒻ ᐃᕐᖕᓂᖓ ᖃᓂᒻᒪᒃᐳᖅ. 
2ᔨᕈᐳᐊᒻᓗ ᓄᓕᐊᓂ ᐅᖃᐅᑎᕚ, “ᒪᑭᓕᕆᑦ, ᐃᒻᒥᓂᒃ ᐃᓕᑕᕐᖕᓇᕈᓐᓃᖅᑎᓪᓗᑎᑦ, ᐃᓕᑕᕆᔭᐅᖁᓇᒃ ᔨᕈᐳᐊᒻᒧᑦ ᓄᓕᐊᕆᔭᐅᖕᒪᖔᖅᐱᑦ, ᐂᓗᑎᓪᓗ ᓮᓗᐊᒧᑦ; ᐊᕼᐂᔭ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ ᑍᑲᓃᒻᒪᑦ, ᐅᕙᓐᓂᒃ ᐅᖃᐅᑦᔨᓚᐅᖅᑐᖅ ᐊᖓᔪᖅᑳᖅᔪᐊᓐᖑᕐᖕᓂᐊᕐᖕᓂᕅᓪᓗᓂ ᐃᓄᖕᓄᑦ ᑖᒃᑯᓄᖓ. 
3ᓂᐊᖂᔭᓂᒃ ᖁᓕᓂᒃ ᓇᒃᓴᖅᓗᑎᑦ, ᐸᐅᕐᖓᐅᔭᓕᒥᒃ ᓂᐊᖂᔭᒥᒃ, ᔭᕐᕋᕐᖕᒥᒡᓗ ᕼᐊᓂᒥᒃ, ᑖᑦᓱᒧᓐᖓᐅᓗᑎᑦ, ᑖᑦᓱᒪ ᐅᖃᐅᑎᓛᖅᐹᑎᑦ ᓱᕈᓯᐅᑉ ᖃᓄᐃᑦᑐᒫᕐᖕᓂᖓᓂᒃ.”
4ᑕᕝᕙ ᔨᕈᐳᐊᒻ ᓄᓕᐊᖓ ᑍᒤᓕᐅᓚᐅᖅᐳᖅ; ᒪᑭᓐᓇᒥᓗ ᓮᓗᐊᒧᐊᖅᐳᖅ, ᐊᕼᐂᔭᐅᓪᓗ ᐃᒡᓗᖓᓄᐊᖅᐳᖅ. ᐊᕼᐂᔭ ᑕᑯᓐᓇᓚᐅᓐᖏᓚᖅ, ᑕᐅᑐᑦᓯᐊᕈᓐᓃᓚᐅᕋᒥ ᐃᑦᑐᓂᕐᖕᒧᑦ. 
5ᐊᑕᓂᐅᓪᓗ ᐊᕼᐂᔭ ᐅᖃᐅᑎᕚ, “ᔨᕈᐳᐊᒻ ᓄᓕᐊᖓ ᕾᓕᖅᐳᖅ ᐃᕐᖕᓂᕐᖕᒥᓂᒃ ᐃᓕᖕᓄᑦ ᐊᐱᖅᓲᑎᖃᕆᐊᖅᑐᖅᓗᓂ; ᑖᓐᓇ ᖃᓂᒪᖕᒪᑦ. ᐅᖃᐅᑎᓚᐅᖅᐹᓗ ᐅᖃᐅᓯᕆᔭᒃᓴᖏᓐᓂᒃ ᑖᑦᓱᒧᖓ.”
6ᐊᕼᐂᔭᐅᓪᓗ ᑐᓴᕋᒥᐅᒃ ᐊᕐᖕᓇᐅᑉ ᐱᓱᒡᕙᓗᐊ ᐃᑎᓕᖅᑎᓪᓗᒍ, ᐅᖃᐅᑎᕚ, “ᐃᑎᕆᑦ, ᔨᕈᐳᐊᒻ ᓄᓕᐊᖓ; ᓱᖕᒪᑦ ᐃᓕᑕᕐᖕᓇᖅᑍᓕᒪᕖᑦ? ᑎᓕᔭᐅᒐᒪ ᐅᖃᖁᓪᓗᖓ ᐃᓕᖕᓄᑦ ᑐᓴᕈᒥᓇᖏᑦᑐᒥᒃ. 
7ᐂᓕᕆᑦ ᔨᕈᐳᐊᒻ ᐅᖃᐅᑎᓗᒍ, ‘ᐃᒫᒃ ᐊᑕᓂᖅ ᐄᓴᕅᓕᒥᐅᑉ ᒎᑎᖓ ᐅᖃᖅᐳᖅ: ᒪᑭᑎᓚᐅᕋᒃᑭᑦ ᐃᓄᖁᑎᓐᓂᑦ, ᐊᐅᓚᑦᓯᔨᓐᖑᖅᑎᓪᓗᑎᑦ ᐃᓄᖁᑎᓐᓄᑦ ᐄᓴᕅᓕᒥᐅᓄᑦ, 
8ᑍᕕᑎᐅᑉ ᐊᑕᓂᐅᕕᖓ ᑭᖑᕚᖏᓐᓂᑦ ᐊᕕᒃᑎᓚᐅᖅᐸᕋ ᑐᓂᓪᓗᒍᓗ ᐃᓕᖕᓄᑦ; ᑭᓯᐊᓂᓕ ᑍᕕᑎᑑᓚᐅᓐᖏᓚᑎᑦ, ᑖᓐᓇ ᐱᖁᔭᓐᓂᒃ ᐅᕙᓐᓂᒡᓗ ᒪᓕᑦᓯᐊᓚᐅᕐᖕᒪᑦ ᐱᔪᓐᓇᕐᖕᓂᓕᒫᒥᓄᑦ, ᐱᓇᓱᐊᖃᑦᑕᖅᓗᓂᓗ ᐱᓇᓱᐊᖅᑕᐅᖁᔭᓐᓂᒃ ᑭᓯᐊᓂ. 
9ᐃᕝᕕᓪᓕ ᐱᐅᖏᓐᓂᖅᐹᓂᒃ ᓯᕗᓕᕆᓚᐅᖅᑕᓕᒫᕐᖕᓂᑦ ᐱᓇᓱᐊᖅᐳᑎᑦ ᒎᑎᓐᖑᐊᓕᐅᓚᐅᕋᕕᑦ ᐃᓄᓐᖑᐊᓕᐅᖅᓗᑎᓪᓗ ᓂᓐᖓᒃᓮᓪᓗᑎᑦ ᐅᕙᓐᓂᒃ, ᕿᒤᓪᓗᑎᓪᓗ ᐅᕙᓐᓂᒃ. 
10ᑍᒤᒻᒪᑦ ᑕᑯᒋᑦ, ᐱᐅᖏᑦᑐᒥᒃ ᔨᕈᐳᐊᒻ ᑭᖑᕚᖏᑦ ᑎᑭᑕᐅᑎᓐᓂᐊᖅᐸᒃᑲ, ᐊᖑᑎᓕᒫᓪᓗ ᓄᖑᑕᐅᑎᓪᓗᒋᑦ ᑭᖑᕚᕐᖕᓂᑦ, ᑎᒍᔭᐅᓯᒪᔪᓕᒫᑦ ᑎᒍᔭᐅᓯᒪᖏᑦᑐᓕᒫᓪᓗ ᐄᓴᕅᓕᒥ, ᔨᕈᐳᐊᒻᓗ ᐃᓚᓕᒫᖏᑦ ᓄᖑᑎᓐᓂᐊᖅᐸᒃᑲ, ᐊᓇᖅᑎᑐᑦ ᐃᒋᑕᐅᓪᓗᑎᒃ ᐊᓯᐅᑎᑕᐅᔪᑎᑐᑦ. 
11ᔨᕈᐳᐊᒻ ᐃᓚᖏᑦ ᐃᒡᓗᒐᓴᖕᓂ ᑐᖁᔪᑦ ᕿᒻᒥᓄᑦ ᓂᕆᔭᐅᔪᒫᖅᐳᑦ; ᓄᓇᓕᖕᓂᐅᖏᑦᑐᖅᓗ ᑐᖁᔪᑦ ᑎᖕᒥᐊᓂᑦ ᓂᕆᔭᐅᔪᒫᖅᐳᑦ, ᐊᑕᓂᖅ ᐅᖃᖅᐳᖅ.’ 
12ᑍᒤᒻᒪᑦ ᒪᑭᓪᓗᑎᑦ ᐃᒡᓗᖕᓄᑦ ᐂᓕᕆᑦ. ᐃᑎᒐᑎᑦ ᐃᒡᓗᒐᓴᖕᓄᑦ ᑐᑎᑐᐊᖅᐸᑕ, ᓱᕈᓯᖅ ᑐᖁᓂᐊᖅᐳᖅ. 
13ᐄᓴᕅᓕᒥᐅᓕᒫᑦ ᕿᒃᓵᒍᑎᒋᔪᒫᖅᐹᑦ ᐃᓗᕕᖅᓗᒍᓗ; ᑖᓐᓇ ᔨᕈᐳᐊᒻ ᐃᓚᖏᓐᓂ ᐃᓗᕕᖅᑕᐅᔪᑑᔪᒫᖅᐳᖅ, ᑖᓐᓇ ᐊᑕᓂᕐᖕᒧᑦ ᖁᕕᐊᓇᖅᑐᒥᒃ ᐱᑕᓕᑐᐊᖑᖕᒪᑦ ᐄᓴᕅᓕᒥᐅᑦ ᒎᑎᖓᓄᑦ, ᔨᕈᐳᐊᒻ ᐃᓚᓕᒫᖏᓐᓂᑦ. 
14ᓱᓕᓗ ᐊᑕᓂᖅ ᓇᖕᒥᓂᖅ ᐊᖓᔪᖅᑳᖅᔪᐊᒥᒃ ᒪᑭᑎᑦᓯᒃᑲᓐᓂᕐᖕᓂᐊᖅᐳᖅ ᐄᓴᕅᓕᒧᑦ ᐊᖓᔪᖅᑳᖅᔪᐊᖑᓂᐊᖅᑐᒥᒃ, ᑖᓐᓇᓗ ᔨᕈᐳᐊᒻ ᐃᓚᖏᓐᓂᒃ ᓄᖑᑦᓯᓂᐊᖅᐳᖅ ᐅᓪᓗᒥᒥᑦ ᐱᒋᐊᖅᓗᒍ. ᓯᕗᓂᕐᖕᒧᓪᓗ ᑲᔪᓯᓗᓂ. 
15ᐊᑕᓂᐅᑉ ᓱᒋᐊᕈᒫᕐᖕᒪᒋᑦ ᐄᓴᕅᓕᒥᐅᑦ, ᐃᕕᒃᑎᑐᑦ ᐃᒫᓂ ᐊᐅᓚᑎᑕᐅᔪᑎᑐᑦ, ᐄᓴᕅᓕᒥᐅᑦ ᐊᒫᖏᑎᒍᑦ ᐊᒧᔪᒫᖅᐰᑦ ᓄᓇᒥᑦ ᐱᐅᔪᒥᑦ ᑐᓂᓚᐅᖅᑕᒥᓂᑦ ᓯᕗᓕᖏᓐᓄᑦ, ᓯᐊᒻᒪᖅᑎᑦᓱᒫᖅᐰᓪᓗ ᑰᑉ ᐃᕗᕅᑎᐅᑉ ᐅᖓᑖᓄᑦ, ᐃᓄᓐᖑᐊᓕᐅᖅᓗᑎᒃ ᒎᑎᓐᖑᐊᓕᐅᓚᐅᕐᖕᒪᑕ ᐊᓯᕆᒻᒥᒃ, ᑕᒪᑐᒧᖓ ᐊᑕᓂᕐᖕᒥᒃ ᓂᓐᖓᒃᓮᓚᐅᕐᖕᒪᑕ. 
16ᐊᑕᓂᐅᑉ ᐄᓴᕅᓕᒥᐅᑉ ᕿᒪᒍᒫᖅᐰᑦ ᔨᕈᐳᐊᒻ ᐊᔪᖅᑐᓕᓚᐅᕐᖕᓂᖓᓄᑦ, ᐄᓴᕅᓕᒥᐅᓂᒡᓗ ᐊᔪᖅᑐᓕᑎᑦᓯᓚᐅᕐᖕᓂᖓᓄᑦ.”
17ᑕᕝᕙ ᔨᕈᐳᐊᒻ ᓄᓕᐊᖓ ᒪᑭᑉᐳᖅ, ᐊᐅᓪᓚᖅᓗᓂᓗ, ᑎᑭᑉᐳᖅᓗ ᑎᕐᔭᒧᑦ. ᐃᒡᓗᖓᑕᓗ ᑐᖕᒥᕌᖏᓐᓄᑦ ᑐᓪᓕᑐᐊᕐᖕᒪᑦ, ᓱᕈᓯᖅ ᑐᖁᕗᖅ. 
18ᐃᓗᕕᖅᐹᓪᓗ, ᐄᓴᕅᓕᒥᐅᓕᒫᓪᓗ ᕿᒃᓵᒍᑎᒋᕚᑦ, ᐊᑕᓂᐅᑉ ᐅᖃᐅᓯᕆᓚᐅᖅᑕᖏᑦ ᒪᓕᒡᓗᒋᑦ, ᐱᔨᒥᒍᑦ ᐊᕼᐂᔭᒃᑯᑦ ᐅᖃᖅᑎᒥᒍᑦ.
19ᔨᕈᐳᐊᒻ ᐱᓂᐊᕐᖕᓂᕆᓚᐅᖅᑕᖏᑕ ᐃᓚᖏᑦ, ᐅᓇᑕᕐᖕᓂᖏᑦ ᐊᐅᓚᑦᓯᓂᖏᓪᓗ, ᑎᑎᕋᖅᓯᒪᕗᑦ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖏᑕ ᐅᓂᒃᑲᐅᓯᐅᓂᖏᓐᓂ. 
20ᔨᕈᐳᐊᒻ ᐊᐅᓚᑦᓯᓚᐅᖅᐳᖅ ᐊᕐᕌᒍᓂᒃ 22-ᓂᒃ; ᑐᖁᖕᒪᑦ ᐃᓗᕕᖅᑕᐅᕗᖅ, ᓁᑖᑉᓗ ᐃᕐᖕᓂᖓ ᑭᒍᕝᕕᐅᑎᕗᖅ ᐃᓂᖓᓂ.
21ᕆᕼᐅᐳᐊᒻ ᓲᓗᒨᓂᐅᑉ ᐃᕐᖕᓂᖓ ᐊᖓᔪᖅᑳᖅᔪᐊᓐᖑᓚᐅᖅᐳᖅ ᐊᕐᕌᒍᖃᓕᖅᓗᓂ 41-ᓂᒃ. ᐊᖓᔪᖅᑳᖑᓚᐅᖅᐳᖅ ᐊᕐᕌᒍᓂᒃ 17-ᓂᒃ ᔪᕉᓴᓚᒥ, ᐃᒡᓗᒐᓴᖕᓂ ᐊᑕᓂᐅᑉ ᓂᕈᐊᓚᐅᖅᑕᖓᓂ ᐄᓴᕅᓕᒥᐅᓂᑦ, ᑕᕝᕙᓂ ᑐᒃᓯᐊᖅᕕᐅᖃᑦᑕᕈᒪᓪᓗᓂ. ᕆᕼᐅᐳᐊᒻ ᐊᓈᓇᖓ ᐊᑎᖃᖅᐳᖅ ᓈᒪᒥᒃ ᐊᒧᓁᑎᒥᑦ ᐱᓯᒪᔪᖅ.
22ᔫᑕᒥᐅᑦ ᐊᔪᖅᑐᓕᓚᐅᖅᐳᑦ ᐊᑕᓂᐅᑉ ᓵᖓᓂ, ᓂᓐᖓᒃᓴᖅᐹᓪᓗ ᐊᔪᖅᑐᓕᓂᕐᖕᒥᖕᓄᑦ, ᓯᕗᓕᕆᓚᐅᖅᑕᖏᓐᓂᒃ ᐱᐅᖏᓐᓂᖅᓴᓂᒃ ᐱᓂᐊᕐᖕᓂᖃᓚᐅᕐᖕᒪᑕ. 
23ᐃᒻᒥᓂᒃ ᓴᓐᓇᓚᐅᕆᕗᑦ ᑐᒃᓯᐊᖅᕕᒋᔭᒃᓴᒥᖕᓂᒃ ᒎᑎᓐᖑᐊᓂᒃ, ᐅᔭᕋᖕᓂᒃ ᓇᑉᐸᔪᓂᒃ, ᐃᓄᓐᖑᐊᓂᒡᓗ ᕿᔪᖕᓂᒃ ᐊᓯᕆᒻᓂᒃ ᖃᖅᑲᓕᒫᑦ ᖄᖏᓐᓂ ᑐᒃᓯᐊᖅᕕᒃᓴᒥᖕᓂᒃ ᓇᐹᖅᑐᖅᔪᐊᓪᓗ ᐊᖏᔪᑦ ᐊᑖᓐᓂ. 
24ᐊᖑᑎᓂᒡᓗ ᐊᕐᖕᓇᓂᒡᓗ ᐊᑐᖅᑐᐊᒐᖁᑎᖃᐅᓚᐅᖅᐳᖅ ᑐᒃᓯᐊᖅᕕᖕᒥᖕᓂ. ᔫᑕᐅᑉ ᐃᓄᖏᑦ ᐱᐅᖏᑦᑐᓂᒃ ᐱᓇᓱᐊᓚᐅᖅᐳᑦ ᐊᑕᓂᐅᑉ ᓯᖏᑕᐅᑎᓚᐅᖅᑕᖏᑎᑐᑦ ᐃᓅᖃᑎᒌᒡᔪᐊᑎᑐᑦ ᓇᕐᕈᓇᖅᑐᒥᒃ ᐱᓇᓱᐊᖃᑦᑕᕐᖕᓂᖏᓐᓄᑦ ᐄᓴᕅᓕᒥᐅᑦ ᓄᓇᑖᖅᐸᓪᓕᐊᓕᖅᑎᓪᓗᒋᑦ.
25ᐊᖓᔪᖅᑳᖅᔪᐊᖅ ᕆᕼᐅᐳᐊᒻ ᐊᐅᓚᑦᓯᓕᖅᑎᓪᓗᒍ ᐊᕐᕌᒍᓂᒃ ᑕᓪᓕᒪᓂᒃ, ᐃᑦᔨᑉᑎᒥᐅᑦ ᐊᖓᔪᖅᑳᖅᔪᐊᖓ ᓰᓵᒃ ᐅᓇᑕᕆᐊᖅᐳᖅ ᔪᕉᓴᓚᒧᑦ. 
26ᐊᑕᓂᐅᓪᓗ ᐃᒡᓗᖓᓃᑦᑐᑦ ᐱᐅᔪᖁᑎᖏᑦ ᐊᖓᔪᖅᑳᖅᔪᐊᓪᓗ ᐱᐅᔪᖁᑎᖏᑦ ᐊᐅᓪᓚᐅᑎᕔᑦ; ᓲᓗᒨᓂᐅᓪᓗ ᓴᓇᔭᕕᓂᖏᑦ ᓴᐴᓗᑍᑦ ᒎᓗᐃᑦ ᐊᐅᓪᓚᐅᑎᓪᓗᒋᑦ. 
27ᐊᖓᔪᖅᑳᖅᔪᐊᑉ ᕆᕼᐅᐳᐊᒻ ᓴᓇᔭᐅᑎᑦᓯᓪᓗᓂ ᑭᖑᕝᕕᓚᐅᖅᐰᑦ ᑲᓐᓄᔭᓂᒃ ᓴᐴᓗᑕᕐᖕᓂᒃ, ᓴᐳᓐᓂᐊᖅᑏᓪᓗ ᐊᖓᔪᖅᑳᖏᓐᓄᑦ ᑐᓂᓪᓗᒋᑦ, ᐊᖓᔪᖅᑳᖅᔪᐊᑉ ᐃᒡᓗᖓᑕ ᐃᑎᖅᑕᖅᕕᖓᓂᒃ ᑲᒪᔨᐅᔪᓄᑦ. 
28ᐊᖓᔪᖅᑳᖅᔪᐊᖅᓗ ᐊᑕᓂᐅᑉ ᐃᒡᓗᖓᓅᑐᐊᕌᖓᑦ, ᓴᐳᓐᓂᐊᖅᑏᑦ ᓇᒃᓴᖃᑦᑕᖅᐰᑦ ᐊᑐᖅᓗᒋᑦ, ᑭᖑᕐᖓᒍᓪᓗ ᐅᑎᖅᑎᖃᑦᑕᖅᓗᒋᑦ ᓴᐳᓐᓂᐊᖅᑏᑦ ᓴᐴᓗᑕᒃᑯᕕᖏᓐᓄᑦ.
29ᐊᖓᔪᖅᑳᖅᔪᐊᑉ ᕆᕼᐅᐳᐊᒻ ᐱᓂᐊᕐᖕᓂᕕᓂᖏᑦ, ᐱᓇᓱᐊᕐᖕᓂᕕᓂᓕᒫᖏᓪᓗ, ᑎᑎᕋᖅᑕᐅᓯᒪᕗᑦ ᔫᑕᐅᑉ ᐊᖓᔪᖅᑳᖅᔪᐊᖏᑕ ᐅᓂᒃᑲᐅᓯᐅᓂᖏᓐᓂ. 
30ᐅᓇᑕᖃᑦᑕᐅᑏᓐᓇᓚᐅᖅᐴᒃ ᕆᕼᐅᐳᐊᒻ ᔨᕈᐳᐊᒻᓗ ᐃᒻᒥᖕᓄᑦ ᑍᒪᓐᖓᓕᒫᖅ. 
31ᕆᕼᐅᐳᐊᒻᓗ ᑐᖁᖕᒪᑦ ᐃᓗᕕᖅᑕᐅᕗᖅ ᓯᕗᓕᖏᑕ ᐃᓗᕕᖅᕕᖏᓐᓄᑦ ᑍᕕᑎᐅᑉ ᐃᒡᓗᒐᓴᖏᓐᓂ. ᐊᓈᓇᖓ ᐊᑎᖃᖅᐳᖅ ᓈᒪᒥᒃ ᐊᒧᓁᑎᒥᐅᑕᐅᓪᓗᓂ. ᐊᐰᔭᒻᓗ ᕆᕼᐅᐳᐊᒻ ᐃᕐᖕᓂᖓ ᑭᖑᕝᕕᐅᑎᕗᖅ ᐊᖓᔪᖅᑳᖅᔪᐊᖑᓕᖅᓗᓂ ᐃᓂᖓᓂ.
