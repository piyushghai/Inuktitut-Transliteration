1“ᐅᓪᓗᖅ ᑕᒪᓐᓇ ᓇᓪᓕᐅᑎᒃᐸᑦ ᒪᑐᐃᖅᓯᔪᖃᕈᒫᖅᐳᖅ ᐃᒥᕐᖕᒥᒃ ᐳᐊᓚᔪᒥᒃ ᑍᕕᑎᐅᑉ ᑭᖑᕚᖏᓐᓄᑦ, ᔪᕉᓴᓚᒥᓗ ᓄᓇᖃᖅᑐᓕᒫᓄᑦ, ᑖᒃᑯᐊ ᐊᔪᕐᖕᓂᖏᑕ ᓴᓗᒤᑦᑐᓪᓗ ᓴᓗᒻᒪᖅᓴᖅᑕᐅᕕᒃᓴᖓᓂᒃ. 
2ᐅᓪᓗᖅ ᓇᓪᓕᐅᑎᒃᐸᑦ ᐱᔪᖃᕈᒫᖅᐳᖅ, ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑦ ᐅᖃᖅᐳᖅ, ᒎᑎᓐᖑᐊᑦ ᐊᑎᖏᑦ ᓄᖑᑎᑦᓱᒫᖅᐸᒃᑲ ᑕᒫᖓᑦ ᓄᓇᒥᑦ, ᐃᖅᑲᖅᑕᐅᖃᑦᑕᕈᓐᓁᕈᒫᖅᐳᓪᓗ, ᓇᓚᐅᑦᑍᔪᑦ ᓄᓇᒥᑦ ᓄᖅᑲᖅᑎᑦᓱᒫᖅᐸᒃᑲ ᐊᓂᕐᖕᓃᓪᓗ ᐱᐅᖏᑦᑐᑦ ᓄᓇᒥᑦ ᐊᐅᓪᓚᖅᑎᑦᓱᒫᖅᐸᒃᑲ. 
3ᐃᒫ ᐱᔪᖃᕈᒫᖅᐳᖅ, ᓇᓚᐅᑦᑍᔪᖃᒃᑲᓐᓂᕋᓱᐊᖅᐸᑦ, ᓇᖕᒥᓂᖅ ᐊᑖᑕᖓᑕ ᐊᓈᓇᖓᑕᓗ ᐊᓂᕕᒋᓚᐅᖅᑕᖏᑕ ᐅᖃᐅᑎᔪᒫᖅᐹ, ‘ᐆᒪᔭᕆᐊᖃᓐᖏᓚᑎᑦ, ᐊᑕᓂᐅᑉ ᐊᑎᖓᓂ ᓱᓕᖏᑦᑐᓂᒃ ᐅᖃᐅᓯᖃᕋᕕᑦ’; ᐊᖓᔪᖅᑳᖏᒃᑕᓗ ᑲᐱᔪᒫᖅᐹ ᓇᓚᐅᑦᑍᑎᓪᓗᒍ. 
4ᐅᓪᓗᖅ ᑕᒪᓐᓇ ᓇᓪᓕᐅᑎᒃᐸᑦ ᓇᓚᐅᑦᑍᔨᓕᒫᑦ ᑲᓐᖑᓲᑎᖃᓕᕈᒫᖅᐳᑦ ᓇᓚᐅᑦᑍᓂᒃᑯᑦ ᑕᑯᓯᒪᔭᒥᖕᓂᒃ. ᓇᓚᐅᑦᑍᔩᓪᓗ ᐊᓐᓄᕌᖏᓐᓂᒃ ᐆᒪᔪᐃᑦ ᒥᖁᖏᓐᓂᒃ ᓂᕈᒥᖏᑦᑐᓂᒃ ᐊᑐᕈᒪᔪᓐᓁᕈᒫᖅᐳᑦ, ᐅᐃᕕᕆᒃᓯᑦᔪᑎᒥᖕᓂᒃ. 
5ᐃᒫᒃ ᐅᖃᖃᑦᑕᓕᖅᓗᑎᒃ, ‘ᓇᓚᐅᑦᑍᔨᐅᓐᖏᓚᖓ, ᓄᓇᒥᒃ ᐱᕈᖅᓰᕕᓕᕆᔨᐅᕗᖓ; ᓄᓇ ᐃᓅᓱᖕᓂᓐᓂᑦ ᑍᒪᓐᖓᑦ ᐃᓅᓇᓱᐊᕈᑎᒋᕙᕋ.’ 
6ᐊᐱᕆᔭᐅᒍᓂᓗ ᐃᒫᒃ, ‘ᓱᔪᓄᒃᑯᐊ ᕿᓕᕈᐃᑦ ᐊᒡᒐᖕᓂ?’ ᑖᓐᓇᓗ ᑭᐅᒐᔭᖅᐳᖅ, ‘ᐃᓚᓐᓇᕆᔭᒪ ᐃᒡᓗᖓᓂ ᑭᓪᓕᐊᔭᐅᓚᐅᖅᑐᑦ.’”
7“ᑐᐸᓕᕆᑦ, ᓴᕕᒡᔪᐊᖅ, ᐱᒋᐊᖅᓗᒍᓗ ᓰᐱᓕᕆᔨᖁᑎᒐ, ᐊᖑᑦ ᐱᓇᓱᐊᖃᑎᒐ!” ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑦ ᐅᖃᖅᐳᖅ: “ᓰᐱᓕᕆᔨ ᑲᐱᓕᕈᒃ, ᓰᐲᑦ ᑕᕝᕙ ᓯᐊᒻᒪᖕᓂᐊᖅᐳᑦ, ᓰᐱᑯᓗᐃᓪᓗ ᓱᒋᐊᕈᒪᕙᒃᑲ. 
8ᓄᓇᒥ ᑕᒫᓂ ᓄᓇᖃᖅᑐᓕᒫᑦ, ᐊᑕᓂᖅ ᐅᖃᖅᐳᖅ, ᐱᖓᓱᐃᓕᓗᒋᑦ, ᒪᕐᕉᒃ ᐊᓇᐅᔭᐅᕘᒃ ᑐᖁᓪᓗᑎᒡᓗ; ᐱᖓᔪᖓᓪᓕ ᐊᒥᐊᒃᑰᔪᒫᖅᐳᖅ. 
9ᑖᒃᑯᐊ ᐱᖓᔪᖏᑦ ᐃᑯᒪᒃᑰᖅᑎᓱᒪᕙᒃᑲ, ᓯᐅᓪᕕᕆᑎᑐᓪᓗ ᐊᐅᒃᑎᓪᓗᒋᑦ ᓴᓗᒻᒪᖅᓴᕈᒪᕙᒃᑲ, ᐆᒃᑐᖅᓗᒋᓪᓗ ᒎᓗᐃᑦ ᐆᒃᑐᖅᑕᐅᑦᔪᓯᖏᑎᑐᑦ: ᐊᑎᓐᓄᓪᓗ ᓂᓪᓕᐊᔪᒫᖅᐳᑦ ᑭᐅᔪᒫᖅᐸᒃᑲᓗ, ᐅᖃᓕᖅᓗᖓᓗ, ‘ᐅᑯᐊ ᑕᕝᕙ ᐃᓄᖁᑎᒃᑲ,’ ᑖᒃᑯᐊᓗ ᐅᖃᓕᖅᓗᑎᒃ, ‘ᐊᑕᓂᖅ ᒎᑎᒋᕙᕗᑦ.’”
