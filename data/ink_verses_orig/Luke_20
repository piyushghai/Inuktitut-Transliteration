1ᐅᓪᓗᐃᑦ ᐃᓚᖓᓐᓂ ᔩᓱᓯ ᑐᒃᓯᐊᖅᕕᒡᔪᐊᕐᖕᒥ ᐃᓄᖕᓂᒃ ᐊᔪᕆᖅᑐᐃᑎᓪᓗᒍ ᐅᖃᐅᓯᕐᖕᓂᒡᓗ ᑐᓴᕈᒥᓇᖅᑐᓂᒃ ᐅᖃᐅᓯᖃᖅᑎᓪᓗᒍ, ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖏᑦ ᐱᖁᔭᓂᒡᓗ ᐃᓕᓮᔩᑦ, ᔫᑎᓪᓗ ᐊᖓᔪᖅᑳᖏᑦ ᐃᓚᒋᓪᓗᒋᑦ ᑕᕝᕗᓐᖓᖅᐳᑦ. 
2ᐅᖃᐅᑎᓪᓗᒍᓗ, “ᐅᖃᐅᑎᓚᐅᖅᑎᒍᑦ ᑭᓇᒧᑦ ᐱᔪᓐᓇᖅᑎᑕᐅᓪᓗᑎᑦ ᑍᒤᓕᐅᖃᑦᑕᕐᖕᒪᖔᖅᐱᑦ? ᑭᓇᒧᓪᓗ ᑍᒫᒃ ᐱᔪᓐᓇᖅᑎᑕᐅᕖᑦ?”
3ᔩᓱᓯᐅᑉ ᑭᐅᕔᑦ, “ᐅᕙᖓᑦᑕᐅᖅ ᐊᐱᕆᔪᒪᒋᕙᑦᓯ; ᐅᖃᐅᑎᓚᐅᖅᓯᓐᖓ; 
4ᔪᐊᓇᓯᐅᑉ ᐹᑉᑎᑦᓯᔪᓐᓇᕐᖕᓂᖓ ᒎᑎᒥᑦ ᐱᓚᐅᖅᐹ? ᐅᕝᕙᓗ ᐃᓄᖕᓂᑦ?”
5ᑖᒃᑯᐊᓗ ᐃᒻᒥᖕᓄᑦ ᐅᖃᖃᑎᒌᓕᖅᐳᑦ, ᐅᖃᖅᓗᑎᒃ, “ᒎᑎᒥᑦ ᐱᓚᐅᕐᖕᓂᕋᕈᑦᑎᒍ, ᑕᕝᕙ ᐅᖃᐅᑎᓂᐊᖅᐹᑎᒍᑦ, ‘ᓱᖕᒪᓪᓕ ᐅᒃᐱᕆᓚᐅᖏᑉᐱᓯᐅᒃ?’ 
6ᐅᕝᕙᓗ ᐃᓄᖕᓂᑦ ᐱᓚᐅᕐᖕᓂᕋᖅᓗᒍ ᐅᖃᕈᑦᑕ, ᐃᓄᓕᒫᓂᑦ ᒥᓪᓗᖅᑕᐅᓂᐊᖅᐳᒍᑦ; ᔪᐊᓇᓯ ᒎᑎᒧᑦ ᐱᔪᖃᓛᖅᑐᒥᒃ ᐅᖃᖅᑎᐅᓇᓱᒋᔭᐅᖕᒪᑦ.” 
7ᑕᕝᕙ ᑭᐅᓕᖅᐳᑦ, “ᓇᑭᑦ ᐱᔪᓐᓇᖅᑎᑕᐅᖕᒪᖔᑦ ᖃᐅᔨᒪᓐᖏᓚᒍᑦ.”
8ᔩᓱᓯᐅᓪᓗ ᐅᖃᐅᑎᕔᑦ, “ᐅᕙᖓᑦᑕᐅᖅ ᐅᖃᐅᑎᓂᐊᖏᓐᓂᕙᑦᓯ, ᓇᑭᑦ ᐱᔪᓐᓇᕐᖕᓂᖃᖅᑎᑕᐅᓪᓗᖓ ᑍᒤᓕᐅᕈᓐᓇᕐᖕᒪᖔᕐᖕᒪ.”
9ᔩᓱᓯᐅᓪᓗ ᐃᓄᐃᑦ ᐊᑦᔨᐅᔪᒥᒃ ᐃᒤᑦᑐᒥᒃ ᐅᖃᖅᕕᒋᕔᑦ: “ᐊᖑᑎᑕᖃᓚᐅᖅᐳᖅ ᐸᐅᕐᖓᓕᒃᓴᓂᒃ ᑲᓐᖓᖅᓱᐃᔪᒥᒃ ᐱᕈᖅᓰᕕᖕᒥ, ᑮᓇᐅᔭᓕᐅᕈᑎᒋᔪᒪᓪᓗᒍᓗ ᐊᑐᖅᑕᐅᑎᑉᐹ ᑲᒪᔨᓄᑦ, ᓄᓇᐅᓪᓗ ᐊᓯᐊᓄᑦ ᐊᐅᓪᓚᖅᐳᖅ ᐊᑯᓂ ᐊᐅᓚᖅᓯᒪᔭᖅᑐᖅᓗᓂ. 
10ᐸᐅᕐᖕᒊᓪᓗ ᐃᓂᖅᕕᐊᑦ ᓇᓪᓕᐅᑎᖕᒪᑦ, ᐱᔨᒥᓂᒃ ᑎᓕᓯᕗᖅ ᐸᐅᕐᖓᓂᒃ ᐱᑖᕆᔭᕆᐊᖃᖅᑕᒥᓂᒃ ᐂᒃᓯᖁᓪᓗᒍ ᐱᕈᖅᓰᕕᖕᒥᓂᑦ; ᑖᒃᑯᐊᓕ ᑲᒪᔨᐅᑎᑕᖏᑕ ᐱᔨ ᐋᓐᓂᖅᓯᖅᐹᑦ, ᓇᒃᓴᖅᑎᓐᓇᒍᓗ ᐅᑎᖅᑎᑉᐹᑦ. 
11ᐊᖑᓪᓗ ᐱᔨᒥᓂᒃ ᐊᓯᐊᓂᒃ ᑎᓕᓯᒋᕗᖅ; ᑲᒪᔨᐅᔪᓪᓕ ᑖᓐᓇ ᐊᓇᐅᓕᕆᕚᑦ ᒥᑕᐅᑎᒋᓪᓗᒍᓗ, ᓇᒃᓴᖅᑎᓐᓇᒍᓗ ᐅᑎᖅᑎᑉᐹᑦ. 
12ᐊᖑᓪᓗ ᐱᔨᒥᓂᒃ ᐱᖓᔪᐊᓐᓂᒃ ᑎᓕᓯᒋᕗᖅ; ᑖᓐᓇᓗ ᑲᒪᔨᓂᑦ ᐃᑭᓕᖅᑕᐅᕗᖅ ᐋᓐᓂᖅᓯᖅᑕᐅᓪᓗᓂᓗ ᐊᐅᓚᖅᑎᑉᐹᑦ. 
13ᐱᕈᖅᓯᕕᐅᓪᓗ ᐃᓄᐊ ᐅᖃᓕᖅᐳᖅ, ‘ᖃᓄᖅᓕ ᐱᓂᐊᓕᖅᑐᖓ? ᐃᕐᖕᓂᕋ ᓇᒡᓕᒋᔭᕋ ᑎᓕᓂᐊᖅᐸᕋ; ᑖᓐᓇᓕ ᐃᓕᕋᒋᓂᐊᖅᑕᒃᓴᕆᕚᑦ!’ 
14ᑲᒪᔨᐅᔪᓪᓕ ᑖᓐᓇ ᑕᑯᒐᒥᑦᔪᒃ, ᐃᒻᒥᖕᓄᑦ ᐅᖃᓕᖅᐳᑦ, ‘ᐅᓇ ᑕᕝᕙ ᐱᕈᖅᓰᕕᖕᒥᒃ ᐱᖁᑎᓕᐅᑉ ᐃᕐᖕᓂᖓ ᑭᖑᕐᖑᑦᔨᔪᒃᓴᖅ; ᑐᖁᓚᐅᖅᓚᕗᑦ, ᑭᖑᕐᖑᑎᔭᒃᓴᖏᑦ ᐱᑖᕆᓂᐊᕋᑦᑎᒍ!’ 
15ᐱᕈᖅᓰᕕᖕᒥᓪᓗ ᐊᓂᑎᑉᐹᑦ ᑐᖁᓪᓗᒍᓗ.
16ᓇᖕᒥᓂᖃᖅᑐᖅ ᐱᕈᖅᓰᕕᖕᒥᒃ ᑎᑭᒃᑯᓂ ᑖᒃᑯᐊ ᑲᒪᔩᑦ ᑐᖁᓐᓂᐊᖅᐰᑦ, ᐊᓯᖏᓐᓄᓪᓗ ᑲᒪᒋᔭᐅᑎᓕᖅᓗᒍ.”
17ᔩᓱᓯᐅᑉ ᐃᓄᐃᑦ ᑕᑯᓴᖅᓗᒋᑦ, ᐅᖃᐅᑎᕔᑦ, “ᐅᖃᐅᓰᑦ ᐃᒤᓕᔪᑦ ᖃᓄᖅ ᑐᑭᖃᖅᐹᑦ?
18ᑕᕝᕗᖓ ᐅᔭᕋᖕᒧᑦ ᑲᑕᒃᑐᓕᒫᑦ ᓯᖁᒥᓐᓂᐊᖅᐳᑦ; ᐅᔭᕋᒡᓗ ᓇᓪᓕᐊᓐᓄᑦ ᑲᑕᒃᑯᓂ ᑲᑕᒡᕕᒋᔭᒥᓂᒃ ᓯᖃᓪᓕᓯᓂᐊᖅᐳᖅ.”
19ᐱᖁᔭᓂᒃ ᐃᓕᓮᔩᑦ ᑐᓂᕐᕈᓯᖅᑎᑦᓯᔩᓪᓗ ᐊᖓᔪᖅᑳᖏᑕ ᔩᓱᓯ ᑎᒍᓇᓱᒃᑲᓗᐊᖅᐹᑦ ᑕᕝᕙᓃᑎᓪᓗᒍ, ᐃᓄᓂᒡᓕ ᓯᕘᕋᒐᒥᒃ ᑎᒍᓐᖏᓛᑦ; ᖃᐅᔨᒐᒥᒃ ᐊᑦᔨᐅᔪᑎᒍᑦ ᑖᒃᑯᑎᒎᓇ ᐅᖃᐅᓯᕆᔭᐅᓂᕐᖕᒥᖕᓂᒃ. 
20ᑕᕝᕙ ᖃᐅᔨᓴᓕᖅᐹᑦ, ᑎᓕᓯᕗᓪᓗ ᖃᐅᔨᓇᓱᐊᕐᖕᓂᐊᖅᑐᓂᒃ ᖃᓄᐃᓐᖏᓐᖑᐊᖅᓗᑎᒃ ᐱᓪᓚᕆᒃᑑᔮᖅᓗᑎᒃ, ᐅᖃᐅᓯᖏᓐᓂᑦ ᐱᑦᔪᑎᒃᓴᖅᓯᐅᕈᒪᓪᓗᑎᒃ, ᐊᖓᔪᖅᑳᓄᑦ ᐂᑦᑑᑎᒋᔪᒪᓪᓗᒍ ᓄᓇᐅᓪᓗ ᐊᕕᒃᑐᖅᓯᒪᓂᖓᓄᑦ ᐊᖓᔪᖅᑳᖑᔪᒧᑦ. 
21ᑖᒃᑯᐊᓗ ᖃᐅᔨᓴᖅᑎᑕᐅᔪᑦ ᔩᓱᓯᒧᑦ ᐊᐱᕆᕗᑦ, “ᐊᔪᕆᖅᑐᐃᔩ, ᖃᐅᔨᒪᕗᒍᑦ ᐅᖃᐅᑦᔨᑦᓯᐊᖅᐸᒃᑲᕕᑦ ᐊᔪᕆᖅᑐᐃᑦᓯᐊᖅᐸᒡᓗᑎᓪᓗ ᐊᑲᐅᔪᓂᒃ, ᐃᓄᖕᓂᒡᓗ ᐊᑦᔨᒌᒃᑎᑦᓯᒐᕕᑦ, ᓱᓕᑦᓯᐊᖅᑐᒥᒡᓗ ᒎᑎᐅᑉ ᐊᑐᖅᑕᐅᖁᔭᖓᓂᒃ ᐊᔪᕆᖅᑐᐃᖃᑦᑕᕋᕕᑦ. 
22ᐅᖃᐅᑎᓚᐅᖅᑎᒍᑦ ᐱᖁᔭᕗᑦ ᑖᒃᓯᔭᖁᔨᕚᑦ ᓰᓴᕆᒧᑦ? ᑐᓂᓯᖁᔨᓐᖏᓚᓪᓘᓐᓃᑦ?”
23ᔩᓱᓯᐅᓪᓕ ᓯᓔᕐᕆᒃᓯᓇᓱᖕᓂᖏᑦ ᖃᐅᔨᒐᒥᒋᑦ, ᐅᖃᐅᑎᕔᑦ, 
24“ᑮᓇᐅᔭᖅ ᑕᑯᓚᒍ. ᑭᓇᐅᑉ ᐊᑦᔨᓐᖑᐊᖓᓂᒃ ᐊᑦᔨᓐᖑᐊᖃᖅᐹ? ᑭᐊᓗ ᐊᑎᖓᓂᒃ ᐊᑎᖃᖅᐸ?”
25ᑕᕝᕙ ᐅᖃᐅᑎᕔᑦ, “ᑍᒤᒻᒪᑦ ᑐᓂᓯᐅᒃ ᓰᓴᕆᒧᑦ, ᓰᓴᕆᐅᑉ ᐱᒋᖕᒪᒋᑦ, ᒎᑎᒧᓪᓗ ᑐᓂᓗᒋᑦ ᒎᑎᐅᑉ ᐱᖏᑦ.”
26ᑎᓕᔭᐅᓯᒪᔪᓪᓕ ᐃᓄᐃᑦ ᑕᒃᑯᐊᓂ ᐅᖃᐅᓯᒃᓴᖅᓯᔪᓐᓇᓐᖏᓚᑦ ᔩᓱᓯᐅᑉ ᐅᖃᐅᓯᖏᓐᓂᑦ; ᑲᒪᓂᐊᕈᑎᖃᓚᐅᖅᐳᓪᓕ ᑭᖑᓯᖓᓂᒃ ᐅᖃᐅᓯᒃᓮᕈᑎᓪᓗᑎᒡᓗ.
27ᓵᑦᔫᓰᓪᓕ ᐃᓚᖏᑦ ᔩᓱᓯᒧᐊᖅᐳᑦ, ᑖᒃᑯᐊ ᐅᒃᐱᕈᓱᖏᑦᑐᑦ ᑐᖁᖓᔪᑦ ᒪᑭᑦᓱᒫᕐᖕᓂᖏᓐᓂᒃ, 
28ᐊᐱᕆᕚᓪᓗ ᐅᖃᖅᓗᑎᒃ, “ᐊᔪᕆᖅᑐᐃᔩ, ᒨᓯᓯ ᐱᖁᔭᓂᒃ ᑎᑎᕋᖅᓯᒪᖕᒪᑦ: ‘ᐊᖑᑦ ᓄᓕᐊᓕᒃ ᑐᖁᒃᐸᑦ, ᕿᑐᕐᖓᖅᑖᓚᐅᕋᑎᒃ, ᓄᓕᐊᕕᓂᖓ ᐊᖑᑎᐅᑉ ᓄᑲᖓᑕ ᓄᓕᐊᖅᑖᕆᔭᒃᓴᕆᕚ ᕿᑐᕐᖓᖅᑖᖁᓪᓗᒋᒃ, ᕿᑐᕐᖓᖅᑖᖏᓪᓗ ᐊᖓᔪᐊᑕ ᕿᑐᕐᖓᖏᓐᓂᒃ ᑍᔭᐅᔪᒃᓴᐅᖁᓪᓗᒋᑦ.’ 
29ᑍᒪᓕ ᖃᑕᓐᖑᑎᒌᒃᑕᖃᓚᐅᖅᐳᖅ ᐊᖑᑎᓂᒃ 7-ᓂᒃ; ᐊᖓᔪᒃᓯᖅᐹᖅ ᓄᓕᐊᓂᓚᐅᖅᐳᖅ, ᕿᑐᕐᖓᖅᑖᓚᐅᕋᓂᓗ ᑐᖁᕗᖅ. 
30ᓄᑲᖓᑕᓗ ᐊᕐᖕᓇᖅ ᓄᓕᐊᖅᑖᕆᕚ, ᕿᑐᕐᖓᖅᑖᓚᐅᕋᓂ ᑐᖁᒋᕗᖅ, 
31ᐊᒻᒪ ᓄᑲᖓᑕ ᐱᖓᔪᐊᑦᑕ ᓄᓕᐊᖅᑖᕆᒋᕚ, ᑐᖁᒋᕗᖅᓗ, ᑭᖑᓂᖓᒍᑦ ᑖᒃᑯᐊ ᓄᑲᕇᓕᒫᑦ 7-ᐃᑦ ᐊᕐᖕᓇᒥᒃ ᑖᑦᓱᒥᖓ ᓄᓕᐊᖃᓚᐅᖅᐳᑦ, ᑐᖁᓪᓗᑎᒡᓗ ᕿᑐᕐᖓᖅᑖᖅᑐᖃᓚᐅᕋᑎᒃ. 
32ᑭᖑᓪᓕᖅᐹᓐᖑᓪᓗᓂᓕ ᐊᕐᖕᓇᖅ ᑐᖁᓚᐅᕆᕗᖅ. 
33ᑐᖁᖓᔪᓪᓕ ᒪᑭᕝᕕᖓᓐᓂ, ᓇᓪᓕᐊᑦᑕᓕ ᑍᒪ ᐊᕐᖕᓇᖅ ᓄᓕᐊᕆᓛᖅᐸᐅᒃ? ᑍᒃᑯᐊ ᖃᑕᓐᖑᑎᒌᓕᒫᑦ 7-ᐃᑦ ᐊᕐᖕᓇᒥᒃ ᑖᑦᓱᒥᖓᑦᓮᓐᓇᖅ ᓄᓕᐊᖃᓚᐅᕐᖕᒪᑕ.”
34ᔩᓱᓯᐅᓪᓗ ᐅᖃᐅᑎᕔᑦ, “ᒫᓂ ᐃᓅᔪᑦ ᐊᖑᑎᑦ ᓄᓕᐊᓂᒃᐸᒃᐳᑦ, ᐊᕐᖕᓁᓪᓗ ᐅᐃᑖᖅᐸᒃᓗᑎᒃ; 
35ᐊᖑᑏᓪᓕ ᐊᕐᖕᓁᓪᓗ ᑐᖁᖓᔪᓂᑦ ᒪᑭᑦᓱᒫᖅᑐᑦ ᓯᕗᓂᒃᓴᑦᑎᓐᓂ ᓄᓕᐊᓂᒋᐊᖃᕈᒫᓐᖏᓚᑦ ᐅᐃᓂᒋᐊᖃᕈᒫᕋᑎᒡᓗ. 
36ᒎᑎᐅᑉ ᕿᑐᕐᖓᕆᖕᒪᒋᑦ, ᑐᖁᒥᑦ ᒪᑭᓯᒪᓂᕐᖕᒥᖕᓄᑦ ᐂᖏᓖᑎᑐᑦ ᑍᒤᑦᓱᒫᕐᖕᒪᑕ ᑐᖁᔪᓐᓇᕈᓐᓃᖅᓗᑎᒡᓗ. 
37ᒨᓯᓯᓕ ᓇᓗᓇᖏᑦᓯᐊᖅᑐᒥᒃ ᖃᐅᔨᑎᑦᓯᓚᐅᖅᐳᖅ ᑐᖁᖓᔪᑦ ᒪᑭᑦᓱᒫᕐᖕᓂᖏᓐᓂᒃ, ᐅᓂᒃᑳᖑᓯᒪᔪᒥ ᐅᖅᐱᒐᕐᖕᓂ ᐃᑯᐊᓚᔪᒥ, ᐊᑕᓂᕐᖕᒥᒃ ᐅᖃᐅᓯᖃᕐᖕᒪᑦ, ‘ᐂᕝᕙᕋᕼᐋᒻ ᒎᑎᖓ, ᐂᓴᑭᐅᓪᓗ ᒎᑎᖓ, ᔧᑰᓪᓗ ᒎᑎᖓ.’ 
38ᒎᑎᓕ ᐃᓅᔪᓄᑦ ᒎᑎᐅᕗᖅ ᑐᖁᖓᔪᓪᓕ ᒎᑎᒋᓐᖏᓛᑦ; ᐃᓅᔪᓕᒫᑦ ᑖᑦᓱᒧᖓ ᐃᓅᒪᑕ.”
39ᐱᖁᔭᓂᒡᓕ ᐃᓕᓮᔩᑦ ᐃᓚᖓᑦ ᐅᖃᖅᐳᖅ, “ᑭᐅᑦᓯᐊᖅᐳᑎᑦ ᐊᔪᕆᖅᑐᐃᔩ.” 
40ᑭᖑᓂᖓᒍᓪᓗ ᐊᐱᕆᒃᑲᓐᓂᕈᒪᔪᓐᓃᖅᐹᑦ.
41ᔩᓱᓯᐅᓪᓗ ᐅᖃᐅᑎᕔᑦ, “ᖃᓄᖅᓕ ᙭ᔅᑑᓯ ᑍᕕᑎᒧᑦ ᑭᖑᕚᕆᔭᐅᓂᕋᖅᑕᐅᔪᓐᓇᖅᐹ? 
42ᑍᕕᑎ ᓇᖕᒥᓂᖅ ᐅᖃᖅᓯᒪᖕᒪᑦ ᐃᓐᖏᕈᑎᓂ:
43ᐊᑭᕋᖅᑐᖅᑎᖕᓂᒃ ᐃᓕᓯᖅᑳᖅᑎᓐᓇᖓ ᐃᑎᒐᕕᑦ ᐊᑖᓄᑦ.’
44ᑍᕕᑎᐅᑉ ᐊᑕᓂᕐᖕᒥᒃ ᑍᒐᒥᐅᒃ; ᖃᓄᖅᓕ ᑕᕝᕙ ᙭ᔅᑑᓯ ᑭᖑᕚᕆᔪᓐᓇᖅᐸᐅᒃ?”
45ᐃᓄᓕᒫᓪᓗ ᑐᓵᑎᓪᓗᒋᑦ ᔩᓱᓯᐅᑉ ᐃᓕᓐᓂᐊᖅᑎᓂ ᐅᖃᐅᑎᕔᑦ, 
46“ᐃᓕᒪᓱᒋᑦᓯ ᐱᖁᔭᓂᒃ ᐃᓕᓮᔨᓂᒃ, ᑖᒃᑯᐊ ᐱᓱᒃᑲᑕᒍᒪᕙᖕᒪᑕ ᑕᑭᔪᓂᒃ ᐊᓐᓄᕌᖅᓯᒪᓗᑎᒃ, ᓂᓪᓕᐅᑦᔭᐅᑦᓯᐊᕈᒪᕙᒡᓗᑎᒡᓗ ᓂᐅᕕᖅᕕᖕᓂ ᔫᑎᓪᓗ ᐅᒃᐱᕐᖕᓂᕐᖕᒧᑦ ᑲᑎᒪᕕᖏᓐᓂ ᐱᐅᓂᖅᐹᓂ ᐃᒃᓯᕙᔪᒪᕙᒡᓗᑎᒃ; ᓂᕆᕕᒡᔪᐊᕆᐊᖅᑐᖅᑐᓂᓗ ᐅᐱᒋᔭᐅᔪᑦ ᐃᓂᖏᓐᓂ ᐃᓂᖃᕈᒪᕙᒃᓗᑎᒃ. 
47ᓯᓔᕐᕆᒃᓯᕙᒃᓗᑎᒡᓗ ᐅᐃᒡᒐᕐᖕᓂᕐᖕᓂᒃ ᑎᒡᓕᒐᖅᕕᒋᔪᒪᓪᓗᒋᑦ ᐊᖏᕐᕋᖏᓐᓂᑦ, ᑕᑯᓐᓇᖅᑕᐅᓇᓱᐊᖅᓗᑎᒡᓗ ᑐᒃᓯᐅᑦᔨᓕᖅᐸᒃᓗᑎᒃ ᑕᑭᔪᐊᓗᖕᓂᒃ. ᑖᒃᑯᐊ ᓱᒋᐊᖅᑕᐅᓂᖏᑦ ᐱᐅᖏᓐᓂᖅᓴᓪᓚᕆᐊᓘᔪᒫᖅᐳᑦ.”
