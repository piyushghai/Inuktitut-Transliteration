1“ᓱᖕᒪᑦ ᐊᔪᒐᖃᖏᑦᑐᖅ ᐃᖅᑲᖅᑐᐃᕕᒃᓴᒥᒃ ᐋᖅᑭᒃᓯᓯᒪᓐᖏᓚᖅ,
2ᐃᓄᐃᑦ ᓄᓇᖁᑎᖏᑕ ᓇᓗᓁᒃᑯᑕᖏᓐᓂᒃ ᐃᓚᖏᑦ ᓅᑦᓯᓯᒪᕗᑦ;
3ᐃᓕᐊᖅᔪᐃᑦ ᓯᐅᑎᖅᑯᖅᑐᔪᖁᑎᖏᓐᓂᒃ ᑎᒍᓯᑐᐃᓐᓇᖅᐸᒃᐳᑦ;
4ᐊᒃᓱᔪᓂᒃ ᐊᔭᐅᕆᕙᒃᐳᑦ ᐊᖅᑯᑎᐅᑉ ᓯᓚᑖᓄᑦ;
5ᑕᑯᒋᑦ, ᓯᐅᑎᖅᑯᖅᑐᔪᑎᑐᑦ ᓄᔪᐊᖅᑕᑎᑐᑦ
6ᑕᕝᕙ ᐱᕈᖅᓰᕕᖕᓂ ᓇᑲᑎᕆᑎᑕᐅᓕᖅᐳᑦ ᐱᒋᓐᖏᑕᒥᖕᓂᒃ:
7ᐅᓐᓄᐊᒃᑯᑦ ᓯᓂᖃᑦᑕᖅᐳᑦ ᐊᓐᓄᕌᖃᕋᑎᒃ,
8ᖃᐅᓯᓕᖃᑦᑕᖅᐳᑦ ᖃᖅᑬᑦ ᑰᒐᕐᖕᓂᖏᓐᓂᑦ,
9ᓄᑕᖅᑲᑦ ᐊᑖᑕᖃᖏᑦᑐᑦ ᑎᒍᔭᐅᑲᓪᓚᖃᑦᑕᖅᐳᑦ ᐊᒫᒪᒃᑎᓪᓗᒋᑦ,
10ᐊᓐᓄᕌᒃᓴᖃᓐᖏᒧᑦ ᐊᓃᖃᑦᑕᖅᐳᑦ ᓱᓇᑕᖃᕋᑎᒃ;
11ᓇᐹᖅᑑᑉ ᐸᐅᕐᖓᖏᓐᓂᒃ ᐃᑦᓰᔧᖃᑦᑕᖅᐳᑦ ᐅᖅᓱᒃᓴᓕᐅᖅᓗᑎᒃ;
12ᐃᒡᓗᒐᓴᖕᓂᑦ ᐊᖑᑎᑦ ᑐᖁᓕᒑᔪᑦ ᐋᓐᓂᐊᓂᕐᖕᒧᑦ ᓂᐹᕗᑦ,
13ᐃᓄᒃᑕᖃᕆᕗᖅ ᖃᐅᒪᔪᒥᒃ ᐊᑭᕋᖅᑐᖅᑐᓂᒃ,
14ᐃᓄᐊᖅᑏᑦ ᐅᓐᓄᐊᒃᑯᑦ ᒪᑭᑉᐸᒃᐳᑦ,
15ᐊᓯᓐᓂᐊᖅᑏᑦ ᑖᖅᓯᑦᑏᕙᒃᑭᕗᑦ,
16ᑎᒡᓕᒃᑏᑦ ᑖᖅᑎᓪᓗᒍ ᑎᒡᓕᒋᐊᖅᑐᖅᐸᒃᐳᑦ ᐃᒡᓗᓄᑦ;
17ᑖᖅᑐᐊᓗᖕᒥᒃ ᐅᓪᓛᖃᖔᖅᐳᑦ ᑕᒪᕐᖕᒥᒃ;
18“ᐅᖃᖅᑲᐅᒐᕕᑦ, ‘ᐱᐅᖏᑦᑐᓕᔪᑦ ᐅᓕᕕᒡᔪᐊᒧᑦ ᐊᐅᓪᓚᕈᑦᔭᐅᕗᑦ;
19ᐸᓂᕐᖕᓇᖅᑐᒧᑦ ᐅᖅᑰᔪᒧᓪᓗ ᐊᐳᑦ ᐸᓂᖅᓗᓂ ᐊᓯᐅᓲᖑᖕᒪᑦ:
20ᐊᒡᓛᑦ ᐊᓈᓇᖏᑕ ᐳᐃᒍᕈᓐᓇᖅᐰᑦ;
21ᑍᒤᓚᕿᕗᑦ ᐅᐃᒡᒐᕐᖕᓂᕐᖕᓂᒃ ᐱᑦᓯᐊᖃᑦᑕᖅᓯᒪᖏᓐᓇᒥᒃ:
22ᒎᑎᓕ ᐊᔪᖏᑦᑐᖅᔪᐊᓂᒃ ᐊᓯᕈᐃᕗᖅ ᐱᔪᓐᓇᕐᖕᓂᕐᖕᒥᒍᑦ;
23ᒎᑎᐅᑉ ᐃᓱᒫᓗᓇᖏᑦᑐᒦᑎᑉᐰᑦ, ᓴᐳᒻᒥᓪᓗᒋᓪᓗ;
24ᐱᐅᖏᑦᑐᓕᔪᖅ ᐊᑯᓂᐅᖏᑦᑐᖅ ᓂᖅᑐᕐᖕᓇᑬᓐᓇᖅᐳᖅ,
25ᑕᒪᓐᓇ ᑍᒤᖏᑉᐸᑦ, ᓇᓪᓕᐊᑦᑕ ᓱᓕᖏᓐᓂᕋ ᓇᓗᓁᕈᓐᓇᖅᐸᐅᒃ?
