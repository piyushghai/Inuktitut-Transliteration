1ᐊᑕᓂᐅᑉ ᐅᖃᐅᓯᖓᑕ ᑎᑭᑉᐹᖓ ᐅᖃᖅᓗᓂ: 
2“ᐃᓅᑉ ᐃᕐᖕᓂᖓ, ᖃᖅᑲᒥ ᓰᐊᕆᒥᐅᑦ ᓵᓐᖓᓗᒋᑦ ᐅᖃᖅᕕᒋᒃᑭᑦ, ᓱᒋᐊᒐᒃᓴᐅᓂᕋᖅᓗᒋᓪᓗ, 
3ᐅᖃᐅᑎᒃᑭᑦ, ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ:
4ᐃᒡᓗᒐᓴᓯ ᓄᓇᓕᕕᓂᑐᐃᓐᓇᐅᓕᖅᑎᑦᓱᒫᖅᐸᒃᑲ,
5ᐄᓴᕅᓕᒥᐅᓂᒃ ᐆᒥᓱᒃᑎᐅᓚᐅᕋᑦᓯ, ᑐᖁᕋᑕᐅᑎᓚᐅᕋᑦᓯᐅᒡᓗ ᑲᑉᐱᐊᓱᒃᑎᑕᐅᑎᓪᓗᒋᑦ, ᓱᒋᐊᖅᑕᐅᕕᖓᑦ ᑭᖑᓪᓕᖅᐹᖅ ᓇᓪᓕᐅᓯᒪᑎᓪᓗᒍ; 
6ᑍᒤᒻᒪᑦ ᐃᓅᒐᒪ, ᐊᑕᓂᖅ ᒎᑎ ᐅᖃᖅᐳᖅ, ᑐᖁᒧᑦ ᐊᑐᐃᓐᓇᕈᖅᑎᓕᖅᐸᑦᓯ, ᑐᖁᒧᓪᓗ ᒪᓕᒃᑕᐅᔪᒫᖅᐳᓯ; ᐃᓄᐊᖅᓯᒪᓂᕐᖕᒧᑦ ᐸᓯᔭᒃᓴᐅᒐᑦᓯ, ᑍᒤᒻᒪᑦ ᑐᖁᒧᑦ ᒪᓕᒃᑕᐅᔪᒫᖅᐳᓯ. 
7ᓰᐊᕆᐅᑉ ᖃᖅᑲᖓ ᓱᓁᕈᑎᑎᓪᓗᒍ ᓄᓇᓕᕕᓂᑐᐃᓐᓇᐅᓕᖅᑎᓐᓂᐊᖅᐸᕋ; ᓄᓇᖓᒎᖅᑐᓕᒫᓪᓗ ᑐᖁᖃᑦᑕᕈᒫᖅᐸᒃᑲ. 
8ᖃᖅᑲᑎᓪᓗ ᑐᖁᑕᐅᓂᑯᓂᒃ ᓈᔭᐅᑎᑦᓱᒫᖅᐸᒃᑲ; ᐱᖑᖁᑎᑎᑦ ᓇᖅᓴᖁᑎᑎᓪᓗ ᑰᕈᖁᑎᓕᒫᑎᓪᓗ ᑕᑕᑦᓱᒫᖅᐳᑦ ᓴᕕᒡᔪᐊᕐᖕᒧᑦ ᑐᖁᑕᐅᓂᑯᓂᒃ. 
9ᓄᓇᓯ ᓱᓇᖃᓚᐅᖅᓯᒪᔪᓐᓁᖅᑎᑦᓱᒫᖅᐸᕋ, ᐃᒡᓗᒐᓴᒡᔪᐊᓯᓗ ᐃᓄᖃᕈᓐᓁᕈᒫᖅᐳᑦ. ᑕᕝᕙ ᖃᐅᔨᓕᕈᒫᖅᐳᓯ ᐅᕙᖓᐅᒐᒪ ᐊᑕᓂᖅ.
10ᐅᖃᓚᐅᕋᑦᓯ, ‘ᐃᓅᖃᑎᒌᒡᔪᐊᑦ ᑖᒃᑯᐊ ᒪᕐᕈᐃᑦ ᓄᓇᒋᔭᖏᓪᓗ ᐱᑖᕆᓛᖅᐸᕗᑦ, ᓄᓇᑖᕆᓗᒋᓪᓗ,’ ᐊᑕᓂᖅ ᑍᑲᓃᒃᑲᓗᐊᖅᑎᓪᓗᒍ. 
11ᑍᒤᒻᒪᑦ, ᐃᓅᒐᒪ, ᐊᑕᓂᖅ ᒎᑎ ᐅᖃᖅᐳᖅ, ᓂᓐᖓᐅᒪᓂᓯ ᐱᔪᒪᕕᒡᔪᐊᕐᖕᓂᓯᓗ ᐊᑭᓂᐊᕈᒫᖅᐸᒃᑲ ᑖᒃᑯᓂᖓᓗ ᐆᒥᓱᖃᑦᑕᓚᐅᕐᖕᓂᑦᓯ; ᖃᐅᔨᒃᑲᐅᑎᓛᖅᐳᖓᓗ ᐃᓕᑦᓯᓐᓄᑦ, ᐃᖅᑲᖅᑐᓕᕈᑦᓯ. 
12ᖃᐅᔨᓕᖁᓪᓗᓯ ᐅᕙᖓ, ᐊᑕᓂᖅ, ᑕᒤᓐᓂᒃ ᑐᓵᓯᒪᓂᓐᓂᒃ ᐅᖃᕐᖕᓂᖅᓗᐊᑎᓪᓗᓯ ᐄᓴᕅᓕᒥᐅᑦ ᖃᖅᑲᖏᓐᓂᒃ, ᐅᖃᖅᓗᓯ, ‘ᓱᓁᕈᑦᔭᐅᓯᒪᓕᖅᐳᑦ, ᐅᕙᑦᑎᓐᓄᑦ ᑐᓂᔭᐅᕗᑦ ᐱᑖᕆᔭᐅᖁᓪᓗᒋᑦ.’ 
13ᑐᓴᖅᓯᒪᕙᑦᓯᓗ ᖃᓂᑦᓯᒍᑦ ᐊᖏᓂᖅᓴᐅᓂᕋᖅᑎᓪᓗᓯ ᐅᕙᓐᓂᑦ, ᐅᓄᖅᑐᐃᖅᓱᖅᓗᓯ ᐅᕙᓐᓂᒃ ᐊᑭᕋᖅᑐᖅᓗᓯ ᐅᖃᓪᓚᒃᑎᓪᓗᓯ; ᑐᓵᓯᒪᕙᑦᓯ.
14ᐊᑕᓂᖅ ᒎᑎ ᐃᒫᒃ ᐅᖃᖅᐳᖅ: ᓄᓇᖅᔪᐊᕐᖕᒥᐅᓕᒫᑦ ᖁᕕᐊᓱᓕᖅᐸᑕ ᓱᓁᕈᑎᑎᑦᓱᒫᖅᐸᑦᓯ. 
15ᖁᕕᐊᓱᓚᐅᕋᑦᓯ ᐄᓴᕅᓕᐅᑉ ᑭᖑᕚᖏᓐᓂᒃ ᑭᖑᕐᖑᑦᔨᓕᕋᑦᓯ, ᓱᓁᕈᑦᔭᐅᑎᓪᓗᒋᑦ, ᑍᒫᒃ ᐱᓂᐊᖅᕕᒋᓂᐊᓕᖅᐸᑦᓯ; ᓱᓁᕈᑦᔭᐅᔪᒫᖅᐳᓯ, ᓰᐊᕆᐅᑉ ᖃᖅᑲᖏᑦ, ᐄᑐᒥᐅᓪᓗ ᓄᓇᓕᒫᖓ ᐊᑕᖏᖅᓗᓂ. ᑕᕝᕙ ᖃᐅᔨᓕᕈᒫᖅᐳᑦ ᐅᕙᖓᐅᒐᒪ ᐊᑕᓂᖅ.”
