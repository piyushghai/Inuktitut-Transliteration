1ᐊᖓᔪᖅᑳᒥᑦ ᐊᕐᖕᓇᒧᑦ ᓂᕈᐊᖅᑕᐅᓯᒪᔪᒧᑦ ᕿᑐᕐᖓᖏᓐᓄᓪᓗ, ᓇᒡᓕᒋᓪᓚᕆᒃᑕᓐᓄᑦ ᓱᓕᓂᕐᖕᒥ, ᐅᕙᖓᑐᐊᖑᖏᑦᑐᖅᓗ ᑕᒤᓐᓂᓪᓕ ᓱᓕᔪᒥᒃ ᖃᐅᔨᓯᒪᔪᓂᑦ ᓇᒡᓕᒋᔭᐅᕗᑎᑦ, 
2ᓱᓕᔪᖅ ᐃᓗᑦᑎᓐᓃᑦᑐᖅ ᐅᕙᑦᑎᓐᓃᑦᓮᓐᓇᕐᖕᓂᐊᖅᑐᖅᓗ ᐃᓱᖃᖏᑦᑐᒧᑦ:
3ᒎᑎᐅᑉ ᐊᑖᑕᐅᑉ ᔩᓱᓯᐅᓪᓗ ᙭ᔅᑑᓯᐅᑉ, ᐊᑖᑕᐅᑉ ᐃᕐᖕᓂᖓᑕ, ᐱᔪᓐᓇᖅᑎᑦᓯᓂᖓᓄᑦ, ᓂᑲᒍᓱᖕᓂᖓᓄᑦ, ᓮᒻᒪᖅᑎᑦᓯᓂᖓᓄᓪᓗ ᐃᓚᒋᔭᐅᑦᓮᓐᓇᖅᑕ, ᓱᓕᔪᒥ ᓇᒡᓕᖕᓂᕐᖕᒥᓗ.
4ᖁᕕᐊᓱᒃᑎᑕᐅᕗᖓ ᐊᖏᔪᒥᒃ ᕿᑐᕐᖓᕕᑦ ᐃᓚᖏᓐᓂᒃ ᖃᐅᔨᓚᐅᕋᒪ ᓱᓕᔪᒥ ᐃᓅᔪᓂᒃ, ᐊᑖᑕᐅᑉ ᑍᒫᒃ ᐱᖁᓯᒪᖕᒫᑎᒍᑦ. 
5ᒫᓐᓇᓗ ᕿᓄᕕᒋᕙᒋᑦ, ᓇᒡᓕᖕᓇᖅᑐᑎᑦ ᐊᕐᖕᓈᖅ: ᑕᒪᓐᓇ ᐱᖁᔭᖅ ᓄᑖᖑᓐᖏᓚᖅ ᑎᑎᕋᐅᓯᕆᔭᕋ ᐃᓕᖕᓄᑦ, ᐱᒋᐊᕐᖕᓂᖓᓂᑦ ᐱᓯᒪᔭᕗᑦ, ᐃᒫᒃ ᓇᒡᓕᒃᑎᒌᒃᑐᒃᓴᐅᒐᑦᑕ. 
6ᓇᒡᓕᖕᓂᖅᓗ ᑕᕝᕙ, ᐱᖁᔭᖏᓐᓂᒃ ᒪᓕᒡᓗᑕ; ᐅᓇ ᑕᕝᕙ ᐱᖁᔭᖓ, ᐱᒋᐊᕐᖕᓂᖓᓂᑦ ᑐᓴᐅᒪᔭᓯ, ᓇᒡᓕᖕᓂᕐᖕᒥ ᐃᓅᖁᓪᓗᓯ.
7ᐅᓄᖅᑐᑦ ᑕᒻᒪᖅᑎᑦᓯᔪᑦ ᓯᓚᖅᔪᐊᕐᖕᒧᑦ ᑎᑭᓯᒪᖕᒪᑕ, ᑖᒃᑯᐊ ᔩᓱᓯ ᙭ᔅᑑᓯᒥᒃ ᑎᒥᑖᖅᓯᒪᔪᒥᒃ ᓇᓗᓁᖅᓯᖏᑦᑐᑦ; ᑖᒃᑯᐊ ᑕᒻᒪᖅᓮᔨᐅᕗᑦ ᙭ᔅᑑᓯᒥᒡᓗ ᐊᑭᕋᖅᑐᖅᐳᑦ. 
8ᐃᓕᑦᓯᓐᓂᒃ ᖃᐅᔨᓴᕆᑦᓯ, ᐱᓇᓱᐊᖅᓯᒪᔭᑦᓯᓐᓂᒃ ᐊᓯᐅᔨᖁᓇᓯ, ᐊᑭᓕᖅᑕᐅᖁᓪᓗᓯᓕ ᓱᓇᒥᑦᓯᐊᖅᑐᒥᒃ.+
9ᓇᓪᓕᐊᑦ ᙭ᔅᑑᓯᐅᑉ ᐊᔪᕆᖅᑐᐃᓂᖓᓃᑦᓮᓐᓇᖏᑦᑐᖅ ᑖᓐᓇ ᒎᑎᖃᓐᖏᓚᖅ; ᓇᓪᓕᐊᓪᓕ ᙭ᔅᑑᓯᐅᑉ ᐊᔪᕆᖅᑑᓯᖓᓃᑦᓯᐊᖅᑐᖅ ᑕᒤᓐᓂᒃ ᐱᖃᖅᐳᖅ ᐊᑖᑕᒥᒃ ᐃᕐᖕᓂᕐᖕᒥᒡᓗ. 
10ᓇᓪᓕᐊᓐᓄᑐᐃᓐᓇᖅ ᑎᑭᑕᐅᒍᑦᓯ ᑕᒪᑐᒥᖓ ᐊᔪᕆᖅᑑᓯᖃᖏᑦᑐᒧᑦ, ᐊᖏᕐᕋᑦᓯᓐᓄᑦ ᑐᓐᖓᓴᕐᖕᓂᐊᕋᓯᐅᒃ ᐅᕝᕙᓗ ᑐᓐᖓᓇᖅᕕᒋᓂᐊᕋᓯᐅᒃ; 
11ᓇᓪᓕᐊᑦ ᑍᒤᑦᑐᒥᒃ ᐃᓚᓕᐅᖅᓯᔪᖅ ᐃᓚᓕᐅᑎᕗᖅ ᐱᐅᖏᑦᑐᓕᓂᖓᓄᑦ.
12ᓱᓕ ᐅᓄᖅᑐᓂᒃ ᑎᑎᕋᖅᕕᒋᔪᓐᓇᕋᓗᐊᖅᐸᒋᑦ, ᑭᓯᐊᓂᓕ ᐅᖃᖅᕕᒋᔪᒪᓐᖏᓚᒋᑦ ᑎᑎᕋᖅᕕᒃᓴᑐᐃᓐᓇᒃᑯᑦ ᒥᓱᒃᑕᐅᑎᒧᓪᓗ; ᓇᖕᒥᓂᖅᓕ ᐳᓛᕆᐊᓛᕈᒪᕙᒋᑦ ᐅᖃᖃᑎᒋᓗᑎᓪᓗ ᑕᑯᓐᓇᖃᑦᑕᐅᑎᓗᓄᒃ, ᖁᕕᐊᓱᖕᓂᕗᑦ ᓈᒻᒪᒃᓯᑦᓯᐊᖁᓪᓗᒍ.
13ᖃᑕᓐᖑᑎᕕᑦ ᐊᕐᖕᓇᐅᑉ ᓂᕈᐊᖅᑕᐅᓯᒪᔫᑉ ᕿᑐᕐᖓᖏᑕ ᑕᕝᕙᐅᕗᑏᖅᐹᑎᑦ.
