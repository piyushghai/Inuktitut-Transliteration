1ᔩᓱᓯᐅᑉ ᙭ᔅᑑᓯᐅᓂᖓᓂᒃ ᐅᒃᐱᖅᑐᓕᒫᑦ ᒎᑎᒧᑦ ᕿᑐᕐᖓᐅᕗᑦ, ᓇᓪᓕᐊᓪᓗ ᐊᑖᑕᒥᒃ ᓇᒡᓕᒍᓱᒃᑐᖅ ᑖᑦᓱᒪ ᕿᑐᕐᖓᖓᑦᑕᐅᖅ ᓇᒡᓕᒋᒋᕚ. 
2ᑕᒪᑐᒥᖓ ᖃᐅᔨᑦᔪᑎᖃᖅᐳᒍᑦ ᒎᑎᐅᑉ ᕿᑐᕐᖓᖏᓐᓂᒃ ᓇᒡᓕᒍᓱᖕᓂᑦᑎᓐᓂᒃ, ᒎᑎ ᓇᒡᓕᒋᒐᑦᑎᒍ ᐱᖁᔭᖏᓪᓗ ᒪᓕᒃᑲᑦᑎᒋᒃ. 
3ᒎᑎᒥᒃ ᓇᒡᓕᖕᓂᖅ, ᐃᒤᑦᑑᕗᖅ ᐱᖁᔭᖏᑦ ᒪᓕᒃᑲᑦᑎᒋᑦ. ᐱᖁᔭᖏᓪᓗ ᐅᖁᒤᓗᐊᓐᖏᓚᑦ. 
4ᒎᑎᒥᑦ ᐃᕐᖕᓂᐊᖑᔪᓕᒫᑦ ᓯᓚᖅᔪᐊᕐᖕᒥᒃ ᓵᓚᖃᖅᐳᑦ; ᐅᒃᐱᕐᖕᓂᑦᑕᓗ ᑲᔪᓯᓂᖓ ᓯᓚᖅᔪᐊᕐᖕᒥᒃ ᓵᓚᖃᕈᑎᒋᕙᕗᑦ. 
5ᑭᓇ ᓯᓚᖅᔪᐊᕐᖕᒥᒃ ᓵᓚᖃᖅᐸ? ᑭᓯᒥ ᑖᓐᓇ ᐅᒃᐱᖅᑐᖅ ᔩᓱᓯ ᒎᑎᐅᑉ ᐃᕐᖕᓂᕆᖕᒪᒍ.
6ᔩᓱᓯ ᙭ᔅᑑᓯ ᑖᓐᓇᐅᕗᖅ ᑎᑭᓚᐅᖅᑐᖅ ᐃᒪᒃᑯᑦ ᐊᐅᒃᑯᓪᓗ, ᐃᒪᒃᑯᑐᐃᓐᓇᐅᓐᖏᑦᑐᖅᓕ ᑕᒤᑎᒍᓪᓕ ᐃᒪᒃᑯᑦ ᐊᐅᒃᑯᓪᓗ. 
7ᐊᓂᕐᖕᓂᖅᓗ ᓇᓗᓁᖅᓯᕗᖅ, ᐊᓂᕐᖕᓂᖅ ᑖᓐᓇ ᓱᓕᔫᖕᒪᑦ. 
8ᐱᖓᓲᕗᑦ ᓇᓗᓁᖅᓯᔪᑦ, ᐊᓂᕐᖕᓂᖅ, ᐃᒥᖅ, ᐊᐅᒡᓗ; ᐱᖓᓱᓪᓗ ᑖᒃᑯᐊ ᐊᑕᐅᓯᐅᕗᑦ. 
9ᐃᓄᐃᑦ ᓇᓗᓁᖅᓯᓂᖏᓐᓂᒃ ᐅᒃᐱᕈᓱᒃᑯᑦᑕ, ᒎᑎᐅᑉ ᓇᓗᓁᖅᓯᓂᖓ ᐊᖏᓂᖅᓴᐅᕗᖅ; ᑕᒪᓐᓇᐅᕗᖅ ᑕᕝᕙ ᒎᑎᐅᑉ ᓇᓗᓁᖅᓯᓂᖓ ᐃᕐᖕᓂᕐᖕᒥᓂᒃ. 
10ᑖᓐᓇ ᒎᑎᐅᑉ ᐃᕐᖕᓂᖓᓂᒃ ᐅᒃᐱᖅᑐᖅ ᓇᓗᓁᖅᓯᓂᖅ ᑕᒪᓐᓇ ᐃᓗᒥᐅᑕᕆᕚ. ᓇᓪᓕᐊᓪᓕ ᒎᑎᒥᒃ ᐅᒃᐱᖏᑦᑐᖅ ᑖᓐᓇ ᓴᒡᓗᑐᔫᑎᑦᓯᕗᖅ ᒎᑎᒥᒃ, ᒎᑎᐅᑉ ᐃᕐᖕᓂᕐᖕᒥᓂᒃ ᓇᓗᓁᖅᓯᓂᖓ ᐅᒃᐱᕆᖏᓐᓇᒥᐅᒃ. 
11ᓇᓗᓁᖅᓯᓂᖅᓗ ᐃᒤᑦᑑᕗᖅ, ᒎᑎᐅᑉ ᑐᓂᓯᕕᒋᖕᒪᑎᒍᑦ ᐃᓅᓯᕐᖕᒥᒃ ᓄᖑᓱᐃᑦᑐᒥᒃ, ᐃᓅᓯᖅᓗ ᑕᒪᓐᓇ ᒎᑎᐅᑉ ᐃᕐᖕᓂᖓᓃᑉᐳᖅ. 
12ᓇᓪᓕᐊᑦ ᒎᑎᐅᑉ ᐃᕐᖕᓂᖓᓂᒃ ᐱᖃᖅᑐᖅ ᐃᓅᓯᕐᖕᒥᒃ ᐱᖃᖅᐳᖅ; ᒎᑎᐅᓪᓕ ᐃᕐᖕᓂᖓᓂᒃ ᐱᖃᖏᑦᑐᖅ ᐃᓅᓯᕐᖕᒥᒃ ᐱᖃᓐᖏᓚᖅ.
13ᑕᒪᒃᑯᓂᖓ ᑎᑎᕋᖅᕕᒋᕙᑦᓯ ᐅᒃᐱᖅᑐᓯ ᒎᑎᐅᑉ ᐃᕐᖕᓂᖓᓄᑦ, ᖃᐅᔨᒪᖁᓪᓗᓯ ᓄᖑᓱᐃᑦᑐᒥᒃ ᐃᓅᓯᖃᕋᑦᓯ. 
14ᑕᒪᓐᓇᓗ ᑕᕝᕙ ᖁᓚᖏᑦᔪᑎᒋᔭᕗᑦ ᑖᑦᓱᒥᖓ, ᓱᓇᑐᐃᓐᓇᒥᒃ ᑐᒃᓯᐊᕈᑦᑕ ᐱᔪᒪᔭᖓᒍᑦ ᑐᓴᕐᖕᒫᑎᒍᑦ. 
15ᖃᐅᔨᒪᒍᑦᑕᓕ ᓱᓇᒥᒡᓘᓐᓃᑦ ᑐᒃᓯᐊᕌᖓᑦᑕ ᑐᓴᕐᖕᒫᑎᒍᑦ, ᖃᐅᔨᒪᒋᕗᒍᑦᑕᐅᖅ ᑖᑦᓱᒪᖓᑦ ᐱᔪᒪᔭᕗᑦ ᐱᒐᑦᑎᒍ.
16ᓇᓪᓕᐊᑦ ᖃᑕᓐᖑᑎᒥᓂᒃ ᐊᔪᖅᑐᓕᑎᓪᓗᒍ ᑕᑯᔪᖅ ᐊᔪᖅᑐᓕᖏᑉᐸᑦ ᑐᖁᓐᓇᖅᑐᒥᒃ, ᒎᑎᒧᑦ ᑐᒃᓯᐊᖅᑐᒃᓴᐅᕗᖅ, ᒎᑎᐅᓪᓗ ᐃᓅᓯᕐᖕᒥᒃ ᑐᓂᓯᕕᒋᓂᐊᖅᐹ ᑐᖁᓐᓇᖅᑐᒥᒃ ᐊᔪᖅᑐᓕᖏᑉᐸᑦ. ᐊᔪᖅᑐᓕᓂᖅᑕᖃᖅᐳᖅ ᑐᖁᓐᓇᖅᑐᒥᒃ; ᑍᒤᑦᑐᒥᒡᓕ ᑐᒃᓯᐅᑦᔭᐅᖁᔨᓗᖓ ᐅᖃᓐᖏᓚᖓ. 
17ᑕᒻᒪᕐᖕᓂᓕᒫᑦ ᐊᔪᖅᑐᓕᓂᐅᕗᑦ, ᐊᔪᖅᑐᓕᓃᓪᓕ ᑕᒪᕐᖕᒥᒃ ᑐᖁᓐᓇᖅᑑᓐᖏᓚᑦ.
18ᖃᐅᔨᒪᕗᒍᑦ ᒎᑎᒥᑦ ᐃᕐᖕᓂᐊᖑᔪᖅ ᐊᔪᖅᑐᓖᓐᓇᕈᓐᓇᖏᒻᒪᑦ, ᒎᑎᐅᑉ ᐃᕐᖕᓂᖓᑕ ᓴᐳᑎᓯᒪᖕᒪᒍ, ᓵᑖᓇᓯᐅᓪᓗ ᐊᒃᑐᕐᖕᓂᐊᓐᖏᓛ.
19ᖃᐅᔨᒪᕗᒍᑦ ᒎᑎᒥᐅᑕᐅᒐᑦᑕ, ᓯᓚᖅᔪᐊᓕᒫᖅᓗ ᓵᑖᓇᓯᒧᑦ ᐊᐅᓚᑕᐅᕗᖅ.
20ᖃᐅᔨᒪᕗᒍᓪᓗ ᒎᑎᐅᑉ ᐃᕐᖕᓂᖓ ᑎᑭᓯᒪᖕᒪᑦ ᑖᑦᓱᒪᓗ ᑐᑭᓯᑎᑉᐹᑎᒍᑦ, ᖃᐅᔨᖁᓪᓗᑕ ᑖᑦᓱᒥᖓ ᓱᓕᔪᒥᒃ; ᑖᑦᓱᒪᓃᑉᐳᒍᓪᓗ ᓱᓕᔪᒥ, ᐃᕐᖕᓂᖓᓂ ᔩᓱᓯ ᙭ᔅᑑᓯᒥ. ᑖᓐᓇ ᒎᑎ ᓱᓕᔫᕗᖅ ᐃᓅᓯᐅᓪᓗᓂᓗ ᓄᖑᓱᐃᑦᑐᖅ.
21ᕿᑐᕐᖔᐱᒃᑲ, ᒎᑎᐅᖏᑦᑐᓂᒃ ᒎᑎᖃᕋᓱᐊᖅᑍᓕᒋᑦᓯ.
