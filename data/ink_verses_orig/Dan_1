1ᐊᖓᔪᖅᑳᖅᔪᐊᑉ ᔨᕼᐅᐃᐊᑭᒻ ᐊᕐᕌᒍᓂᒃ ᐱᖓᓱᓂᒃ ᐊᖓᔪᖅᑳᖅᔪᐊᖑᓕᖅᑎᓪᓗᒍ ᔫᑕᒥ, ᓂᐱᑯᓁᓴ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᑦ ᐅᓇᑕᕆᐊᓚᐅᖅᐳᖅ ᔪᕉᓴᓚᒻᒧᑦ, ᐅᓇᑕᖅᑐᒃᓴᖁᑎᒥᓂᒡᓗ ᐊᕙᓗᓪᓗᒍ. 
2ᐊᑕᓂᐅᓪᓗ ᔫᑕᒥᐅᑦ ᐊᖓᔪᖅᑳᖅᔪᐊᖓᑦ ᔨᕼᐅᐃᐊᑭᒻ ᑐᓂᕚ ᑖᑦᓱᒧᖓ, ᒎᑎᐅᓪᓗ ᐃᒡᓗᖓᑕ ᐃᓗᓕᖏᑕ ᐃᓚᖏᓐᓂᒃ ᐊᑭᑐᔪᓂᒃ ᐱᖃᓯᐅᑦᔨᓪᓗᓂ: ᓂᐱᑯᓁᓴᐅᑉ ᐊᐅᓪᓚᕈᑎᕔᑦ ᓄᓇᒧᑦ ᓯᓇᕆᒧᑦ ᒎᑎᓐᖑᐊᒥ ᐃᒡᓗᖓᓄᑦ; ᐃᓕᕔᓪᓗ ᒎᑎᓐᖑᐊᖃᖅᕕᖕᒥ ᐊᑭᑐᔪᓂᒃ ᐱᖁᑎᒃᑯᕕᖓᓄᑦ.
3ᐊᖓᔪᖅᑳᖅᔪᐊᓪᓗ ᐃᒡᓗᒥᓂ ᐊᖓᔪᖅᑳᖁᑎᓂ ᐊᓴᐱᓈᓯ ᐃᒡᔪᐃᖅᑕᐅᓯᒪᔪᓄᑦ ᐊᖓᔪᖅᑲᐅᔪᖅ ᑎᓕᕚ ᕾᑎᑦᓯᖁᓪᓗᒍ ᐄᓴᕅᓕᓂᒃ, ᐊᖓᔪᖅᑳᖅᔪᐊᑉ ᐃᓚᖏᓐᓂᒃ ᐊᖓᔪᖅᑳᖑᔪᓪᓗ ᐃᓚᖏᓐᓂᒃ.
4ᐊᖑᑎᓂᒃ ᐃᓅᓱᒃᑐᓂᒃ ᐃᓗᓯᖅᓗᖃᖏᑦᑐᓂᒃ, ᐃᓂᖁᓇᖅᑑᓗᑎᒃ, ᓯᓚᑐᔪᓂᒃ ᐃᓕᑦᓯᓴᕅᑦᑑᓗᑎᒃ, ᖃᐅᔨᒪᑦᓯᐊᖅᓗᑎᒃ ᓱᓇᓕᒫᓂᒃ, ᑐᑭᓯᓴᕅᑦᑑᓗᑎᒡᓗ, ᐊᖓᔪᖅᑳᖅᔪᐊᑉ ᐃᒡᓗᖓᓂ ᐱᓇᓱᐊᕈᓐᓇᖅᓗᑎᒃ. ᐃᓕᓐᓂᐊᖅᑎᑕᐅᖁᓪᓗᒋ ᐹᐱᓘᓂᒥᐅᑦ ᐅᖃᐅᓯᖏᓐᓂᒃ ᐱᐅᓯᖏᓐᓂᒡᓗ. 
5ᐊᖓᔪᖅᑲᖅᔪᐊᓪᓗ ᖃᐅᑕᒫᑦ ᓂᕆᑎᑕᐅᖃᑦᑕᖁᕔᑦ ᓂᕿᓂᒃ ᒪᒪᖅᑐᓂᒃ ᕔᓂᒥᒡᓗ ᐊᖓᔪᖅᑳᖅᔪᐊᑉ ᓂᕆᕝᕕᖓᓂᑦ ᐱᓯᒪᔪᓂᒃ. ᐊᕐᕌᒍᓂᒡᓗ ᐱᖓᓱᓂᒃ ᐃᓕᓐᓂᐊᖅᑎᑕᐅᖁᕔᑦ, ᑭᖑᕐᖓᒍᑦ ᐊᖓᔪᖅᑳᖅᔪᐊᒥ ᐱᔨᑦᓯᖅᑎᐅᓕᖁᓪᓗᒋᑦ. 
6ᔫᑕᐅᑉ ᑭᖑᕚᖏᓐᓂᑦ ᐱᓯᒪᔪᑦ ᐃᓚᖏᑦ ᐅᑯᐊᖑᓚᐅᖅᐳᑦ: ᑖᓂᐊᓕ, ᕼᐊᓇᓁᐊ, ᒥᓮᐅᓪ, ᐊᔭᕅᐊᓗ. 
7ᐊᖓᔪᖅᑳᖅᔪᐊᑉ ᐊᖓᔪᖅᑳᖁᑎᖓᑕ ᑖᒃᑯᐊ ᐊᓯᖏᓐᓂᒃ ᐃᒫᒃ ᐊᑎᖅᑖᖅᑎᑉᐰᑦ: ᑖᓂᐊᓕ, ᐱᐊᓪᓴᔮᕆᒥᒃ; ᕼᐊᓇᓁᐊ, ᓵᑐᕌᑭᒥᒃ; ᒥᓮᐅᓪ, ᒥᓵᑭᒥᒃ; ᐊᔭᕅᐊᓗ, ᐊᐱᓐᑎᒎᒥᒃ.
8ᑖᓂᐊᓕᓕ ᐃᓱᒪᑖᖅᐳᖅ ᐆᒻᒪᑎᒥᓂ ᓴᓗᒤᓕᑎᑕᐅᔪᒪᓇᓂ ᐊᖓᔪᖅᑳᖅᔪᐊᑉ ᓂᕿᖏᓐᓄᑦ, ᐊᖓᔪᖅᑳᖅᔪᐊᓪᓗ ᕔᓂᖓᓄᑦ, ᐊᖓᔪᖅᑳᖅᔪᐊᑉ ᐊᖓᔪᖅᑳᖁᑎᖓ ᐅᖃᐅᑎᕚ ᑍᒤᑦᑐᓂᒃ ᓂᕆᖃᑦᑕᕈᒪᓇᓂ. 
9ᒎᑎᐅᓪᓗ ᐊᖓᔪᖅᑳᖅᔪᐊᑉ ᐊᖓᔪᖅᑳᖁᑎᖓ ᓈᒃᑭᒍᓱᒃᑎᑉᐹ ᑖᓂᐊᓕᒥᒃ. 
10ᐊᖓᔪᖅᑳᖅᔪᐊᑉ ᐊᖓᔪᖅᑳᖁᑎᖓᑕ ᑖᓂᐊᓕ ᐅᖃᐅᑎᕚ, “ᑲᑉᐱᐊᓱᒃᑲᒪ ᐊᑕᓂᓐᓂᒃ ᐊᖓᔪᖅᑳᖅᔪᐊᒥᒃ, ᐱᖁᔨᓯᒪᖕᒪᑦ ᓂᕆᓂᐊᖅᑕᕐᖕᓂᒃ ᐃᒥᕐᖕᓂᐊᖅᑕᕐᖕᓂᒡᓗ. ᐃᓅᓱᒃᑑᖃᑎᖕᓂᑦ ᐊᓯᖕᓂᑦ ᑕᑯᑦᓱᓇᕐᖕᓂᓴᐅᔪᑎᑦ ᖃᐅᔨᒍᓂ, ᓂᐊᖁᐃᖅᑕᐅᒐᔭᖅᐳᖓ ᐱᑦᔪᑎᒋᓗᑎᑦ.”
11ᑖᓂᐊᓕ ᐅᖃᖅᐳᖅ ᑲᒪᔨᒧᑦ, ᒥᓪᓵᕆᒥ ᐊᑎᓕᖕᒧᑦ, ᐊᖓᔪᖅᑳᖅᔪᐊᑉ ᐊᖓᔪᖅᑳᖁᑎᖓᑕ ᑖᓂᐊᓕᒥᒃ, ᕼᐊᓇᓁᐊᒥᒡᓗ, ᒥᓮᐅᓗ, ᐊᔭᕅᐊᒥᒡᓗ ᑲᒪᔨᐅᑎᑕᖓᓄᑦ. 
12“ᐱᔨᑎᑦ ᐆᒃᑐᓚᐅᒃᑭᑦ ᐅᓪᓗᓂᒃ ᖁᓕᓂᒃ: ᐱᕈᖅᑐᕕᓂᑐᐃᓐᓇᓂᒃ ᓂᕿᖃᑎᓚᐅᖅᑎᒍᑦ ᐃᒥᑐᐃᓐᓇᕐᖕᒥᒡᓗ ᐃᒥᖃᖅᑎᓪᓗᑕ. 
13ᑖᒃᑯᐊ ᓈᒃᐸᑕ ᖃᐅᔨᓴᓛᖅᐳᑎᑦ ᐊᖑᑎᓂᑦ ᐃᓅᓱᒃᑐᓂᑦ ᐊᓯᑦᑎᓐᓂᑦ ᐊᖓᔪᖅᑳᖅᔪᐊᑉ ᓂᕿᖏᓐᓂᒃ ᓂᕿᖃᖅᑐᓂᑦ, ᑕᐅᑦᑐᕗᑦ ᖃᓄᐃᓐᓂᖅᓴᐅᖕᒪᖔᑦ, ᐃᓱᒪᒋᔭᕐᖕᓂᒃ ᑕᕝᕙ ᐱᓂᐊᖅᕕᒋᔭᐅᔪᒪᓛᖅᐳᒍᑦ.”
14ᑍᒫᒃ ᑖᓐᓇ ᐊᖏᖅᐳᖅ ᐆᒃᑐᖅᓗᒋᓪᓗ ᐅᓪᓗᓂᒃ ᖁᓕᓂᒃ. 
15ᐅᓪᓗᐃᓪᓕ ᖁᓕᑦ ᓈᑎᓪᓗᒋᑦ ᑖᒃᑯᐊ ᑕᐅᑦᑐᖏᑦ ᑕᑯᒥᓇᕐᖕᓂᖅᓴᐅᕗᑦ ᖁᐃᓂᓂᖅᓴᐅᓪᓗᑎᒡᓗ ᐃᓅᓱᒃᑑᖃᑎᓕᒫᒥᖕᓂᑦ ᐊᖓᔪᖅᑳᔪᐊᑉ ᓂᕆᔭᐅᖁᔭᖏᓐᓂᒃ ᓂᕆᖃᑦᑕᖅᑐᓂᑦ. 
16ᑲᒪᔨᐅᓪᓗ, ᐊᖓᔪᖅᑳᖅᔪᐊᑉ ᓂᕿᒋᖁᔭᖏᑦ ᓂᕿᑦᓯᐊᕔᑦ ᕔᓃᓪᓗ, ᐲᖅᐰᑦ ᑖᒃᑯᐊ ᐱᔭᕆᐊᖃᖅᑕᖏᓐᓂᑦ ᐱᕈᖅᑐᕕᓂᕐᖕᓂᒃ ᓂᕿᖃᓕᖅᓗᑎᒃ.
17ᒎᑎᐅᑉ ᑖᒃᑯᐊ ᐃᓅᓱᒃᑐᑦ ᓯᑕᒪᑦ ᑐᓂᓯᕕᒋᕔᑦ, ᖃᐅᔨᒪᓂᕐᖕᒥᒃ ᑐᑭᓯᔪᓐᓇᕐᖕᓂᕐᖕᒥᒡᓗ ᐃᓕᓯᒪᓂᕐᖕᒥᒡᓗ. ᑖᓂᐊᓕᓗ ᑐᑭᓯᔪᓐᓇᖅᑎᑉᐹ ᑕᑯᑎᑕᐅᓂᕐᖕᓂᒃ ᓯᓐᓇᒃᑑᒪᓂᕐᖕᓂᒡᓗ.
18ᐅᓪᓗᐃᓪᓕ ᐃᓕᓐᓂᐊᖅᑎᑕᐅᕖᑦ ᐃᓱᓕᒻᒪᑕ ᐊᖓᔪᖅᑳᖅᔪᐊᑉ ᐱᖁᓯᒪᔭᖏᑦ, ᐊᖓᔪᖅᑳᖅᔪᐊᑉ ᐊᖓᔪᖅᑳᖁᑎᖓᑕ ᐋᑉᐰᑦ ᓂᐱᑯᓁᓴᒧᑦ.
19ᐊᖓᔪᖅᑳᖅᔪᐊᑉ ᐅᖃᖃᑎᒋᕔᑦ; ᓇᓂᓯᔪᖃᓚᐅᓐᖏᓚᖅᓗ ᑖᓂᐊᓕᑐᑦ ᕼᐊᓇᓁᐊᑐᓪᓗ ᒥᓮᐅᓪᑐᓪᓗ ᐊᔭᕅᐊᑐᓪᓗ ᖃᐅᔨᒪᑎᒋᔪᓂᒃ; ᑍᒤᒻᒪᑦ ᐊᖓᔪᖅᑳᖅᔪᐊᑉ ᐱᔨᑖᕆᕔᑦ ᐃᒡᓗᒥᓂ. 
20ᓯᓚᑐᓂᕐᖕᓂᒃ ᑐᑭᓯᐅᒪᓂᕐᖕᓂᒡᓗ ᐊᖓᔪᖅᑳᖅᔪᐊᑉ ᐊᐱᖁᑎᒋᔭᖏᓐᓂᒃ, ᖁᓖᖅᓱᓪᓗᐊᖅᓗᑎᒃ ᖃᐅᔨᒪᓂᖅᓴᐅᓚᐅᖅᐳᑦ ᐊᖓᒃᑯᓂᑦ ᓇᓚᐅᑦᑍᔪᓐᓇᖅᑐᓂᓪᓗ ᐊᖓᔪᖅᑳᖅᔪᐊᑉ ᐊᖓᔪᖅᑲᐅᕕᒋᔭᓕᒫᖓᓂ. 
21ᑍᒤᒻᒪᑦ ᑖᓂᐊᓕ ᐃᓂᒥᓃᖏᓐᓇᓚᐅᖅᐳᖅ ᐊᕐᕌᒍ ᓯᕗᓪᓕᖅᐹᖅ ᓮᕋᓯᐅᑉ ᐊᖓᔪᖅᑳᖅᔪᐊᖑᓂᖓ ᑎᑭᓪᓗᒍ.
