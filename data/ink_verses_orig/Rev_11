1ᕿᔪᖕᒥᒡᓗ ᐆᒃᑑᑎᐅᔮᖅᑐᒥᒃ ᑐᓂᓯᕕᐅᕗᖓ ᐊᔭᐅᑉᐱᐊᑎᑐᑦ ᑍᒤᑦᑐᒥᒃ, ᐅᖃᐅᑦᔭᐅᓪᓗᖓᓗ: “ᐂᓕᕆᑦ ᒎᑎᐅᓪᓗ ᑐᒃᓯᐊᖅᕕᒡᔪᐊᖁᑎᖓ ᐆᒃᑐᕋᕆᐊᖅᑐᕈᒃ ᑐᓂᕐᕈᓯᖅᕕᒡᓗ ᑐᒃᓯᐊᖅᕕᒡᔪᐊᕐᖕᒥᓗ ᑐᒃᓯᐊᖅᑐᑦ ᓈᓴᖅᓗᒋᑦ. 
2ᑐᒃᓯᐊᖅᕕᒡᔪᐊᓪᓕ ᓯᓚᑖᓃᑦᑐᖅ ᑐᖅᓲᖑᔭᖓ ᐆᒃᑐᕋᕐᖕᓂᐊᕐᖕᓇᒍ; ᑲᒪᒋᔭᒃᓴᕆᓐᖏᓔᑦ, ᑖᓐᓇ ᑐᓂᔭᐅᓯᒪᖕᒪᑦ ᐃᓅᖃᑎᒌᒡᔪᐊᓄᑦ, ᑐᓪᓕᕋᒐᒃᓴᐅᖁᓪᓗᒍ ᑕᖅᑭᓂᒃ 42-ᓂᒃ. 
3ᓇᓗᓁᖅᓯᔩᒃᑲᒡᓗ ᒪᕐᕉᒃ ᑎᓕᔪᒫᖅᐹᒃᑲᒃ ᐳᑐᖅᓛᓂᒃ ᐊᓐᓄᕌᖅᓯᒪᔫᒃ; ᐅᖃᐅᓯᐅᖁᔭᐅᔪᓂᒃ ᐅᖃᓪᓚᖁᓪᓗᒋᒃ ᐅᓪᓗᑦ 1,260-ᑦ ᓈᓗᒋᑦ.”
4ᑖᒃᑯᐊᒡᓗ ᒪᕐᕉᒃ ᓇᓗᓁᖅᓯᔩᒃ ᓇᐹᖅᑑᕘᒃ ᐅᖅᓱᒃᓴᓕᖕᓂᒃ ᐸᐅᕐᖓᓖᒃ ᓇᓂᕈᐊᓪᓗ ᑐᓐᖓᕕᖏᒃ ᒪᕐᕉᒃ ᓄᓇᖅᔪᐊᓕᒫᑉ ᐊᑕᓂᖓᑕ ᓵᖓᓃᑦᑑᒃ. 
5ᑖᒃᑯᐊᒡᓕ ᓇᓪᓕᐊᓐᓄᑦ ᐊᓯᕈᖅᑕᐅᓇᓱᐊᖅᐸᑎᒃ, ᐃᑯᒪᒥᒃ ᐋᓐᓂᑎᑦᓯᔪᓐᓇᖅᐴᒃ ᖃᓂᕐᖕᒥᖕᓂᑦ ᐊᑭᕋᖅᑐᖅᑎᑎᒃ ᓄᖑᓪᓗᒋᑦ; ᓇᓪᓕᐊᑦ ᑖᒃᑯᖕᓂᖓ ᐊᓯᕈᐃᓇᓱᐊᖅᑐᖅ ᑍᒫᒃ ᑐᖁᑕᐅᔪᒃᓴᐅᕗᖅ. 
6ᑖᒃᑯᐊᒡᓗ ᐱᔪᓐᓇᕐᖕᓂᖃᖅᑎᑕᐅᕘᒃ ᒪᑐᓯᔪᓐᓇᖅᓗᑎᒃ ᕿᓚᖕᒥᒃ, ᓯᓚᓗᒍᓐᓁᓪᓕᖁᓪᓗᒍ ᐅᖃᐅᓯᐅᖁᔭᐅᔪᓂᒃ ᓇᓪᓕᐅᑎᔪᒫᖅᑐᓂᒃ ᐱᔭᕇᖏᓐᓂᕐᖕᒥᖕᓂ, ᐱᔪᓐᓇᕐᖕᓂᖃᖅᑎᑕᐅᒋᕘᒃ ᐃᒪᕐᖕᒥᒃ ᐊᐅᓐᖑᖅᑎᑦᓯᔪᓐᓇᖅᓗᑎᒃ, ᓄᓇᖅᔪᐊᕐᖕᒥᓗ ᖃᓄᐃᑦᑐᑐᐃᓐᓇᕐᖕᓂᒃ ᐋᓐᓂᐊᓇᖅᑐᖃᖅᑎᑦᓯᔪᓐᓇᖅᓗᑎᒃ, ᖃᖓᓕᒫᖅ ᐱᖁᔨᓕᑐᐊᕈᑎᒃ.
7ᐅᖃᐅᓯᕆᔭᕆᐊᓕᖕᒥᖕᓂᒡᓗ ᐅᖃᓪᓚᒌᖅᓯᒪᓕᖅᐸᑎᒃ, ᐆᒪᔪᖅᔪᐊᑉ ᐃᑎᖅᓵᓗᖕᒥᑦ ᓇᑎᖃᖏᑦᑐᒥᑦ ᐱᔫᑉ ᐅᓇᑕᕈᒫᖅᐰᑦ ᓵᓚᒋᓗᒋᒡᓗ ᑐᖁᑕᐅᔪᒫᖅᐴᒃ, 
8ᑎᒥᖏᒡᓗ ᐃᒡᓗᒐᓮᑦ ᐊᖏᔪᖅᔪᐊᑦ ᐊᖅᑯᑎᖏᓐᓂ ᑍᒤᓕᖓᑐᐃᓐᓇᕈᒫᖅᐴᒃ ᐊᑕᓂᖓᒃᑕ ᓴᓐᓂᖓᔪᓕᖕᒧᑦ ᑭᑭᐊᒃᑐᖅᑕᐅᕕᒋᓚᐅᖅᑕᖓᓂ, ᐃᒡᓗᒐᓴᒡᔪᐊᒡᓗ ᒪᕐᕉᒃ ᓇᓗᓁᒃᑯᑕᖃᖅᑎᑕᐅᕘᒃ ᓱᑑᒪᒥᒃ ᐃᑦᔨᑉᑎᒥᒡᓗ ᑍᔭᐅᓪᓗᑎᒃ. 
9ᐃᓄᒋᐊᒃᑐᖅᔪᐊᓪᓗ ᓇᑭᑐᐃᓐᓇᖅ ᓄᓇᓂ ᑭᖑᕚᕇᓂᑦ ᐅᖃᐅᓯᖃᖃᑎᒌᖏᑦᑐᓂᓪᓗ ᐃᓕᖅᑯᓯᖃᖃᑎᒌᖏᑦᑐᓂᓪᓗ ᐱᓯᒪᔪᑦ ᑐᖁᑕᐅᓯᒪᔫᒃ ᑎᒥᕕᓂᖏᖕᓂᒃ ᑕᑯᔭᖅᑐᖃᑦᑕᕈᒫᖅᐳᑦ ᐅᓪᓗᑦ ᐱᖓᓱᑦ ᓇᑉᐸᖅᓗ ᓈᓗᒋᑦ, ᐃᓗᕕᖅᑕᐅᖁᔭᐅᓂᐊᓐᖏᓚᒡᓗ, 
10ᓄᓇᖅᔪᐊᕐᖕᒥᐅᓪᓗ ᖁᕕᐊᓱᒍᒫᖅᐳᑦ ᑖᒃᑯᐊᒃ ᒪᕐᕉᒃ ᑐᖁᑕᐅᓂᖏᒃ ᐱᓪᓗᒋᒃ, ᖁᕕᐊᓱᖃᑎᒌᒍᒫᖅᐳᑦ ᑐᓂᓯᖃᑦᑕᐅᑎᓗᑎᒡᓗ, ᑖᒃᑯᐊᒃ ᐱᔪᖃᓛᖅᑐᒥᒃ ᐅᖃᖅᑎᐅᓚᐅᖅᑑᒃ ᐊᖏᔪᒥᒃ ᐋᓐᓂᐊᓇᖅᑐᖃᖅᑎᑦᓯᓚᐅᕐᖕᓂᖏᖕᓄᑦ ᐃᓄᖕᓄᑦ ᓄᓇᖅᔪᐊᕐᖕᒦᑦᑐᓄᑦ. 
11ᐅᓪᓗᓪᓕ ᐱᖓᓱᑦ ᓇᑉᐸᖅᓗ ᓈᒃᐸᑕ ᐊᓂᕐᖕᓂᕐᖕᒥᒃ ᐃᓅᓯᖃᕐᖕᓇᖅᑐᒥᒃ ᒎᑎᒥᑦ ᐱᔪᒥᒃ ᐃᑎᖅᕕᐅᔪᒫᖅᐴᒃ ᐆᒻᒪᖅᓗᑎᒡᓗ ᓂᑯᕕᑦᓱᒫᖅᐴᒃ, ᑕᑯᓐᓇᖅᑐᓕᒫᓪᓗ ᐊᖏᔪᒥᒃ ᑲᑉᐱᐊᓱᓕᕈᒫᖅᐳᑦ. 
12ᐱᔪᖃᓛᖅᑐᒥᒡᓗ ᐅᖃᖅᑏᒃ ᑐᓴᖅᐴᒃ ᐅᖃᐅᑦᔨᔨᒥᖕᓂᒃ ᕿᓚᖕᒥᑦ ᐱᔪᒥᒃ, ᐅᖃᖅᑐᒥᒃ, “ᒪᐅᖓ ᕾᒋᑦᑎᒃ!” ᐊᑭᕋᖅᑐᖅᑎᖏᓪᓗ ᑕᑯᓐᓇᖅᑎᓪᓗᒋᑦ ᓄᕗᔭᑎᒍᑦ ᕿᓚᖕᒧᑦ ᖁᒻᒧᐊᒃᐴᒃ. 
13ᑕᕝᕔᓐᓇᖅᓗ ᓄᓇ ᓴᔪᒃᐱᓪᓚᒃᐳᖅ ᐊᖏᔪᒥᒃ; ᐃᒡᓗᒐᓴᒡᔪᐊᓪᓗ ᑕᓪᓕᒪᐅᔪᖅᑐᖏᑦ ᐊᓯᕈᖅᑕᐅᕗᑦ; 7,000-ᓪᓗ ᑐᖁᕗᑦ ᓴᔪᒃᐱᓪᓚᒃᑐᒧᑦ, ᐃᓄᐃᓪᓗ ᐊᒥᐊᒃᑯᑦ ᑲᑉᐱᐊᓱᓕᖅᐳᑦ ᓂᖅᑐᐃᓕᖅᓗᑎᒡᓗ ᒎᑎᒥᒃ ᕿᓚᖕᒦᑦᑐᒥᒃ.
14ᑕᕝᕙ ᑲᑉᐱᐊᓇᖅᑐᖅᔪᐊᑉ ᐂᑉᐸᖓ ᐱᔭᕇᕋᓗᐊᖅᐳᖅ; ᑕᑯᒋᓪᓕ ᑲᑉᐱᐊᓇᖅᑐᖅᔪᐊᑉ ᓱᓕ ᐱᖓᔪᖓ ᐊᑯᓂᐅᖏᑦᑐᖅ ᓇᓪᓕᐅᑎᓂᐊᖅᐳᖅ.
15ᐂᖏᓖᓪᓗ 7-ᖓᑦᑕ ᑎᑦᑐᓚᐅᑦ ᓂᓪᓕᖅᑎᒃᑭᕚ, ᕿᓚᖕᒥᓗ ᓂᐱᖅᔪᐊᖅᑕᖃᓕᖅᐳᖅ ᐅᖃᖅᑐᒥᒃ, “ᓯᓚᖅᔪᐊᕐᖕᒥᐅᑦ ᐊᑕᓂᐅᕕᖓ ᐊᑕᓂᐅᕕᒃᑖᖑᕗᖅ ᐊᑕᓂᑦᑎᓐᓄᑦ ᙭ᔅᑑᓯᖓᓄᓪᓗ, ᐊᐅᓚᑦᓯᓂᐊᖅᐳᖅᓗ ᑕᕝᕙᓂ ᐃᓱᖃᖏᑦᑐᒥᑦ ᐃᓱᖃᖏᑦᑐᒧᑦ.” 
16ᑕᕝᕙ ᐊᖓᔪᖅᑳᑦ 24-ᑦ ᐃᒃᓯᕙᐅᑕᖅᔪᐊᒥᖕᓂ ᐃᒃᓯᕙᔪᑦ ᒎᑎᐅᑉ ᓵᖓᓂ ᐹᒻᒪᒃᐳᑦ ᒎᑎ ᑐᒃᓯᐊᖅᕕᒋᓪᓗᒍ, 
17ᐅᖃᖅᓗᑎᒃ,
18ᐃᓅᖃᑎᒌᒡᔪᐊᑦ ᓂᓐᖓᕕᒡᔪᐊᖅᐳᑦ, ᓂᓐᖓᐅᓰᓪᓕ ᓇᓪᓕᐅᑎᓕᖅᐳᖅ,
19ᑕᕝᕙ ᒎᑎᐅᑉ ᑐᒃᓯᐊᖅᕕᒡᔪᐊᖁᑎᖓ ᕿᓚᖕᒦᑦᑐᖅ ᐅᒃᑯᐃᖅᑕᐅᕗᖅ, ᐊᖏᖃᑎᒌᖕᓂᐅᓪᓗ ᐃᒃᓯᖅᕕᖓ ᑕᕝᕙᓂ ᓴᖅᑭᔮᖅᐳᖅ ᑐᒃᓯᐊᖅᕕᒡᔪᐊᒥ; ᑕᕝᕙᓂᓗ ᖃᐅᒻᒪᓪᓚᒃᑐᖃᖅᐳᖅ, ᓂᐱᖃᖅᑐᖃᖅᐳᖅᓗ, ᐃᒃᑐᓚᐅᖅᑐᖃᖅᓗᓂᓗ, ᓄᓇᓗ ᓴᔪᒃᐱᓗᒃᐳᖅ, ᓇᑕᖅᑯᕐᖕᓇᖅᓗᓂᓗ ᐊᖏᔫᑎᖅᔪᐊᓂᒃ.
