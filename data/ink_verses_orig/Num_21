1ᐊᖓᔪᖅᑳᖅᔪᐊᖅ ᐊᕌᑦ ᑬᓇᓂᐅᑉ ᓯᕿᓂᖓᓂ ᓄᓇᖃᖅᑐᖅ ᓂᒋᑉᒥ, ᑐᓴᕋᒥ ᐄᓴᕅᓕᒥᐅᑦ ᐊᒡᒋᕐᖕᓂᕋᖅᑕᐅᖕᒪᑕ ᐊᖅᑯᑎᒃᑯᑦ ᐊᑕᕆᒻᒧᑦ ᑐᕌᖓᔪᒃᑯᑦ. ᑖᑦᓱᒪ ᐄᓴᕅᓕᒥᐅᑦ ᐅᓇᑕᕆᐊᖅᑐᖅᐰᑦ, ᐃᓚᖏᓪᓗ ᑎᒍᓪᓗᒋᑦ. 
2ᐄᓴᕅᓕᒥᐅᓪᓕ ᐊᖏᖅᐳᑦ ᐊᑕᓂᕐᖕᒧᑦ, ᐅᖃᖅᓗᑎᒃ, “ᐅᑯᐊ ᐃᓅᖃᑎᒌᒡᔪᐊᑦ ᐅᕙᑦᑎᓐᓄᑦ ᓵᓚᐅᑎᓐᓂᐊᕈᕕᒋᑦ, ᑕᕝᕙ ᓄᓇᓕᒡᔪᐊᖏᑦ ᓱᓇᐅᔪᓐᓃᖅᑎᓪᓗᒋᑦ ᓯᖁᑦᑎᕈᒪᕙᕗᑦ.” 
3ᐊᑕᓂᐅᓪᓗ ᐄᓴᕅᓕᒥᐅᑦ ᓂᓪᓕᐊᓂᖏᑦ ᑐᓴᖅᐰᑦ ᑬᓇᓂᒥᐅᓪᓗ ᓵᓚᒋᔭᐅᑎᑉᐰᑦ, ᑖᒃᑯᓇᖓᓪᓗ ᓄᖑᑕᐅᕗᑦ ᓄᓇᓕᒡᔪᐊᖏᓪᓗ ᓯᖁᑦᑎᖅᑕᐅᓪᓗᑎᒃ. ᑕᒪᓐᓇᓗ ᓄᓇ ᐊᑎᖃᖅᑎᑕᐅᕗᖅ ᕼᐅᕐᒪᒥᒃ.
4ᐊᐅᓪᓚᖅᐳᓪᓗ ᖃᖅᑲᒥᑦ ᕼᐅᕆᒥᑦ ᐃᒪᕐᖕᒧᑦ ᐊᐅᐸᓗᒃᑕᐅᑉ ᐊᖅᑯᑎᖓ ᐊᑐᖅᓗᒍ, ᓄᓇ ᐄᑐᒥ ᓂᒍᖅᐹᑦ; ᐃᖏᕐᕋᓂᕐᖕᒥᖕᓂᓗ ᑕᒪᐅᓇ ᖁᕕᐊᓱᓚᐅᓐᖏᓚᑦ. 
5ᐃᓄᐃᓪᓗ ᓈᒻᒪᒃᓴᖏᓐᓂᕐᖕᒥᒃ ᓂᓪᓕᐊᕗᑦ ᒎᑎᒧᑦ ᒨᓯᓯᒧᓪᓗ ᐅᖃᖅᓗᑎᒃ: “ᓱᖕᒪᑦ ᐃᑦᔨᑉᑎᒥᑦ ᐊᐅᓪᓚᖅᑎᓚᐅᖅᐱᑎᒍᑦ ᑐᖁᖁᓪᓗᑖ ᐃᓄᖃᖏᑦᑐᒥ? ᑕᒫᓂ ᓂᕿᒃᓴᖃᖏᒻᒪᑦ, ᐃᒪᖃᕋᓂᓗ, ᓂᕿᕗᓪᓗ ᐃᕿᐊᓐᖑᖅᐸᕗᑦ ᓂᕿᑐᕾᑦ.” 
6ᐊᑕᓂᖅᓕ ᑎᑭᑎᑦᓯᕗᖅ ᐃᓄᖕᓄᑦ ᖁᒡᓗᒋᐊᓂᒃ ᑐᖁᓐᓇᖅᑐᓕᖕᓂᒃ; ᐃᓄᐃᓪᓗ ᑕᒪᒃᑯᓄᖓ ᑮᔭᐅᕗᑦ, ᐅᓄᖅᑐᓪᓗ ᐄᓴᕅᓕᒥᐅᑦ ᑐᖁᓪᓗᑎᒃ. 
7ᑍᒤᒻᒪᑦ ᐃᓄᐃᑦ ᕾᕗᑦ ᒨᓯᓯᒧᑦ ᐅᖃᖅᓗᑎᒃ, “ᐊᔪᖅᑐᓕᓚᐅᖅᐳᒍᑦ, ᓈᒻᒪᒃᓴᖏᓐᓂᕐᖕᒥᒃ ᓂᓪᓕᐊᓚᐅᕋᑦᑕ ᐊᑭᕋᖅᑐᖅᓗᑕ ᐊᑕᓂᕐᖕᒥᒃ ᐃᓕᖕᓂᒡᓗ; ᑐᒃᓯᐊᓚᐅᕆᑦ ᐊᑕᓂᕐᖕᒧᑦ ᖁᒡᓗᒋᐊᑦ ᐊᐅᓪᓚᖁᓪᓗᒋᑦ ᐅᕙᑦᑎᓐᓂᑦ.” ᑍᒫᒃ ᒨᓯᓯ ᑐᒃᓯᐊᓚᐅᖅᐳᖅ ᐃᓄᐃᑦ ᐱᓪᓗᒋᑦ. 
8ᑕᕝᕙ ᐊᑕᓂᐅᑉ ᒨᓯᓯ ᐅᖃᐅᑎᕚ, “ᖁᒡᓗᒋᐊᓐᖑᐊᒥᒃ ᓴᓇᓚᐅᕆᑦ, ᓇᐸᔪᒧᓪᓗ ᐃᓕᓗᒍ; ᑍᒃᑯᐊ ᖁᒡᓗᒋᐊᓄᑦ ᑮᔭᐅᔪᑦ, ᑖᑦᓱᒥᖓ ᑕᑯᒍᑎᒃ, ᐃᓅᓂᐊᖅᐳᑦ.” 
9ᑍᒤᒻᒪᑦ ᒨᓯᓯ ᖁᒡᓗᒋᐊᖑᐊᒥᒃ ᑲᓐᓄᔭᒥᒃ ᓴᓇᕗᖅ, ᓇᐸᔪᒧᓪᓗ ᐃᓕᓪᓗᒍ; ᐃᒫᒡᓗ ᐱᓚᐅᖅᐳᑦ, ᖁᒡᓗᒋᐊᒧᑦ ᑮᔭᐅᔪᕕᓃᑦ, ᖁᒡᓗᒋᐊᓐᖑᐊᒥᒃ ᖃᑯᖅᓕᖕᒥᒃ ᑕᑯᔪᑦ, ᐃᓅᓕᓚᐅᖅᐳᑦ.
10ᐄᓴᕅᓕᒥᐅᓪᓕ ᐊᐅᓪᓚᕐᖕᒥᒐᒥᒃ ᐅᐴᑎᒧᑦ ᑕᖕᒫᖅᐳᑦ. 
11ᑕᕝᕙᖓᓪᓗ ᐅᐴᑎᒥᑦ ᐃᔨ-ᐊᐸᕆᒻᒧᑦ ᑕᖕᒫᕆᕗᑦ, ᐃᓄᖃᖏᑦᑐᒦᑦᑐᒧᑦ ᒧᐊᐱᐅᑉ ᓯᕿᓐᓂᓕᖅᕕᐊᑕ ᓇᓛᓄᑦ. 
12ᑕᕝᕙᖓᓪᓗ ᐊᐅᓪᓚᕋᒥᒃ ᓇᖅᓴᒧᑦ ᔨᕆᑦᒧᑦ ᑕᖕᒫᖅᐳᑦ. 
13ᑕᕝᕙᖓᓪᓗ ᐊᐅᓪᓚᕋᒥᒃ, ᐋᕐᓄᓂᐅᑉ ᐃᑎᕕᐊᓄᑦ ᑕᖕᒫᖅᐳᑦ, ᑖᓐᓇ ᐃᓄᖃᖏᑦᑐᒦᑦᑐᖅ ᐊᒧᕅᑎᑦ ᓄᓇᖓᓄᑦ ᑎᑭᐅᒪᔪᖅ; ᓄᓇ ᐋᕐᓄᓂ ᒧᐊᐱᐅᑉ ᑭᒡᓕᖓᓃᒻᒪᑦ, ᒧᐊᐱᐅᑉ ᐊᒧᕅᑎᓪᓗ ᐊᑯᓐᓂᖓᓂ. 
14ᑍᒤᒻᒪᑦ ᐅᓇᑕᕐᖕᓂᑦ ᐅᓂᒃᑲᐅᓯᐅᓂᖏᓐᓂ ᐊᑕᓂᖅ ᐅᖃᖅᓯᒪᕗᖅ: “ᐅᐊᕼᐃᑉ ᓲᐸᒦᑦᑐᖅ, ᑰᑦ ᐋᕐᓄᓂᒦᑦᑐᑦ, 
15ᓇᖅᓮᓪᓗ ᓯᕕᖓᓂᖏᑦ ᑎᑭᓯᒪᕗᑦ ᓄᓇᒧᑦ ᐋᕆᒧᑦ, ᓄᓇᐅᓪᓗ ᒧᐊᐱᐅᑉ ᑭᒡᓕᖓᓃᓪᓗᑎᒃ.”
16ᑕᕝᕙᖓᓪᓗ ᐊᐅᓪᓚᖅᐳᑦ ᐱᐊᕐᒧᑦ, ᐃᒥᖅᑕᖅᕕᖃᖅᑐᒧᑦ ᐊᑕᓂᐅᑉ ᐅᖃᐅᓯᕆᓚᐅᖅᑕᖓᓂᒃ ᒨᓯᓯᒧᑦ, ᐅᖃᖅᓗᓂ, “ᐃᓄᐃᑦ ᑲᑎᖁᒃᑭᑦ ᐃᒥᕐᖕᒥᒃ ᑐᓂᓯᕕᒋᔪᒪᒐᒃᑭᑦ.” 
17ᐄᓴᕅᓕᒥᐅᑦ ᐃᒫᒃ ᐃᓐᖏᓚᐅᖅᐳᑦ:
18ᐃᒥᖅᑕᖅᕖᒃ ᐊᖓᔪᖅᑳᑦ ᐃᑎᖅᓴᓕᐅᓚᖅᑕᖓᑦ,
19ᒪᑖᓇᒥᓪᓗ ᐱᒐᒥᒃ ᓇᕼᐊᓔᓕᒧᑦ ᐱᕗᑦ, ᓇᕼᐊᓔᓕᒥᓪᓗ ᐸᒨᑎᒧᑦ ᐱᕗᑦ, 
20ᐸᒨᑎᒥᓪᓗ, ᓇᖅᓴᒧᑦ ᒧᐊᐱᐅᑉ ᐃᓚᖓᓃᑦᑐᒧᑦ, ᐱᔅᒐᐅᑉ ᖄᖓᓄᑦ ᓱᓇᖃᔪᐃᑦᑐᒧᑦ ᐅᔭᐅᒪᔪᒧᑦ ᐱᕗᑦ.
21ᐄᓴᕅᓕᒥᐅᓪᓗ ᐅᖃᕆᐊᖅᑐᖅᑐᓂᒃ ᑎᓕᓯᓕᖅᐳᑦ ᐊᖓᔪᖅᑳᖅᔪᐊᒧᑦ ᓮᕼᐆᓂᒧᑦ ᐊᒧᕅᑎᑦ ᐊᖓᔪᖅᑳᖅᔪᐊᖓᓐᓄᑦ, ᐅᖃᖅᓗᑎᒃ, 
22“ᓄᓇᑦᓯᒍᑦ ᐊᖅᑯᓵᕈᓐᓇᖅᑎᑕᐅᔪᒪᒐᑦᑕ. ᐱᕈᖅᓰᕕᖁᑎᑦᓯᓐᓄᑦ ᓴᖑᓂᐊᓐᖏᓚᒍᑦ ᕔᓂᓕᒃᓴᖁᑎᑦᓯᓐᓄᓪᓘᓐᓃᑦ; ᐃᒥᖅᑕᖅᕕᑦᓯᓐᓂᓪᓘᓐᓃᑦ ᐃᒥᕐᖕᓂᐊᓐᖏᓚᒍᑦ. ᐊᖓᔪᖅᑳᖅᔪᐊᑦᓯᓕ ᐊᖅᑯᑎᒋᔭᐅᖁᔭᖓᒎᕈᒪᕗᒍᑦ ᓄᓇᑦᓯᓐᓂᑦ ᖃᖏᐅᑎᖅᑳᕋᑕ.” 
23ᓮᕼᐆᓂᐅᓪᓕ ᐄᓴᕅᓕᒥᐅᑦ ᓄᓇᖁᑎᒥᒍᑦ ᐊᖅᑯᓵᖁᖏᓔᑦ. ᓮᕼᐆᓂᐅᓪᓗ ᐃᓄᖁᑎᓕᒫᓂ ᑲᑎᖅᓱᖅᐰᑦ ᐄᓴᕅᓕᒥᐅᓪᓗ ᐃᓄᖃᖏᑦᑐᒧᑦ ᐅᐸᒃᑐᖅᓗᒋᑦ, ᑎᑭᓪᓗᓂᓗ ᓄᓇᒧᑦ ᔧᕼᐋᓯᒧᑦ ᐄᓴᕅᓕᒥᐅᓪᓗ ᐅᓇᑕᖃᑎᒋᕔᑦ. 
24ᐄᓴᕅᓕᒥᐅᓪᓕ ᓴᕕᒡᔪᐊᒧᑦ ᓵᓚᒋᕚᑦ, ᓄᓇᖁᑎᖓᓂᒡᓗ ᐊᖅᓵᖅᓗᒋᑦ ᐋᕐᓄᓂᒥᑦ ᔭᐴᒃ ᑎᑭᓪᓗᒍ, ᐊᒧᓁᑎᒥ ᓄᓇᖃᖅᑐᑦ ᑭᒡᓕᖓᓄᑦ ᑕᒪᓐᓇ ᓴᐴᓗᑕᖃᓚᐅᕐᖕᒪᑦ. 
25ᐄᓴᕅᓕᒥᐅᑦ ᐃᒡᓗᒐᓴᒡᔪᐊᑦ ᑖᒫᓂᑦᑐᑦ ᑎᒍᕔᑦ, ᐄᓴᕅᓕᒥᐅᓪᓗ ᓄᓇᖃᓕᓚᐅᖅᐳᑦ ᐊᒧᕅᑎᑦ ᓄᓇᖏᓐᓂ, ᕼᐃᓴᐸᓂᒥᓗ ᖃᓂᒋᔮᓂᓗ ᓄᓇᓕᖕᓂ ᒥᑭᔪᓂ. 
26ᐃᒡᓗᒐᓴᒡᔪᐊᑦ ᕼᐃᓴᐸᓂᒥᒃ ᐊᑎᓖᑦ ᐊᖓᔪᖅᑳᔪᐊᑉ ᓮᕼᐆᓂᐅᑉ ᐊᒧᕅᑎᑦ ᐊᖓᔪᖅᑳᖅᔪᐊᖓᑦᑕ ᓄᓇᒋᓚᐅᕐᖕᒪᒍ, ᒧᐊᐱᒥᐅᑦ ᐊᖓᔪᖅᑳᖅᔪᐊᖓᓂᒃ ᓵᓚᖃᓚᐅᕐᖕᓂᒥ ᑭᖑᓂᖓᓂ, ᓄᓇᖁᑎᖓᓂᒡᓗ ᐊᖅᓵᓚᐅᕋᒥᑦᔪᒃ ᑕᒤᓐᓂᒃ ᐋᕐᓄᓂ ᑎᑭᓪᓗᒍ. 
27ᑍᒤᒻᒪᑦ ᐱᓯᓕᐅᕈᑎᑎᒍᑦ ᐅᖃᖅᐸᒃᑐᑦ ᐃᒤᓕᕙᒃᐳᑦ,
28ᐃᑯᒪᖅᔪᐊᖅ ᐊᓂᓯᒪᖕᒪᑦ ᕼᐃᓴᐸᓂᒥᑦ,
29ᑲᑉᐱᐊᓐᓇᒦᒃ, ᒧᐊᐱᒥᐅᑕᐅᔪᓯ!
30ᐅᕙᒍᓪᓕ ᓵᓚᒋᓚᐅᖅᐸᕗᑦ;
31ᑍᒤᒻᒪᑦ ᐄᓴᕅᓕᒥᐅᑦ ᐊᒧᕅᑎᑦ ᓄᓇᖏᓐᓂ ᓄᓇᖃᓕᓚᐅᖅᐳᑦ. 
32ᒨᓯᓯᓕ ᑎᓕᓯᓚᐅᖅᐳᖅ ᓄᓇ ᔧᔨᕆ ᕿᒥᕐᕈᔭᐅᔭᖅᑐᖁᓪᓗᒍ; ᑕᑯᔭᖅᑐᖅᑕᒥᖕᓂᒡᓕ ᐊᒧᕅᑎᑦ ᑕᒫᓃᑦᑐᑦ ᐊᐅᓪᓚᖅᑎᑉᐰᑦ.
33ᓴᖑᒐᒥᒡᓕ ᐃᖏᕐᕋᕗᑦ ᐹᓴᓂ ᐊᖅᑯᑎᒋᓪᓗᒍ. ᐊᖓᔪᖅᑳᖅᔪᐊᓪᓕ ᐋᒡᒥᒃ ᐊᑎᓕᐅᑉ ᐹᓵᓂᒥᐅᑦ ᐊᖓᔪᖅᑳᖅᔪᐊᖓᑕ ᐅᓇᑕᕆᐊᖅᑐᖅᕕᒋᕔᑦ, ᐃᓄᖁᑎᓕᒫᑎᒃ ᐃᓚᒋᓪᓗᒋᑦ, ᐃᑐᕆᐂᒥ ᐅᓇᑕᖅᐳᑦ. 
34ᑕᕝᕙ ᐊᑕᓂᖅ ᒨᓯᓯᒧᑦ ᐅᖃᖅᐳᖅ, “ᑖᓐᓇ ᐃᖅᓯᒋᓂᐊᕐᖕᓇᒍ ᐃᓕᑦᓯᓐᓄᑦ ᑐᓂᓯᒪᒐᒃᑯ ᓵᓚᐅᖁᓪᓗᒍ, ᐃᓄᖁᑎᖏᓪᓗ ᓄᓇᖁᑎᖏᓪᓗ; ᑖᒃᑯᐊ ᐱᓂᐊᖅᕕᒋᓂᐊᕋᑦᓯᐅᒃ ᑍᒫᑦᓮᓐᓇᖅ ᓮᕼᐆᓂ ᐊᒧᕅᑎᑦ ᐊᖓᔪᖅᑳᖅᔪᐊᖓᑦ ᐱᓂᐊᖅᕕᒋᓚᐅᕋᑦᓯᐅᒃ, ᕼᐃᓴᐸᓂᒥ ᓄᓇᖃᖅᑐᖅ.” 
35ᑍᒤᒻᒪᑦ ᓵᓚᒋᕚᑦ ᐃᕐᖕᓂᖏᓪᓗ ᐃᓄᖁᑎᖏᓪᓗ, ᑖᒃᑯᓇᖓᓪᓘᓐᓃᑦ ᐊᒥᐊᒃᑯᖃᓚᐅᓐᖏᓚᖅ; ᓄᓇᖁᑎᖓᓂᒡᓗ ᐊᖅᓵᖅᓗᒍ.
