1ᓵᑖᓇᓯ ᐱᓇᓱᐊᓕᖅᐳᖅ ᐄᓴᕅᓕᒥᐅᑦ ᐊᑭᕋᖅᑐᖅᓗᒋᑦ, ᑍᕕᑎᓗ ᑲᔪᖏᖅᓴᖅᐹ ᐄᓴᕅᓕᑎᓂᒃ ᓈᓮᖁᓪᓗᒍ. 
2ᑍᒤᒻᒪᑦ ᑍᕕᑎ ᐅᖃᖅᐳᖅ ᔪᐊᐱᒧᑦ ᐅᓇᑕᖅᑏᓪᓗ ᐊᖓᔪᖅᑳᖏᓐᓄᑦ, “ᐄᓴᕅᓕᒥᐅᓕᒫᑦ ᓈᓴᕆᐊᖅᑐᓚᐅᖅᓯᐅᒃ ᐱᐊᕐᓯᐸᒥᑦ ᑖᓐ ᑎᑭᓪᓗᒍ, ᐅᓄᕐᖕᓂᖏᓐᓂᒡᓗ ᐅᖃᐅᑎᓂᐊᖅᐸᓯᓐᖓ ᖃᑦᓯᐅᓂᖏᓐᓂᒃ ᖃᐅᔨᒪᖁᓪᓗᖓ.” 
3ᔪᐊᐱᓕ ᑭᐅᕗᖅ, “ᑍᒪᑐᖅ ᐊᑕᓂᐅᑉ ᐄᓴᕅᓕᒥᐅᑦ ᐃᓄᖏᑦ 100-ᓱᓪᓗᐊᖅᑐᓂᒃ ᐅᓄᖅᓯᑎᒋᐊᖅᓕᒋᑦ! ᐊᖓᔪᖅᑳᖅᔪᐊᖅ ᐊᑕᓂᕋ, ᐊᖓᔪᖅᑳᖅᔪᐊᒪ ᐱᔨᒋᔧᓐᓇᕆᓐᖏᓔᑦ? ᓱᖕᒪᓕ ᐊᖓᔪᖅᑳᖅᔪᐊᕋ ᑍᒤᓕᐅᖁᔨᕙ? ᓱᖕᒪᑦ ᐸᓯᔭᒃᓴᓐᖑᖅᑎᑦᓯᔪᒃᓴᐅᕙ ᐄᓴᕅᓕᒥᐅᓂᒃ?” 
4ᑍᒤᒃᑲᓗᐊᖅᑎᓪᓗᒍ ᐊᖓᔪᖅᑳᖅᔪᐊᑉ ᐅᖃᐅᓯᖏᑦ ᓵᓚᖃᖅᐳᑦ ᔪᐊᐱᒥᒃ. ᑕᕝᕙ ᔪᐊᐱ ᐃᖏᕐᕋᓕᓚᐅᖅᐳᖅ ᐄᓴᕅᓕᒥᐅᓕᒫᓄᑦ, ᐅᑎᖅᓗᓂᓗ ᔪᕉᓴᓚᒧᑦ. 
5ᔪᐊᐱᐅᓪᓗ ᐃᓄᐃᑦ ᐅᓄᕐᖕᓂᖏᑦ ᑐᓂᕔᑦ ᑍᕕᑎᒧᑦ. ᐄᓴᕅᓕᒥᐅᓕᒫᑦ 1,100,000-ᐅᕗᑦ ᓴᕕᒡᔪᐊᕐᖕᒨᕈᓐᓇᖅᑐᑦ, ᔫᑕᒥᐅᓪᓗ 470,000-ᓂᒃ ᐱᑕᖃᕆᕗᑦ ᓴᕕᒡᔪᐊᕐᖕᒨᕈᓐᓇᖅᑐᓂᒃ. 
6ᓕᕔᒃᑯᓪᓕ ᐱᑦᔭᒥᓂᑯᓪᓗ ᑭᖑᕚᖏᑦ ᓈᓴᖃᓯᐅᑎᓚᐅᓐᖏᓔᑦ, ᐊᖓᔪᖅᑳᖅᔪᐊᑉ ᑎᓕᓯᑦᔪᑎᒋᔭᖏᑦ ᔪᐊᐱᐅᑉ ᐊᖏᖃᑎᒋᓚᐅᖏᓐᓇᒥᒋᑦ. 
7ᒎᑎᐅᓪᓕ ᑕᒪᓐᓇ ᖁᕕᐊᒋᓚᐅᓐᖏᓛ, ᐄᓴᕅᓕᒥᐅᓪᓗ ᓱᒋᐊᖅᐰᑦ. 
8ᑕᕝᕙ ᑍᕕᑎ ᐅᖃᓕᖅᐳᖅ ᒎᑎᒧᑦ, “ᐊᖏᔪᒥᒃ ᐊᔪᖅᑐᓕᕗᖓ ᑕᒪᓐᓇ ᐱᓂᐊᕐᖕᓂᕋ ᐱᑦᔪᑎᒋᓪᓗᒍ, ᒫᓐᓇᓕ, ᑐᒃᓯᐊᖅᐳᖓ, ᐱᔨᕕᑦ ᐱᐅᖏᑦᑐᓕᓂᖓ ᐲᓚᐅᕈᒃ; ᓯᓔᑦᑐᐊᓗᖕᒥᒃ ᑕᒪᑐᒥᖓ ᐱᓂᐊᓚᐅᕋᒪ.”
9ᐊᑕᓂᖅᓗ ᐅᖃᖅᐳᖅ ᒑᑦᒧᑦ, ᑍᕕᑎᐅᑉ ᐅᖃᖅᑎᖓᓄᑦ, ᐅᖃᖅᓗᓂ, 
10“ᑍᕕᑎ ᐅᖃᐅᑎᔭᖅᑐᕈᒃ, ‘ᐊᑕᓂᖅ ᐃᒫᒃ ᐅᖃᖅᐳᖅ, ᐱᖓᓱᓂᒃ ᒪᓂᑦᓯᕕᒋᕙᒋᑦ; ᓇᓪᓕᐊᓐᓂᒃ ᐊᑕᐅᓯᕐᖕᒥᒃ ᓂᕈᐊᕆᑦ, ᐃᓕᖕᓄᑦ ᑍᒫᒃ ᐱᓇᓱᐊᕐᖕᓂᐊᕋᒪ.’” 
11ᑕᕝᕙ ᒑᑦ ᐂᕗᖅ ᑍᕕᑎᒧᑦ ᐅᖃᐅᑎᓪᓗᒍᓗ, “ᐊᑕᓂᖅ ᐃᒫᒃ ᐅᖃᖅᐳᖅ, ‘ᓂᕈᐊᓕᕆᑦ ᐊᑐᕐᖕᓂᐊᖅᑐᓂᒃ, 
12ᐊᕐᕌᒍᓂᒃ ᐱᖓᓱᓂᒃ ᑳᖕᓇᖅᑐᖃᓛᖅᐳᖅ, ᐅᕝᕙᓗ ᑕᖅᑭᓂᒃ ᐱᖓᓱᓂᒃ ᐅᓇᑕᕐᖕᓂᒃᑯᑦ ᐊᑭᕋᕐᖕᓄᑦ ᓵᓚᐅᓯᒪᓛᖅᐳᑎᑦ, ᐅᕝᕙᓗ ᐅᓪᓗᓂᒃ ᐱᖓᓱᓂᒃ ᐊᑕᓂᐅᑉ ᓴᕕᒡᔪᐊᖓᓄᑦ, ᓄᓇᓕᒫᖅ ᖃᓂᒪᓇᖅᑐᒧᑦ ᑎᑭᑕᐅᓛᖅᐳᖅ, ᐊᑕᓂᐅᓪᓗ ᐂᖏᓕᖓ ᐂᖁᓪᓗᒍ ᐊᓯᕈᐃᔭᖅᑐᖅᓗᓂ ᓄᓇᓕᓕᒫᓄᑦ ᐄᓴᕅᓕᒥᐅᓄᑦ.’ ᒫᓐᓇ ᐃᓱᒪᒃᓴᖅᓯᐅᖅᓗᑎᑦ ᑐᑭᑖᖅᑐᒃᓴᐅᕗᑎᑦ ᑭᐅᔪᓐᓇᖁᓪᓗᖓ ᑎᓕᔨᒋᓚᐅᖅᑕᓐᓄᑦ.” 
13ᑍᕕᑎ ᐅᖃᖅᐳᖅ ᒑᑦᒧᑦ, “ᕿᒃᓵᒻᒪᕆᓕᖅᐳᖓ; ᐊᑏ ᐊᑕᓂᐅᑉ ᐊᒡᒐᖏᑕ ᐊᑖᓄᐊᖅᓚᖓ, ᑖᑦᓱᒪ ᓈᒃᑭᒍᓱᖕᓂᖓ ᐊᖏᔫᖕᒪᑦ; ᐃᓅᓪᓕ ᐊᒡᒐᖏᑕ ᐊᑖᓄᐊᖅᑎᑦᑍᓕᓐᖓ.”
14ᑕᕝᕙ ᐊᑕᓂᖅ ᑎᓕᓯᕗᖅ ᖃᓂᒪᓇᖅᑐᒥᒃ ᐄᓴᕅᓕᒥᐅᓄᑦ; ᑕᒪᑐᒧᖓᓗ 70,000-ᑦ ᐄᓴᕅᓕᒥᐅᑦ ᑐᖁᕗᑦ. 
15ᒎᑎᓗ ᐂᖏᓕᒥᒃ ᑎᓕᓯᕗᖅ ᔪᕉᓴᓚᒥᒃ ᐊᓯᕈᐃᖁᓪᓗᒍ; ᐊᓯᕈᐃᒋᐊᑐᐃᓐᓇᕆᐊᖃᓕᖅᑎᓪᓗᒍᓕ, ᐊᑕᓂᖅ ᑕᑯᒐᒥ, ᐱᓂᐊᕐᖕᓂᕆᓂᐊᖅᑕᒥᓂᒃ ᓴᖑᑎᑦᓯᕗᖅ; ᐂᖏᓕᓗ ᑐᖁᕅᔪᖅ ᐅᖃᐅᑎᕚ, “ᓄᖅᑲᕆᑦ ᑍᒪᑲᓚᐅᖅ.” ᐊᑕᓂᐅᓪᓗ ᐂᖏᓕᖓ ᓇᖏᖅᐳᖅ ᐃᕖᔧᕕᐅᑉ ᓇᑎᖓᑕ ᓴᓂᐊᓂ ᐅᐊᕐᓇᓐᒥ ᔨᐳᓮᑎᒥ. 
16ᑍᕕᑎᓗ ᖁᒻᒧᑦ ᑕᑯᓴᕋᒥ ᐊᑕᓂᐅᑉ ᐂᖏᓕᖓ ᑕᑯᕚ ᓯᓔᓐᓇᖅᒦᑦᑐᖅ ᓄᓇᖅᔪᐊᓪᓗ ᕿᓚᐅᓪᓗ ᐊᑯᓐᓂᖓᓂ, ᓴᕕᒡᔪᐊᕐᖕᒥᒃ ᑎᒍᒥᐊᖅᓗᓂ ᐅᖅᓕᖅᑐᖅ ᔪᕉᓴᓚᒧᑦ. ᑕᕝᕙ ᑍᕕᑎ ᐊᖓᔪᖅᑳᓪᓗ, ᐊᓐᓄᕌᖅᓯᒪᓪᓗᑎᒃ ᐊᖅᔭᓕᓂᓕᖕᓂᒃ, ᒪᓂᖅᑲᒧᑦ ᐹᒻᒪᒃᐳᑦ ᓄᓇᒧᑦ ᐳᓪᓗᑎᒃ. 
17ᑍᕕᑎᓗ ᒎᑎᒧᑦ ᐅᖃᖅᐳᖅ, “ᐅᕙᖓᐅᓐᖏᓛᖅ ᑎᓕᓯᓚᐅᖅᑐᖅ ᐃᓄᐃᑦ ᓈᓴᖅᑕᐅᖁᓪᓗᒋᑦ? ᐅᕙᖓ ᑕᕝᕙ ᐊᔪᖅᑐᓕᓚᐅᖅᐳᖓ ᐱᐅᖏᑦᑐᓕᓪᓗᖓᓗ. ᐅᑯᐊᓕ ᓰᐲᑦ ᖃᓄᖅ ᐱᓂᐊᓚᐅᖅᐹᑦ? ᑐᒃᓯᐊᖅᐳᖓ ᐊᑕᓃᖅ ᒎᑎᒐ, ᐊᒡᒐᑎᑦ ᐅᕙᓐᓄᑦ ᑐᕌᖓᓚᐅᖅᓕᑦ ᐊᑖᑕᒪᓗ ᐃᓚᒋᔭᖏᓐᓄᑦ; ᐃᓄᖁᑎᑎᓪᓕ ᖃᓂᒪᓇᖅᑐᒧᑦ ᑎᑭᑕᐅᑎᓐᓂᐊᕐᖕᓇᒋᑦ.”
18ᑍᒤᒻᒪᑦ ᐊᑕᓂᐅᑉ ᐂᖏᓕᖓᑕ ᒑᑦ ᑎᓕᕚ ᐅᖃᖁᓪᓗᒍ ᑍᕕᑎᒧᑦ ᑍᕕᑎ ᑐᓂᕐᕈᓯᖅᕕᖕᒥᒃ ᓇᑉᐸᖅᓯᖁᓪᓗᒍ ᐊᑕᓂᕐᖕᒧᑦ ᐅᐊᕐᓇᓂᐅᑉ ᔨᐳᓮᑎᐅᑉ ᓂᐊᖂᔭᒃᓴᓂᒃ ᐃᕖᔧᕕᖓᑕ ᓇᑎᖓᓂ. 
19ᑕᕝᕙ ᑍᕕᑎ ᑕᑉᐸᐅᖓ ᐂᕗᖅ ᒑᑦ ᐅᖃᐅᓯᖏᑦ ᒪᓕᒡᓗᒋᑦ, ᐅᖃᐅᓯᕆᓚᐅᖅᑕᖏᑦ ᐊᑕᓂᐅᑉ ᐊᑎᖓᓂ. 
20ᐅᐊᕐᓇᓐᓗ ᕿᕕᐊᕋᒥ ᑕᑯᕗᖅ ᐂᖏᓕᒥᒃ; ᐃᕐᖕᓂᖏᓪᓗ ᓯᑕᒪᑦ ᐱᖃᑎᒋᔭᖏᑦ ᐃᔨᖅᐳᑦ, ᐊᕋᐅᓇᓕ ᑲᔪᓯᕗᖅ ᓯᖃᓪᓕᓯᓪᓗᓂ ᓂᐊᖂᔭᒃᓴᒥᒃ. 
21ᑍᕕᑎᓕ ᐅᐊᕐᓇᓐᒧᑦ ᑎᑭᓕᖅᑎᓪᓗᒍ, ᐊᕋᐅᓇ ᑕᑯᓴᕋᒥ ᑕᑯᕗᖅ ᑍᕕᑎᒥᒃ ᐃᕖᔧᕕᐅᓪᓗ ᓇᑎᖓᓂᑦ ᐊᓂᓪᓗᓂ, ᐅᐱᒍᓱᖕᓂᕐᖕᒧᑦ ᑍᕕᑎᐅᑉ ᓵᖓᓄᑦ ᐹᒻᒪᒃᐳᖅ ᒪᓂᖅᑲᒧᑦ ᐳᓪᓗᓂ. 
22ᑍᕕᑎᓗ ᐅᐊᕐᓇᓐᒧᑦ ᐅᖃᖅᐳᖅ, “ᐃᕖᔧᕕᐅᑉ ᓇᑎᖓᑕ ᐃᓚᖓᓂ ᐱᕕᒃᓴᖃᖅᑎᓚᐅᓐᖓ ᑐᓂᕐᕈᓯᖅᕕᓕᐅᖁᓪᓗᖓ ᐊᑕᓂᕐᖕᒧᑦ; ᐊᑭᓖᑎᓪᓗᖓᓗ ᐃᓚᑰᖏᑦᑐᒥᒃ, ᖃᓂᒪᓇᖅᑐᖅ ᐲᖅᑕᐅᔪᓐᓇᖁᓪᓗᒍ ᐃᓄᖕᓂᑦ.” 
23ᑕᕝᕙ ᐅᐊᕐᓇᓐ ᑍᕕᑎᒧᑦ ᐅᖃᖅᐳᖅ, “ᐱᑐᐃᓐᓇᓕᕈᒃ; ᐊᖓᔪᖅᑳᖅᔪᐊᕋ ᐊᑕᓂᕋ ᐱᓂᐊᓚᐅᖅᓕ ᐱᔪᒪᔭᒥᓂᒃ ᐱᐅᔫᓇᓱᒋᔭᒥᓂᒃ; ᑕᑯᒋᑦ, ᑐᓂᒃᑲᓐᓂᖅᐸᒋᑦ ᐊᖑᓴᓪᓗᕐᖕᓂᒃ ᐆᑕᒃᓴᓂᒃ ᑐᓂᕐᕈᑎᒃᓴᐅᖁᓪᓗᒋᑦ, ᓯᖃᓪᓕᓯᕕᐅᓪᓗ ᐃᓚᒃᓴᖏᑦ ᕿᔪᐃᑦ ᓂᐊᖂᔭᒃᓮᑦ ᑐᓂᕐᕈᑎᒃᓴᐅᖁᓪᓗᒋᑦ; ᑕᒪᕐᖕᒥᒃ ᑐᓂᕙᒃᑲ.” 
24ᐊᖓᔪᖅᑳᖅᔪᐊᖅᓕ ᑍᕕᑎ ᐅᖃᖅᐳᖅ ᐅᐊᕐᓇᓐᒧᑦ, “ᑍᒫᖑᓐᖏᓚᖅ, ᓂᐅᕕᐊᕆᔪᒪᕙᕋ ᐊᑭᖓᓂᒃ ᐃᓗᐃᑦᑐᒥᒃ ᐊᑭᓕᖅᓗᒍ; ᐱᖁᑎᖕᓂᒃ ᑎᒍᓯᔪᒪᓐᖏᓚᖓ ᐊᑕᓂᕐᖕᒧᑦ ᑐᓂᓂᐊᖅᑕᓐᓂᒃ, ᐅᕝᕙᓗ ᑐᓂᕐᕈᑎᒃᓴᒥ ᐆᑕᒃᓴᓂᒃ ᑐᓂᓯᔪᒪᓐᖏᓚᖓ ᐊᑭᓕᓚᐅᓐᖏᑕᓐᓂᒃ.” 
25ᑕᕝᕙ ᑍᕕᑎ ᐅᐊᕐᓇᓐᒧᑦ ᐊᑭᓖᕗᖅ ᒎᓗᒥᒃ 600-ᓂᒃ ᓵᑯᓂᒃ ᐅᖁᒤᑎᒋᔪᓂᒃ. 
26ᑕᕝᕙᓂᓗ ᑍᕕᑎ ᑐᓂᕐᕈᓯᖅᕕᓕᐅᖅᐳᖅ ᐊᑕᓂᕐᖕᒧᑦ, ᑐᓂᕐᕈᓯᖅᓗᓂᓗ ᐆᑕᒃᓴᓂᒃ ᓮᒻᒪᖃᑎᒌᒍᑎᒃᓴᒥᒡᓗ, ᐊᑕᓂᕐᖕᒧᓪᓗ ᑐᒃᓯᐊᖅᐳᖅ, ᑖᑦᓱᒪᓗ ᑭᐅᕚ ᐃᑯᒪᒧᑦ ᕿᓚᖕᒥᑦ ᑲᑕᒃᑐᒧᑦ ᑐᓂᕐᕈᓯᖅᕕᐅᑉ ᖄᖓᓃᑦᑐᑦ ᑐᓂᕐᕈᑎᒃᓮᑦ ᐃᑯᐊᓪᓚᒃᑎᑉᐰᑦ. 
27ᐊᑕᓂᐅᓪᓗ ᐂᖏᓕ ᐅᖃᐅᑎᖕᒪᒍ, ᓴᕕᒡᔪᐊᓂ ᐃᓕᕚ ᐴᖓᓄᑦ.
28ᑍᑦᓱᒪᓂᐅᑎᓪᓗᒍ, ᑍᕕᑎ ᑕᑯᒐᒥ ᐊᑕᓂᐅᑉ ᑭᐅᓂᖓᓂᒃ ᐅᐊᕐᓇᓂᐅᑉ ᔨᐳᓮᑎᒥᐅᑉ ᐃᕖᔧᕕᖁᑎᖓᑕ ᓇᑎᖓᓂ, ᑕᕝᕙᓂ ᑐᓂᕐᕈᓯᖅᐳᖅ. 
29ᐊᑕᓂᐅᑉ ᑐᐱᖓ ᑐᓂᕐᕈᓯᖅᕕᒃ ᐆᑕᒃᓴᓄᑦ, ᒨᓯᓯᐅᑉ ᓴᓇᓚᐅᖅᑕᖓ ᐃᓄᖃᔪᐃᑦᑐᒥ, ᐃᑯᐊᓚᑦᓯᓗᓂᓗ ᑐᓂᕐᕈᓯᖅᕕᒃ ᑍᑦᓱᒪᓂᐅᑎᓪᓗᒍ ᓇᑉᐸᖅᑕᐅᓯᒪᓚᐅᕐᖕᒪᑦ ᒋᐱᐅᓂᒥ. 
30ᑍᕕᑎᓕ ᑍᑯᓐᖓᕈᓐᓇᓚᐅᓐᖏᓚᖅ ᒎᑎᒥᒃ ᐊᐱᖅᓱᕆᐊᖅᑐᖅᓗᓂ, ᑲᑉᐱᐊᓱᓚᐅᕋᒥ ᐊᑕᓂᐅᑉ ᐂᖏᓕᖓᑕ ᓴᕕᒡᔪᐊᖓᓂᒃ.
