1ᐊᑕᓂᖅ ᐃᒫᒃ ᐅᖃᖅᐳᖅ: “ᕿᓚᒃ ᐃᒃᓯᕙᐅᑕᖅᔪᐊᕆᒐᒃᑯ, ᓄᓇᓗ ᐃᑎᒐᓐᓄᑦ ᐃᑯᕐᕋᕆᓪᓗᒍ, ᓇᐅᒡᓕ ᑍᒪ ᐃᒡᓗᒃᓴᕋ? ᓇᓂᓗ ᐃᓂᖃᕈᓐᓇᖅᐳᖓ? 
2ᑕᒪᒃᑯᐊ ᓴᖅᑭᑎᑕᐅᓯᒪᔪᓕᒫᑦ ᐊᒡᒐᖕᒪ ᓴᓇᓯᒪᕔᑦ, ᑕᒪᕐᖕᒥᓕᒫᖅᓗ ᐱᒋᕙᒃᑲ, ᐊᑕᓂᖅ ᐅᖃᖅᐳᖅ. ᐅᓇ ᑕᕝᕙ ᐃᓄᒃ ᑕᑯᓐᓇᕐᖕᓂᐊᖅᑕᕋ, ᒥᑭᒡᓕᑎᖅᓯᒪᔪᖅ ᓯᖁᒥᓯᒪᔪᖅᓗ ᐊᓂᕐᖕᓂᕐᖕᒥᒍᑦ, ᐅᖃᐅᓯᓐᓂᒡᓗ ᑐᓴᖅᓗᓂ ᓴᔪᒃᑐᖅ.
3ᐃᒻᒧᒃᓯᐅᒐᐅᑉ ᐸᖕᓂᖓᓂᒃ ᑐᖁᑦᓯᔪᖅ ᐊᑦᔨᖃᖅᐳᖅ ᐃᓄᖕᒥᒃ ᑐᖁᑦᓯᔪᒥᒃ; ᓰᐱᐅᑉ ᓄᕐᕋᖓᓂᒃ ᑐᓂᕐᕈᓯᖅᑐᖅ ᕿᒻᒥᐅᑉ ᖁᖓᓯᖓᓂᒃ ᓇᑲᑦᓯᔪᑎᑐᑦ ᑍᒤᑉᐳᖅ; ᓂᐊᖂᔭᒃᓮᑦ ᐱᕈᖅᑐᖏᓐᓂᒃ ᑐᓂᕐᕈᓯᖅᑐᖅ ᑰᒃᑰᓯᐅᑉ ᐊᐅᖓᓂᒃ ᑐᓂᕐᕈᓯᖅᑐᑎᑐᑦ ᑍᒤᑉᐳᖅ; ᐳᔫᖅᑎᑕᒐᕐᖕᓂᒡᓗ ᑐᓂᕐᕈᓯᖅᑐᖅ ᒎᑎᓐᖑᐊᒥᒃ ᑐᒃᓯᐊᖅᕕᖃᖅᑐᑎᑐᑦ ᑍᒤᒃᑭᓪᓗᓂ, ᑖᒃᑯᐊ ᓇᖕᒥᓂᖅ ᐊᑐᕈᒪᔭᒥᖕᓂᒃ ᐊᑐᑐᐃᓐᓇᕐᖕᒪᑕ, ᑕᕐᖕᓂᖏᓪᓗ ᖁᕕᐊᒋᔭᖃᖅᓗᑎᒃ ᓇᕐᕈᓇᐅᑎᒃᓴᓂᒃ. 
4ᓂᕈᐊᓛᕆᕗᖓ ᐋᓐᓂᐊᑎᑕᐅᑦᔪᑎᒃᓴᖏᓐᓂᒃ, ᑲᑉᐱᐊᒋᔭᖏᓐᓂᒃ ᑎᑭᕝᕕᐅᑎᑦᓱᒫᖅᐸᒃᑲ; ᕾᖁᔨᑎᓪᓗᖓ ᓇᓪᓕᐊᓐᓂᒡᓘᓐᓃᑦ ᑭᐅᔪᖃᓚᐅᖏᒻᒪᑦ, ᐅᖃᓪᓚᒃᑎᓪᓗᖓ ᓈᓚᓚᐅᖏᒻᒪᑕ; ᐱᐅᖏᑦᑐᒥᒡᓕ ᑕᑯᓐᓇᖅᑕᒃᑯᑦ ᐱᓇᓱᐊᖔᑐᐃᓐᓇᓚᐅᖅᐳᑦ, ᐊᑐᕋᓱᖔᖅᓗᑎᒡᓗ ᖁᕕᐊᒋᓐᖏᑕᓐᓂᒃ.
5ᐊᑕᓂᐅᑉ ᐅᖃᐅᓯᖓ ᑐᓴᓕᖅᓯᐅᒃ, ᐃᓕᑦᓯ ᐅᖃᐅᓯᖓᓄᑦ ᓴᔪᒃᑐᓯ; ᖃᑕᓐᖑᑎᓯ ᐃᓕᑦᓯᓐᓂᒃ ᐆᒥᓱᖕᒪᑕ, ᐃᓕᑦᓯᓐᓂᒃ ᓇᕐᕈᓕᖅᓯᒪᔪᑦ ᐊᑎᕋ ᐱᓪᓗᒍ ᐅᖃᕐᖕᒪᑕ, ‘ᐊᑕᓂᖅ ᓂᖅᑐᖅᑕᐅᓕ, ᑕᑯᓂᐊᕋᑦᑕ ᖁᕕᐊᓱᒃᑎᓪᓗᓯ’; ᑭᓯᐊᓂᓕ ᑖᒃᑯᐊ ᑲᓐᖑᓱᒃᑎᑕᐅᔪᒫᖅᐳᑦ. 
6ᓈᓚᒋᑦᓯ, ᓂᐱᐊᓗᖕᓂᒃ ᐃᒡᓗᒐᓴᒡᔪᐊᓂᑦ ᑐᓵᕗᓯ, ᓂᓪᓕᐊᔪᓂᒃ ᑐᒃᓯᐊᖅᕕᒡᔪᐊᒥ! ᐊᑕᓂᐅᑉ ᓂᐱᒋᕚ, ᐊᑭᕋᖅᑐᖅᑎᒥᓂᒃ ᐊᑭᓂᐊᖅᕙᓪᓛᓂᖓ!
7ᐃᕐᖕᓂᓱᒡᕕᒃᓴᖓ ᑎᑭᓚᐅᖅᑎᓐᓇᒍ ᓄᑕᕋᖅᑖᖅᐳᖅ, ᐃᕐᖕᓂᓱᖕᓂᐅᑉ ᐋᓐᓂᐊᓇᕐᖕᓂᖓ ᑎᑭᓚᐅᖅᑎᓐᓇᒍ ᐃᕐᖕᓂᖅᑖᖅᓗᓂ. 
8ᑭᓇ ᑍᒤᑦᑐᒥᒃ ᑐᓴᓚᐅᖅᓯᒪᕚ? ᑭᓇᓗ ᑍᒤᑦᑐᒥᒃ ᑕᑯᓚᐅᖅᓯᒪᕙ? ᓄᓇ ᐃᕐᖕᓂᐊᖑᔪᓐᓇᖅᐹ ᐅᓪᓗᐃᓐᓇᖅ? ᐃᓅᖃᑎᒌᒡᔪᐊᖅᑕᖃᓕᕈᓐᓇᖅᐸᓗ ᑕᕝᕙᑦᓴᐅᑎᒋ? ᓮᐅᓂ ᐃᕐᖕᓂᓱᓕᖅᓗᓂᓗ ᐃᕐᖕᓂᖅᑖᖅᑐᖅᐳᖅ. 
9ᐃᕐᖕᓂᓱᖕᓂᕐᖕᒧᑦ ᑎᑭᑎᑦᓯᑐᐃᓐᓇᕐᖕᓂᐊᖅᐳᖓ ᕿᑐᕐᖓᖅᑖᖅᑐᖃᖏᓪᓗᓂ? ᐊᑕᓂᖅ ᐅᖃᖅᐳᖅ; ᐅᕙᖓ ᕿᑐᕐᖓᖅᑖᖅᑎᑦᓯᔪᖓ ᐃᕐᖕᓂᖏᓮᓐᓇᖅᑎᑦᓯᔪᓐᓇᖅᐳᖔ? ᒎᑎᓯ ᐅᖃᖅᐳᖅ.
10ᔪᕉᓴᓚᒻ ᖁᕕᐊᓲᑎᒋᓯᐅᒃ, ᐊᓕᐊᓁᒍᓲᑎᒋᓗᒍ ᐃᓕᑦᓯ ᐅᖓᒋᔭᖃᖅᑐᓯ ᔪᕉᓴᓚᒥᒃ;
11ᐊᒫᒪᒃᑐᑎᑐᑦ ᐱᔪᒫᕋᑦᓯ ᓈᒻᒪᒃᓯᓗᓯᓗ ᐃᕕᐊᖏᖏᖕᓂᑦ ᓮᒻᒪᖅᓮᔫᖕᓂᑦ;
12ᐊᑕᓂᖅ ᐃᒫᒃ ᐅᖃᖅᐳᖅ: “ᑕᑯᒋᑦ, ᐊᔪᖅᓴᖏᓐᓂᖅ ᐊᖏᔪᕈᖅᑎᑦᓱᒫᖅᐸᕋ ᑰᒃᑎᑐᑦ ᑯᕕᓕᕈᒫᕐᖕᒪᑦ, ᐃᓅᖃᑎᒌᒡᔪᐊᓪᓗ ᐊᒡᓗᐃᓂᖏᑦ ᑰᒐᓛᑎᑐᑦ ᑕᑕᓯᒪᔪᑎᑐᑦ ᑰᓕᕈᒫᖅᐳᑦ, ᐊᒫᒪᒍᒫᖅᐳᓯ ᓴᖅᓕᐊᖅᑕᐅᓗᓯ, ᐊᐅᓚᑲᑦᑖᖅᑎᑕᐅᔪᒫᖅᐳᓯᓗ ᖁᒃᑐᕋᖏᒃᑕ ᖄᖓᓂ. 
13ᐊᓈᓇᐅᑉ ᕿᑐᕐᖓᓂ ᓮᒻᒪᖅᓴᖅᐸᖕᒪᒍ, ᑍᒫᒃ ᓮᒻᒪᖅᓴᕈᒫᖅᐸᑦᓯ; ᔪᕉᓴᓚᒥ ᓮᒻᒪᖅᓴᖅᑕᐅᔪᒫᖅᐳᓯ. 
14ᑕᒪᓐᓇ ᑕᑯᓕᕈᑦᓯᐅᒃ, ᐆᒻᒪᑎᓯ ᖁᕕᐊᓱᒃᑐᐊᓘᔪᒫᖅᐳᑦ; ᑎᒥᓯᓗ ᐱᕈᑦᓯᐊᕈᒫᖅᐳᑦ ᐃᕕᒃᓱᒐᖅᑎᑐᑦ; ᖃᐅᔨᒪᔭᐅᓕᕈᒫᕐᖕᒪᑦ ᐊᑕᓂᐅᑉ ᐊᒡᒐᖕᒥᓄᑦ ᐱᔨᓂ ᓇᔪᕐᖕᒪᒋᑦ, ᓂᓐᖓᕕᒡᔪᐊᕐᖕᓂᐊᓗᐊᓗ ᓴᖅᑭᔮᕈᒫᕆᕗᖅ ᐊᑭᕋᖅᑐᖅᑎᖏᓐᓄᑦ.
15ᑕᑯᒋᑦᓯ, ᐊᑕᓂᖅ ᑎᑭᑦᓱᒫᖅᐳᖅ ᐃᑯᐊᓚᔪᒦᓪᓗᓂ, ᕿᒧᒃᓯᐅᑎᖁᑎᖏᓪᓗ ᐊᒃᓴᓗᐊᓕᖕᓂᒃ ᐅᓂᐊᖅᑐᑦ ᐅᓚᓗᔨᕋᖅᑐᑎᑐᑦ ᑍᒤᑦᓱᒫᖅᐳᑦ, ᐊᑭᓖᔭᖅᑐᖅᓗᓂ ᓂᓐᖓᕕᒡᔪᐊᖅᓯᒪᓂᕐᖕᒧᑦ, ᑖᑦᓱᒪᓗ ᓱᐊᖕᓂᖓ ᐃᑯᒪᐅᓗᓂ ᐃᑯᐊᓚᔪᖅ. 
16ᐃᑯᒪᒧᑦ ᐱᓂᐊᕐᖕᓂᖃᕈᒫᖅᐳᖅ ᐃᖅᑲᖅᑐᐃᓂᕐᖕᒥᒃ, ᓴᕕᒡᔪᐊᒥᓄᓪᓗ ᐃᓅᔪᓕᒫᓂᒃ ᐱᓇᓱᐊᖅᕕᖃᕈᒫᖅᐳᖅ; ᑐᖁᑕᐅᔪᓪᓗ ᐊᑕᓂᕐᖕᒧᑦ ᐅᓄᖅᑐᐊᓘᔪᒫᖅᐳᑦ.
17ᐃᒻᒥᖕᓂᒃ ᐃᑦᔪᕐᖕᓁᓕᑎᖅᐸᒃᑐᑦ ᓴᓗᒻᒪᖅᓴᖅᐸᒃᑐᓪᓗ ᐱᕈᖅᓰᕕᖕᓄᑦ ᐂᓂᐊᓕᕌᖓᒥᒃ, ᒪᓕᒡᓗᑎᒃ ᕿᑎᖓᓃᑦᑐᒥᒃ ᒎᑎᓐᖑᐊᒥᒃ, ᓂᕆᓪᓗᑎᒡᓗ ᑰᒃᑰᓯᕕᓂᕐᖕᓂᒃ ᓇᕐᕈᓇᕐᖕᓂᕋᖅᑕᐅᔪᓂᒃ ᐊᕕᓐᖓᓂᒡᓗ, ᑖᒃᑯᐊ ᑲᑎᒪᓗᑎᒃ ᐊᑕᐅᑦᓯᒃᑯᑦ ᑐᖁᑕᐅᔪᒫᖅᐳᑦ,” ᐊᑕᓂᖅ ᐅᖃᖅᐳᖅ. 
18“ᐱᓂᐊᕐᖕᓂᖏᑦ ᐃᓱᒪᒋᔭᖏᓪᓗ ᖃᐅᔨᒪᒐᒃᑭᑦ, ᑎᑭᑦᓱᒫᖅᐳᖓᓗ ᐃᓅᖃᑎᒌᒡᔪᐊᑦ ᐅᖃᐅᓯᖃᑎᒌᖏᑦᑐᓪᓗ ᑕᒪᕐᖕᒥᒃ ᑲᑎᑎᑦᓴᖅᑐᖅᓗᒋᑦ; ᕾᒍᑎᒡᓗ ᓂᖅᑐᕐᖕᓇᕐᖕᓂᖅᔪᐊᕋ ᑕᑯᔪᒫᖅᐹᑦ. 
19ᓇᓗᓁᒃᑯᑕᖃᖅᑎᑦᓯᔪᒫᖅᐳᖓᓗ ᑖᒃᑯᓇᓂ.
20ᐃᓅᖃᑎᓯᓗ ᑕᒪᕐᖕᒥᒃ ᐊᖏᕐᕋᐅᑎᑦᓱᒫᖅᐰᑦ ᐃᓅᖃᑎᒌᒡᔪᐊᓂᑦ ᑐᓂᕐᕈᑎᒥᒃᑎᑐᑦ ᐊᑕᓂᕐᖕᒧᑦ, ᕿᒥᖅᔪᐊᒃᑰᖅᓗᑎᒃ ᑲᓕᒐᓕᒃᑯᑦ ᐅᓂᐊᒐᖅᑎᒍᑦ, ᓯᐅᑎᖅᑯᖅᑐᔪᑎᒍᓪᓗ ᑳᒥᓕᑯᓪᓗᒃ, ᖃᖅᑲᖁᑎᓐᓄᑦ ᐃᑦᔪᕐᖕᓁᑦᑐᒧᑦ ᔪᕉᓴᓚᒦᑦᑐᒧᑦ, ᐊᑕᓂᖅ ᐅᖃᖅᐳᖅ, ᐄᓴᕅᓕᒥᐅᓪᓗ ᓂᐊᖂᔭᒃᓴᓂᒃ ᑐᓂᕐᕈᑎᒃᓴᒥᖕᓂᒃ ᓴᓗᒪᑦᓯᐊᖅᑐᓂᒃ ᐴᖅᓯᒪᔪᓂᒃ ᑐᓂᓯᔭᖅᑐᖅᐸᖕᒪᑕ ᐊᑕᓂᐅᑉ ᐃᒡᓗᖓᓄᑦ. 
21ᐃᓚᖏᓪᓗ ᑐᓂᔪᒫᖅᐸᒃᑲ ᑐᓂᕐᕈᓯᖅᑎᑦᓯᔨᓄᑦ ᓕᕔᑎᓄᓪᓗ, ᐊᑕᓂᖅ ᐅᖃᖅᐳᖅ.
22ᓲᖅᓗ ᕿᓚᒃ ᓄᑖᖅ ᓄᓇᖅᔪᐊᖅᓗ ᓄᑖᖅ ᓴᓇᔪᒫᖅᑕᒃᑲ ᑍᒤᓕᖎᓐᓇᕈᒫᕐᖕᒪᑕ ᓵᓐᓂ, ᐊᑕᓂᖅ ᐅᖃᖅᐳᖅ; ᑍᒫᒃᑕᐅᖅ ᐊᑎᖅᓯ ᑭᖑᕚᓯᓗ ᑍᒤᓕᖎᓐᓇᕈᒫᕆᕗᑦ. 
23ᑕᖅᑮᓚᓪᓗᐊᒥᑦ ᑕᖅᑮᓚᓪᓗᐊᒧᑦ ᓇᓪᓕᐅᓐᓂᖅᓯᐅᕐᖕᓂᖃᖅᐸᖕᒪᑦ, ᓴᐸᑎᒥᑦ ᓴᐸᑎᒧᑦ ᑎᑭᓪᓗᒍ, ᑍᒫᒃᑕᐅᖅ ᐃᓄᓕᒫᑦ ᐅᕙᓐᓄᑦ ᑐᒃᓯᐊᕆᐊᖃᑦᑕᕈᒫᖅᐳᑦ; ᓵᓐᓄᑦ ᐹᒻᒪᒃᑎᕆᐊᖅᑐᖅᓗᑎᒃ, ᐊᑕᓂᖅ ᐅᖃᖅᐳᖅ. 
24ᐊᓂᒍᑎᒡᓗ ᑕᑯᔪᒫᖅᐳᑦ ᐅᕙᓐᓂᒃ ᐊᑭᕋᖅᑐᖅᑐᑦ ᑎᒥᕕᓂᖏᓐᓂᒃ ᑐᖁᖓᔪᓂᒃ; ᖁᐱᕐᕈᖏᓪᓗ ᑐᖁᔪᒫᓐᖏᓚᑦ, ᐃᑯᐊᓚᔪᒦᓪᓗᑎᒡᓗ ᖃᒥᑕᒃᓴᐅᖏᑦᑐᓂ, ᐃᓅᖃᑎᒌᒡᔪᐊᓄᑦ ᑕᒪᓐᓇ ᑕᑯᒥᓁᑦᑐᖅᔪᐊᖑᔪᒫᖅᐳᖅ.”
