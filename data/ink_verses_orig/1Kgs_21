1ᑕᒪᑐᒪ ᑭᖑᕐᖓᒍᑦ ᓁᐹᑦ ᔨᔭᕆᐅᓪᒥᐅᑕᖅ ᕔᓂᓕᐅᖅᕕᖕᒥᒃ ᓇᖕᒥᓂᖃᓚᐅᖅᐳᖅ ᔨᓴᕆᐊᓕᒥ, ᓴᒥᐊᕆᐊᒥᐅᑦ ᐊᖓᔪᖅᑳᖅᔪᐊᖓᑕ ᐂᕼᐊᐱᐅᑉ ᐊᖓᔪᖅᑳᒃᑯᕕᖓᑕ ᐃᒡᓗᖓᑕ ᓴᓂᐊᓂ. 
2ᐂᕼᐊᑉᓗ ᐅᖃᕆᐊᖅᑐᖅᐳᖅ ᓁᐹᑦᒧᑦ, ᐅᖃᖅᓗᓂ, “ᕔᓂᓕᐅᖅᕖᑦ ᐅᕙᓐᓄᑦ ᑐᓂᓚᐅᕈᒃ, ᐱᕈᖅᓰᕕᑖᕆᓂᐊᕋᒃᑯ ᐱᕈᖅᑐᓄᖅ ᓂᕆᔭᒃᓴᓄᑦ, ᐃᒡᓗᑦᑎᓐᓄᑦ ᖃᓂᑦᑑᖕᒪᑦ; ᑐᓂᒐᔭᖅᐸᒋᑦ ᕔᓂᓕᐅᖅᕕᖕᒥᒃ ᐱᐅᓂᖅᓴᒥᒃ ᑖᑦᓱᒪᓐᖓᑦ; ᐅᕝᕙᓗ ᐃᓕᖕᓄᑦ ᐱᐅᓂᖅᓴᐅᒃᐸᑦ ᑮᓇᐅᔭᓂᒃ ᓈᒻᒪᒋᔭᕐᖕᓂᒃ ᐊᑭᓕᕋᔭᖅᐸᒋᑦ.”
3ᓁᐹᑦᓕ ᑭᐅᕗᖅ ᐂᕼᐊᑉᒧᑦ, “ᐊᑕᓂᖅ ᐅᕙᓐᓂᒃ ᓱᒋᐊᖅᓯᒐᔭᖅᐳᖅ ᑐᓂᒐᔭᕈᒃᑭᑦ ᓯᕗᓕᕕᓂᓐᓂᑦ ᐱᑖᕆᓯᒪᔭᓐᓂᒃ.”
4ᐂᕼᐊᑉᓗ ᐃᓱᒪᔮᖅᓗᓂ ᕿᒃᓵᒡᓗᓂᓗ ᐊᖏᕐᕋᖅᐳᖅ ᓁᐹᑦ ᔨᔭᕆᐅᓪᒥᐅᑕᐅᑉ ᐅᖃᐅᓯᖏᑦ ᐱᓪᓗᒋᑦ, ᐅᖃᓚᐅᕐᖕᒪᑦ, “ᑐᓂᓂᐊᓐᖏᓚᒋᑦ ᓯᕗᓕᕕᓂᓐᓂᑦ ᐱᑖᕆᓚᐅᖅᑕᓐᓂᒃ.” ᐃᒡᓕᕐᖕᒥᓄᑦ ᓇᓪᓚᕋᒥ ᑐᓄᑉᐳᖅ, ᓂᕆᔪᒪᔪᓐᓃᖅᓗᓂᓗ. 
5ᓄᓕᐊᖓᑕᓕ ᔨᔨᐱᐅᓪ ᐅᐸᒃᐹ ᐅᖃᐅᑎᓪᓗᒍᓗ, “ᖃᓄᐃᒻᒪᑦ ᐊᓂᕐᖕᓃᑦ ᕿᒃᓵᒃᐸ ᓂᕆᔪᒪᔪᓐᓃᖅᓗᑎᓪᓗ?”
6ᑖᑦᓱᒪ ᑭᐅᕚ, “ᓁᐹᑦ ᔨᔭᕆᐅᓪᒥᐅᑕᖅ ᐅᖃᖃᑎᒋᓚᐅᕋᒃᑯ, ᐅᖃᐅᑎᓪᓗᒍ, ‘ᕔᓂᓕᐅᖅᕖᑦ ᓂᐅᕕᐊᕆᔪᒪᕙᕋ ᐊᑭᓕᖅᓗᑎᑦ, ᐅᕝᕙᓘᓐᓃᑦ ᓈᒻᒪᒋᒍᕕᐅᒃ ᐊᓯᐊᓂᒃ ᕔᓂᓕᐅᖅᕕᖕᒥᒃ ᑐᓂᔪᒪᕙᒋᑦ.’ ᑭᐅᓚᐅᖅᐹᖓ, ‘ᕔᓂᓕᐅᖅᕕᒐ ᐃᓕᖕᓄᑦ ᑐᓂᓂᐊᓐᖏᓚᕋ.’”
7ᓄᓕᐊᖓᑕ ᔨᔨᐱᐊᓕᐅᑉ ᐅᖃᐅᑎᕚ, “ᐄᓴᕅᓕᒥᐅᓄᑦ ᐊᖓᔪᖅᑳᖅᔪᐊᖑᓐᖏᓚᑏᑦ? ᒪᑭᓕᕆᑦ, ᓂᕆᓗᑎᓪᓗ, ᐆᒻᒪᑏᓪᓗ ᖁᕕᐊᓱᓕᖅᓕ; ᓁᐹᑦ ᔨᔭᕆᐅᓪᒥᐅᑕᐅᑉ ᕔᓂᓕᐅᖅᕕᖓ ᑐᓂᓂᐊᖅᐸᕋ ᐃᓕᖕᓄᑦ.”
8ᑕᕝᕙ ᑎᑎᕋᓕᖅᐳᖅ, ᐂᕼᐊᑉ ᐊᑎᖓ ᐊᑐᖅᓗᒍ, ᓇᕿᑦᔪᓯᖅᐹᓗ ᓇᕿᑦᔪᑎᖓᓄᑦ, ᐊᐅᓪᓚᖅᑎᓪᓗᒍᓗ ᐊᖓᔪᖅᑳᓄᑦ ᐱᒻᒪᕆᐅᔪᓄᓪᓗ ᓄᓇᖃᖅᑐᓄᑦ ᓁᐹᑦ ᐃᒡᓗᒐᓴᖏᓐᓂ. 
9ᐃᒫᒃ ᑎᑎᕋᖅᐳᖅ, ᐅᖃᖅᓗᓂ, “ᓂᕆᑦᑍᓕᖁᔨᒋᑦᓯ, ᓁᐹᑦᓗ ᐃᖏᑎᓪᓗᒍ ᐅᐱᒋᔭᐅᓇᕐᖕᓂᖅᐹᒥ ᐃᓄᐃᑦ ᓵᖓᓂ; 
10ᐊᖑᑏᖕᓂᒃ ᒪᕐᕉᖕᓂᒃ ᐊᕙᑖᓄᑦ ᐃᖏᑎᑦᓯᓗᓯ, ᐊᑭᕋᖅᑐᕐᖕᓂᐊᖅᑑᖕᓂᒃ ᑖᑦᓱᒥᖓ ᓱᓕᖏᑦᑐᒥᒃ, ᐅᖃᕐᖕᓂᖅᓘᑎᖃᖅᑐᒃᓵᖕᓂᒃ ᐅᖃᖅᓗᑎᒃ, ‘ᒎᑎᒥᒃ ᐊᖓᔪᖅᑳᖅᔪᐊᒥᒡᓗ ᐅᖃᕐᖕᓂᖅᓘᑎᖃᓚᐅᖅᐳᑎᑦ.’ ᐊᓐᓂᓯᓗᒍ, ᐅᔭᖅᑲᓄᑦ ᒥᓪᓗᕆᐊᖅᑐᖅᓯᐅᒃ ᑐᖁᓪᓗᒍ.”
11ᑍᒤᒻᒪᑦ ᐊᖑᑏᑦ ᐃᒡᓗᒐᓴᖕᒥᐅᑍᑦ, ᐊᖓᔪᖅᑳᑦ ᐱᒻᒪᕆᐅᔪᓪᓗ ᐃᒡᓗᒐᓴᖕᓂ ᓄᓇᓖᑦ, ᐱᓇᓱᐊᖅᐳᑦ ᔨᔨᐱᐊᓕᐅᑉ ᑐᓂᓚᐅᖅᑕᖏᓐᓂᒃ, ᑎᑎᕋᖏᓐᓂᒃ ᒪᓕᒡᓗᑎᒃ. 
12ᓂᕆᑦᑍᓕᖁᔨᕗᑦ, ᓁᐹᑦᓗ ᐃᖏᖁᕚᑦ ᐅᐱᓐᓇᕐᖕᓂᖅᐹᒥ ᐃᓄᐃᑦ ᓵᖓᓂ. 
13ᐊᖑᑏᒡᓗ ᒪᕐᕉᒃ, ᓴᒡᓗᔪᒃᓵᒃ, ᐃᑎᕋᒥᒃ ᐃᒃᓯᕚᖅᕕᖓᑕ ᐊᑭᐊᓄᑦ ᐃᖏᑉᐴᒃ, ᐅᖃᕐᖕᓂᖅᓘᑎᖃᖅᐳᒡᓗ ᓁᐹᑦᒥᒃ ᐃᓄᐃ ᓵᖓᓂ, ᐅᖃᖅᓗᑎᒃ, “ᓁᐹᑦ ᐅᖃᕐᖕᓂᖅᓘᑎᖃᓚᐅᖅᐳᖅ ᒎᑎᒥᒃ ᐊᖓᔪᖅᑳᖅᔪᐊᕐᖕᒥᒡᓗ.” ᑕᕝᕙ ᐊᓐᓂᓯᕚᑦ ᐃᒡᓗᒐᓮᑦ ᓯᓚᑖᓄᑦ ᒥᓪᓗᖅᐹᓪᓗ ᐅᔭᖅᑲᓄᑦ ᑐᖁᓪᓗᒍ. 
14ᑭᖑᓂᖓᒍᑦ ᐅᖃᕆᐊᖅᑐᖅᑎᑦᓯᕗᑦ ᔨᔨᐱᐊᓕᒧᑦ ᐅᖃᖅᓗᑎᒃ, “ᓁᐹᑦ ᐅᔭᖅᑲᓄᑦ ᒥᓪᓗᖅᑕᐅᓪᓗᓂ; ᑐᖁᕗᖅ.”
15ᑕᒪᑐᒪ ᑭᖑᕐᖓᒍᑦ, ᔨᔨᐱᐅᓪ ᑐᓴᕋᒥ ᓁᐹᑦ ᒥᓪᓗᖅᑕᐅᓪᓗᓂ ᑐᖁᓂᖓᓂᒃ, ᐂᕼᐊᑉ ᐅᖃᐅᑎᕚ, “ᒪᑭᓪᓗᑎᑦ, ᓁᐹᑦ ᔨᔭᕆᐅᓪᒥᐅᑕᐅᑉ ᕔᓂᓕᐅᖅᕕᖓ ᐱᑖᕆᓕᕈᒃ, ᐃᓕᖕᓄᑦ ᑐᓂᔪᒪᓚᐅᓐᖏᑕᖓ ᑮᓇᐅᔭᒧᑦ; ᓁᐹᑦ ᐃᓅᔪᓐᓃᕐᖕᒪᑦ, ᑐᖁᕗᖅᓕ.” 
16ᐂᕼᐊᑉᓗ ᑐᓴᑐᐊᕋᒥ ᓁᐹᑦ ᑐᖁᓂᖓᓂᒃ, ᒪᑭᑉᐳᖅ ᐂᓪᓗᓂᓗ ᓁᐹᑦ ᔨᔭᕆᐅᓪᒥᐅᑕᐅᑉ ᕔᓂᓕᐅᖅᕕᖓᓄᑦ ᐱᑖᕆᔭᖅᑐᖅᓗᒍ.
17ᑕᕝᕙ ᐊᑕᓂᐅᑉ ᐅᖃᐅᓯᖓ ᑎᑭᑉᐳᖅ ᐃᓔᑦᔭᒧᑦ ᑎᓯᐰᑎᒥᐅᑕᕐᖕᒧᑦ, ᐅᖃᖅᓗᓂ, 
18“ᒪᑭᓪᓗᑎᑦ, ᐂᕼᐊᑉ ᐄᓴᕅᓕᒥᐅᑉ ᐊᖓᔪᖅᑳᖅᔪᐊᖓ ᐅᐸᓕᕈᒃ, ᓴᒥᐊᕆᐊᒦᑦᑐᖅ; ᑕᑯᒋᑦ, ᓁᐹᑦ ᕔᓂᓕᐅᖅᕕᖓᓃᑉᐳᖅ, ᑖᑦᓱᒥᖓ ᐱᑖᕆᐊᖅᑐᖅᓗᓂ. 
19ᐅᖃᐅᑎᔪᒫᖅᐸᑦ, ᐅᖃᖅᓗᑎᑦ, ‘ᐊᑕᓂᖅ ᐃᒫᒃ ᐅᖃᖅᐳᖅ, “ᑐᖁᑦᓯᓚᐅᖅᐲᑦ, ᐱᖁᑎᖓᓂᒡᓗ ᐱᑖᖅᓗᑏᑦ?”’ ᐅᖃᐅᑎᔪᒫᖅᐸᑦ, ᐅᖃᖅᓗᑎᑦ, ‘ᐊᑕᓂᖅ ᐃᒫᒃ ᐅᖃᖅᐳᖅ: “ᓁᐹᑦ ᐊᐅᖓᓂᒃ ᕿᒻᒦᑦ ᐊᓗᒃᑐᓚᐅᖅᑐᑦ ᐃᕝᕕᑦ ᓇᖕᒥᓂᖅ ᐊᐅᖕᓂᒃ ᐊᓗᒃᑐᕈᒫᖅᐳᑦ.”’”
20ᑕᕝᕙ ᐂᕼᐊᑉ ᐃᓔᑦᔭᒧᑦ ᐅᖃᖅᐳᖅ, “ᓇᓂᕕᖔ, ᐊᑭᕋᖅᑐᖅᑎᒐ?”
21‘ᑕᑯᒋᑦ, ᐃᓕᖕᓄᑦ ᐱᐅᖏᑦᑐᒥᒃ ᑎᑭᕝᕕᐅᑎᓐᓂᐊᖅᐸᒋᑦ; ᐊᖅᓵᕐᖕᓂᐊᓕᖅᐸᒋᑦ ᓄᖑᑕᐅᑎᓪᓚᕆᒡᓗᑎᑦ, ᐂᕼᐊᐱᐅᓪᓗ ᐃᓚᓕᒫᖏᑦ ᐊᖑᑎᑦ ᓄᖑᑎᓐᓂᐊᖅᐸᒃᑲ, ᕿᓚᒃᓱᖅᓯᒪᔪᑦ ᕿᓚᒃᓱᖅᓯᒪᖏᑦᑐᓪᓗ, ᐄᓴᕅᓕᒥᐅᓂ. 
22ᐃᓚᑎᑦ ᔨᕈᐳᐊᑎᑐᑦ ᓂᐹᑦ ᐃᕐᖕᓂᖓᑐᑦ ᑍᒤᑎᓐᓂᐊᖅᐸᒃᑲ, ᐹᓴᐅᓪᓗ ᐃᓚᖏᑎᑐᑦ ᐊᕼᐂᔭᐅᑉ ᐃᕐᖕᓂᖓᑐᑦ, ᓂᓐᖓᒃᓮᓚᐅᕐᖕᓃᑦ ᐅᕙᓐᓂᒃ ᐱᓪᓗᒍ, ᐄᓴᕅᓕᒥᐅᑦ ᐊᔪᖅᑐᓕᑎᓚᐅᕋᕕᒋᑦ.’ 
23ᔨᔨᐱᐅᓪ ᐱᓪᓗᒍ ᐊᑕᓂᖅ ᐅᖃᕆᕗᖅ, ‘ᕿᒻᒦᑦ ᔨᔨᐱᐊᓪᒥᒃ ᓂᕆᔪᒫᖅᐳᑦ, ᔨᔭᕆᐅᓕᐅᑉ ᐊᕙᓗᖏᑕ ᐃᓗᐊᓂ.’ 
24ᐂᕼᐊᐱᐅᑉ ᓇᖕᒥᓂᖏᑦ ᐃᒡᓗᒐᓴᖕᓂ ᑐᖁᔪᑦ ᕿᒻᒥᓄᑦ ᓂᕆᔭᐅᔪᒫᖅᐳᑦ, ᓇᖕᒥᓂᖏᓪᓗ ᓄᓇᑐᐃᓐᓇᒥ ᑐᖁᔪᑦ ᑎᖕᒥᐊᓂᑦ ᓂᕆᔭᐅᔪᒫᖅᐳᑦ.”
25(ᐂᕼᐊᑉᑐᑦ ᐱᔪᖃᓚᐅᓐᖏᓚᖅ ᐃᒻᒥᓂᒃ ᑐᓂᕐᕈᑎᒋᔪᑎᑐᑦ ᐊᔪᖅᑐᓕᓂᕐᖕᒧᑦ ᐊᑕᓂᐅᑉ ᑕᑯᓐᓇᖅᑕᖓᒍᑦ, ᓄᓕᐊᒥᓄᑦ ᔨᔨᐱᐅᓪᒧᑦ ᑎᓕᐅᖅᑕᐅᓚᐅᕐᖕᒪᑦ. 
26ᓇᕐᕈᓇᖅᑐᒻᒪᕆᐊᓗᖕᒥᒃ ᐱᓇᓱᐊᓚᐅᕐᖕᒪᑦ ᒎᑎᓐᖑᐊᓂᒃ ᒪᓕᒃᓴᖅᓗᓂ, ᐊᒧᕅᑎᑦ ᐱᓂᐊᕐᖕᓂᕆᓚᐅᖅᑕᖏᑎᑐᑦ, ᐊᑕᓂᐅᑉ ᐃᓇᖏᖅᑕᐅᑎᓚᐅᖅᑕᖏᓐᓄᑦ ᐄᓴᕅᓕᒥᐅᓄᑦ.)
27ᐂᕼᐊᐱᐅᓪᓗ ᐅᖃᐅᓰᑦ ᑕᒪᒃᑯᐊ ᑐᓴᕋᒥᒋᑦ, ᐊᓐᓄᕌᓂ ᐊᓕᒃᐰᑦ, ᐊᓐᓄᕌᖅᓗᓂᓗ ᐳᑐᖅᓛᓂᒃ ᖃᕿᐊᓕᖅᑐᖅᓯᐅᑎᓂᒃ, ᓂᕆᑦᑍᓕᓚᐅᖅᐳᖅ ᓯᓂᖃᑦᑕᖅᓗᓂᓗ ᐳᑐᖅᓛᓂᒃ ᐊᑐᖅᓗᓂ, ᑕᑯᑦᓱᓇᖅᓗᓂ ᕿᒃᓵᒡᓗᓂᓗ.
28ᐊᑕᓂᐅᓪᓗ ᐅᖃᐅᓯᖓ ᐃᓔᑦᔭᒧᑦ ᑎᓯᐰᑎᒥᐅᑕᕐᖕᒧᑦ ᑎᑭᑉᐳᖅ, ᐅᖃᖅᓗᓂ, 
29“ᑕᑯᓚᐅᖅᐲᑦ, ᐂᕼᐊᑉ ᐃᒻᒥᓂᒃ ᒥᑭᒡᓕᑎᕐᖕᓂᖓᓂᒃ ᓵᓐᓂ? ᑖᓐᓇ ᓵᓐᓂ ᒥᑭᒡᓕᑎᓚᐅᕐᖕᒪᑦ, ᐱᐅᖏᑦᑐᑦ ᑎᑭᑎᑦᓱᒫᕈᓐᓃᖅᐸᒃᑲ ᐃᓅᑎᓪᓗᒍ; ᐃᕐᖕᓂᖓᓕ ᐃᓅᑎᓪᓗᒍ ᐱᐅᖏᑦᑐᑦ ᑎᑭᑎᑦᓱᒫᖅᐸᒃᑲ ᓇᖕᒥᓂᖏᓐᓄᑦ.”
