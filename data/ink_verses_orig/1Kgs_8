1ᑕᕝᕙ ᓲᓗᒨᓂᐅᑉ ᑲᑎᖁᕔᑦ ᐊᖓᔪᖅᑳᕆᔭᐅᔪᓕᒫᑦ ᐄᓴᕅᓕᒥ ᑭᖑᕚᖑᖃᑎᒌᓄᑦ ᐊᖓᔪᖅᑲᐅᔪᑦ, ᓯᕗᓕᖅᑏᓪᓗ ᑭᖑᕚᖑᖃᑎᒌᓄᑦ ᐊᖓᔪᖅᑳᖏᑦ ᐄᓴᕅᓕᒥ, ᔪᕉᓴᓚᒧᐊᖁᓪᓗᓂᒋᑦ ᐊᑕᓂᐅᑉ ᐊᖏᖃᑎᒌᒍᑎᖏᑕ ᐃᒃᓯᖅᕕᖓ ᐂᔭᐅᖁᓪᓗᒍ ᑍᕕᑎᐅᑉ ᐃᒡᓗᒐᓴᖏᓐᓂᑦ ᓮᐅᓂᒥᑦ. 
2ᐊᖑᑎᓕᒫᑦ ᐄᓴᕅᓕᒥᐅᑦ ᑲᑎᕗᑦ ᐊᖓᔪᖅᑳᖅᔪᐊᑉ ᓲᓗᒨᓂᐅᑉ ᑲᑎᖁᔨᓂᖓᓄᑦ ᓇᓪᓕᐅᓐᓂᖅᓯᐅᖅᕕᖕᒥ ᑕᖅᑭᒥ ᐃᑖᓂᒥ, ᑕᖅᑮᑦ 7-ᖓᓐᓂ. 
3ᑖᒃᑯᐊ ᐊᖓᔪᖅᑳᓕᒫᑦ ᐄᓴᕅᓕᒥᐅᓄᑦ ᑲᑎᖕᒪᑕ, ᐃᒃᓯᖅᕕᒃ ᑐᓂᕐᕈᓯᖅᑎᑦᓯᔨᓄᑦ ᑭᕕᒃᑕᐅᕗᖅ. 
4ᐊᒃᔭᖅᑕᐅᓕᖅᓗᓂᓗ ᑖᒃᑯᓄᖓ ᐊᑕᓂᐅᑉ ᐃᒃᓯᖅᕕᖓ, ᑐᐱᖅᔪᐊᖅᓗ, ᐃᓗᓕᖁᑏᓪᓗ ᐃᑦᔪᕐᖕᓁᑦᑐᑦ ᑐᐱᖅᔪᐊᕐᖕᒥᐅᑍᑦ; ᑐᓂᕐᕈᓯᖅᑎᑦᓯᔩᑦ ᓕᕔᑎᓪᓗ ᓇᒃᓴᓚᐅᖅᐰᑦ. 
5ᐊᖓᔪᖅᑳᖅᔪᐊᖅ ᓲᓗᒨᓂ ᐃᓄᓕᒫᑦ ᐄᓴᕅᓕᒥᐅᑦ ᐃᓚᒋᓪᓗᒋᑦ, ᑲᑎᔭᖅᑐᖅᓯᒪᔪᓕᒫᑦ, ᐊᑕᓂᐅᑉ ᐃᒃᓯᖅᕕᖓᑕ ᓯᕗᕌᓄᐊᖅᓗᑎᒃ ᑐᓂᕐᕈᓯᖅᐳᑦ ᓰᐱᓂ ᐅᓄᖅᑐᐊᓗᖕᓂᒃ ᐃᒻᒧᒃᓯᐅᒐᕐᖕᓂᒡᓗ ᓈᓴᖅᑕᐅᔭᕆᐊᒃᓴᖅ ᐅᓄᓗᐊᖅᑐᓂᒃ. 
6ᑐᓂᕐᕈᓯᖅᑎᑦᓯᔩᓄᑦ ᐊᑕᓂᐅᑉ ᐊᖏᖃᑎᒌᒍᑎᖏᑕ ᐃᒃᓯᖅᕕᖓ ᐊᒡᔭᖅᑕᐅᕗᖅ ᑐᒃᓯᐊᖅᕕᒡᔪᐊᑉ ᐃᓗᐊᓄᑦ ᐃᓕᓪᓗᒍᓗ ᐃᓂᒃᓴᖓᓄᑦ ᐃᑦᔪᕐᖕᓁᓐᓂᖅᐹᒧᑦ, ᓯᕈᐱᒻ ᐃᓴᕈᓖᒃ ᐊᑕᓄᑦ. 
7ᑖᒃᑯᐊᒃ ᐃᓴᕈᖏᒃᑕ ᐃᓵᖓᓂᖏᒃᑕ ᐃᒃᓯᕕᒃ ᑕᓕᑎᑉᐹᒃ ᐊᑭᕋᐅᑎᖏᒡᓗ ᑕᑭᔪᑯᑖᒃ. 
8ᑖᒃᑯᐊᒃ ᐊᑭᕋᐅᑎᖏᒃᑕ ᐃᓱᖏᒃ ᑕᑯᔭᐅᔪᓐᓇᖅᐴᒃ ᑕᑭᔫᖕᒪᑎᒃ ᐃᑦᔪᕐᖕᓁᓐᓂᖅᐹᑉ ᐃᓗᐊᑕ ᑐᑭᐊᓂᑦ, ᓯᓚᑖᓂᑦ ᑕᑯᔭᐅᔪᓐᓇᓐᖏᓛᒃ; ᑖᒃᑯᐊᒡᓗ ᐊᑭᕋᐅᑏᒃ ᓱᓕ ᐅᓪᓗᒥ ᑍᑲᓃᑉᐳᒃ. 
9ᑖᓐᓇ ᐊᑕᓂᐅᑉ ᐃᒃᓯᖅᕕᖓ ᐃᓗᓕᖃᓚᐅᓐᖏᓚᖅ ᐅᔭᕌᒃ ᒪᕐᕉᒃ ᓵᑦᑐᔮᒃ ᐊᓯᖏᖕᓂᒃ, ᒨᓯᓯᐅᑉ ᐃᓕᓚᐅᖅᑕᖏᖕᓂᒃ ᖃᖅᑲᒥ ᕼᐆᕆᑉᒥ, ᐊᑕᓂᐅᑉ ᐊᖅᑲᖅᕕᒋᓚᐅᖅᑕᖓᓂ ᐄᓴᕅᓕᑎᑦ ᐃᓄᖏᓐᓄᑦ ᐃᑦᔨᑉᑎᒥᑦ ᐊᐅᓪᓚᖅᓯᒪᓕᖅᑎᓪᓗᒋᑦ.
10ᑐᓂᕐᕈᓯᖅᑎᑦᓯᔩᑦ ᐊᓂᑎᓪᓗᒋᑦ ᐃᑦᔪᕐᖕᓁᑦᑑᑉ ᐃᑦᔪᕐᖕᓁᓐᓂᖅᐹᖓᓂᑦ, ᐊᑕᓂᐅᑉ ᐃᒡᓗᖓ ᓄᕗᔭᒥᒃ ᑕᑕᑕᐅᓚᐅᖅᐳᖅ. 
11ᑐᓂᕐᕈᓯᖅᑎᑦᓯᔩᑦ ᐱᓇᓱᐊᕈᓐᓁᓪᓕᓚᐅᖅᐳᑦ ᐱᓇᓱᐊᖅᑕᒥᖕᓂᒃ ᓄᕗᔭ ᐱᑦᔪᑎᒋᓪᓗᒍ; ᐊᑕᓂᐅᑉ ᓂᖅᑐᕐᖕᓇᕐᖕᓂᖓᑕ ᑕᑕᓚᐅᕐᖕᒪᒍ ᐊᑕᓂᐅᑉ ᐃᒡᓗᖓ. 
12ᑕᕝᕙ ᓲᓗᒨᓂ ᐅᖃᖅᐳᖅ,
13ᐱᐅᔪᒻᒪᕆᐊᓗᖕᒥᒃ ᐊᖏᒡᓕᑎᖅᑕᐅᕕᒃᓴᕐᖕᓂᒃ ᓴᓇᓯᒪᕗᖓ ᐃᒡᓗᒃᓴᕐᖕᓂᒃ,
14ᐊᖓᔪᖅᑳᖅᔪᐊᖅ ᓲᓗᒨᓂᐅᑉ ᐃᓄᐃᑦ ᓵᓪᓗᒋᑦ, ᐄᓴᕅᓕᒥᐅᓕᒫᑦ ᑲᑎᒪᔪᑦ ᓮᒻᒪᖅᑎᑉᐰᑦ, ᐃᓄᐃᑦ ᓇᖏᖅᑎᓪᓗᒋᑦ. 
15ᐅᖃᖅᓗᓂ, “ᐊᑕᓂᖅ ᓂᖅᑐᖅᑕᐅᓕ ᐄᓴᕅᓕᒃᑯᑦ ᒎᑎᖓᑦ! ᐊᖏᕐᖕᓂᕆᓚᐅᖅᑕᓂ ᑲᔪᓯᑎᒻᒪᒍ ᐊᑖᑕᓐᓄᑦ ᑍᕕᑎᒧᑦ ᐅᖃᓚᐅᕐᖕᒪᑦ, 
16‘ᑍᒪᓐᖓᓂᑦ ᐃᓄᖁᑎᒃᑲ ᐄᓴᕅᓕᒥᐅᑦ ᐊᐅᓪᓚᖅᑎᒐᒃᑭᑦ ᐃᑦᔨᑉᑎᒥᑦ, ᓂᕈᐊᓚᐅᓐᖏᓚᖓ ᐄᓴᕅᓕᐅᑉ ᑭᖑᕚᖏᑕ ᐃᒡᓗᒐᓴᖏᓐᓂᒃ ᓇᓪᓕᐊᓐᓂᒃ, ᐊᑎᕋ ᐃᓂᖃᖁᓪᓗᒍ; ᑍᕕᑎᓕ ᓂᕈᐊᓚᐅᖅᐸᕋ ᐊᐅᓚᑦᓯᔨᐅᖁᓪᓗᒍ ᐃᓄᖁᑎᓐᓄᑦ ᐄᓴᕅᓕᒥᐅᓄᑦ.’
17ᐊᑖᑕᒐ ᑍᕕᑎ ᑐᒃᓯᐊᖅᕕᒡᔪᐊᓕᐅᕈᒪᓪᓗᓂ ᓯᕗᓂᖃᖅᓯᒪᕗᖅ ᑐᒃᓯᐊᖅᕕᐅᒐᔭᖅᑐᒥᒃ ᐊᑕᓂᕐᖕᒧᑦ ᐄᓴᕅᓕᑎ ᒎᑎᖓᓄᑦ. 
18ᐊᑕᓂᖅᓕ ᐅᖃᓚᐅᖅᐳᖅ ᑍᕕᑎᒧᑦ ᐊᑖᑕᓐᓄᑦ, ‘ᐆᒻᒪᒻᒥᐅᑕᖃᓚᐅᕋᕕᑦ ᐃᒡᓗᓕᐅᕆᔪᒪᓪᓗᑎᑦ ᐊᑎᓐᓂᒃ, ᓈᒻᒪᓈᓚᐅᖅᐳᑎᑦ ᐃᓱᒪᒋᔭᕐᖕᓂᒃ; 
19ᑭᓯᐊᓂᓕ ᐃᒡᓗᓕᐅᕐᖕᓂᐊᓐᖏᓚᑎᑦ, ᐃᕐᖕᓂᕕᓪᓕ ᐃᕐᖕᓂᖅᑖᕆᔪᒫᖅᑕᕕᑦ ᐊᑕᓂᐅᑉ ᐊᑎᖓ ᐃᒡᓗᓕᐅᕈᒫᖅᐹ.’
20ᒫᓐᓇ ᐊᑕᓂᐅᑉ ᐊᖏᕐᖕᓂᕆᓯᒪᔭᒥᓂᒃ ᓇᓚᐅᑦᓯᑎᑦᓯᓂᖓ ᓇᓪᓕᐅᑎᕗᖅ; ᐊᑖᑕᒐ ᑍᕕᑎ ᐃᓇᖏᖅᓗᒍ, ᐃᒃᓯᕙᐅᑕᖃᖅᓗᖓᓗ ᐄᓴᕅᓕᒥᐅᑦ ᐃᒃᓯᕙᐅᑕᖅᔪᐊᖓᓂᒃ, ᐊᑕᓂᐅᑉ ᐊᖏᖅᓯᒪᓂᖓᓄᑦ, ᐃᒡᓗᓕᐅᓚᐅᖅᐳᖓ ᐊᑕᓂᐅᑉ ᐊᑎᖓᓄᑦ, ᐄᓴᕅᓕᑎᑦ ᒎᑎᖓᓐᓄᑦ. 
21ᓴᓇᔭᐅᑎᑦᓯᓯᒪᓪᓗᖓᓗ ᐃᓂᒃᓴᒥᒃ ᐊᑕᓂᐅᑉ ᐊᖏᖃᑎᒌᒍᑎᖏᑕ ᐃᒃᓯᖅᕕᖓᓄᑦ, ᐃᓗᓕᖃᖅᓗᓂ ᐊᑕᓂᐅᑉ ᓯᕗᓕᑦᑎᓐᓄᑦ ᐊᖏᖃᑎᒌᒍᑎᓕᐊᕆᓚᐅᖅᑕᖏᓐᓂᒃ, ᑍᑦᓱᒪᓂ ᐃᑦᔨᑉᑎᒥᑦ ᐊᐅᓪᓚᖅᑎᓐᓇᒥᒋᑦ.”
22ᓲᓗᒨᓂ ᐊᑕᓂᐅᑉ ᑐᓂᕐᕈᓯᖅᕕᖓᑕ ᓵᖓᓄᐊᖅᐳᖅ ᑲᑎᒪᔭᖅᑐᖅᓯᒪᔪᑦ ᐄᓴᕅᓕᒥᐅᑦ ᓇᔪᖅᑕᖓᓐᓂ, ᖁᒻᒧᓪᓗ ᐃᓵᒃᐳᖅ ᐊᒡᒐᓂ ᐊᕕᑎᓪᓗᒋᑦ; 
23ᐅᖃᖅᓗᓂᓗ, “ᐊᑕᓃᖅ ᐄᓴᕅᓕᐅᑉ ᒎᑎᖓᑦ, ᐊᑦᔨᖕᓂᒃ ᒎᑎᑕᖃᓐᖏᓚᖅ, ᐹᓂ ᕿᓚᖕᒥ ᓄᓇᐅᓪᓗ ᐊᑖᓂ, ᐊᖏᖃᑎᒌᒍᑎᒋᓯᒪᔭᑎᑦ ᑲᔪᓯᑎᒃᑲᕕᒋᑦ ᓇᒡᓕᖕᓃᓪᓗ ᓱᖁᓯᔪᐃᑦᑐᖅ ᖃᐅᔨᔭᐅᑎᓪᓗᒍ ᐱᔨᖕᓄᑦ ᓈᓚᒃᑐᓄᑦ ᐆᒻᒪᑎᓕᒫᒥᖕᓄᑦ ᐃᓕᖕᓂᒃ; 
24ᐊᖏᕐᖕᓂᕆᔭᑎᓪᓗ ᓱᓕᑎᒃᑲᕕᒋᑦ ᐱᔨᖕᓄᑦ ᑍᕕᑎᒧᑦ ᐊᑖᑕᓐᓄᑦ: ᐅᖃᐅᓯᕆᓚᐅᖅᑕᑎᑦ ᐱᓇᓱᐊᕐᖕᓂᕐᖕᓄᑦ ᐅᓪᓗᒥ ᓇᓚᐅᑦᓯᑎᑉᐸᑎᑦ. 
25ᒫᓐᓇᓕ ᐊᑕᓃᖅ ᐄᓴᕅᓕᑎᑦ ᒎᑎᖓᑦ, ᐊᑖᑕᓐᓄᑦ ᑍᕕᑎᒧᑦ ᓱᓕ ᐊᖏᕐᖕᓂᕆᓯᒪᔭᕐᖕᓂᒃ ᐊᓯᖏᓐᓂᒃ ᓇᓚᐅᑦᓯᑎᑦᓯᒃᑲᓐᓂᖁᓪᓗᑎᑦ, ᐅᖃᐅᑎᓚᐅᕋᕕᐅᒃ, ‘ᑍᒪᓐᖓᓕᒫᖅ ᑭᖑᕚᖏᑦ ᐊᖓᔪᖅᑳᖅᔪᐊᖑᖁᓪᓗᒋᑦ ᐄᓴᕅᓕᒥ, ᑖᑦᓱᑐᓇᖅ ᓈᓔᓐᓇᕐᖕᓂᖏᑦ ᒪᓕᒡᓗᒋᑦ.’ 
26ᒫᓐᓇ, ᐄᓴᕅᓕᑎᑦ ᒎᑎᖓᑦ, ᑕᒪᒃᑯᐊ ᓱᓕᑎᓚᐅᒃᑭᑦ ᐊᖏᕈᑎᒋᓯᒪᔭᑎᑦ ᐱᔨᖕᓄᑦ ᑍᕕᑎᒧᑦ ᐊᑖᑕᓐᓄᑦ.
27ᒎᑎ ᐃᓂᖃᕈᓐᓇᓪᓚᕆᒃᐹ ᓄᓇᒥ? ᑕᑯᒋᑦ, ᕿᓚᒃ ᕿᓚᐅᓪᓗ ᖁᑦᓯᖕᓂᖅᐹᖓ ᐃᓂᒋᒍᕕᐅᒃ ᒥᑭᓗᐊᕆᕙᑦ; ᐅᓇᓕ ᐃᒡᓗ ᓴᓇᔭᕋ ᑖᒃᑯᓇᓐᖓᑦ ᒥᑭᓐᓂᖅᓴᒻᒪᕆᐊᓘᕗᖅ? 
28ᐱᔨᕕᑦ ᑐᒃᓯᐊᕐᖕᓂᖓ ᐃᒃᐱᒋᒐᕕᐅᒃ ᑐᒃᓯᐅᑦᔨᓂᖓᓗ, ᐊᑕᓃᖅ ᒎᑎᒐ, ᑐᓵᓪᓗᑎᓪᓗ ᐱᔨᕕᑦ ᓂᓪᓕᐊᓂᖓᓂᒃ ᑐᒃᓯᐊᕐᖕᓂᖓᓂᒡᓗ ᐃᓕᖕᓄᑦ ᐅᓪᓗᒥ. 
29ᑕᑯᓐᓈᖁᓪᓗᑎᑦ ᑕᕝᕗᖓ ᐃᒡᓗᒧᑦ ᐅᓐᓄᐊᒃᑯᑦ ᐅᓪᓗᒃᑯᓪᓗ, ᑖᑦᓱᒧᖓ ᐅᖃᐅᓯᖃᓚᐅᕋᕕᑦ, ‘ᐊᑎᕋ ᑕᕝᕙᓃᑦᓱᒫᖅᐳᖅ,’ ᑐᓴᖁᓪᓗᑎᑦ ᐱᔨᕕᑦ ᑐᒃᓯᐊᕐᖕᓂᖓᓂᒃ ᑖᓐᓇ ᐱᑦᔪᑎᒋᓪᓗᒍ.
30ᐱᔨᕕᑦ ᑐᒃᓯᐊᕐᖕᓂᖓ ᑐᓴᓚᐅᕈᒃ ᐃᓄᖁᑎᕕᓪᓗ ᐄᓴᕅᓕᑏᑦ ᑐᒃᓯᐊᕐᖕᓂᖏᑦ, ᑐᒃᓯᐊᕌᖓᑕ ᐅᕗᖓ ᓵᓐᖓᓗᑎᒃ; ᑐᓵᖃᑦᑕᕆᑦ ᕿᓚᖕᒥᑦ ᐃᓂᒋᔭᕐᖕᓂᑦ; ᑐᓵᑐᐊᕈᕕᑦ ᐃᓱᒪᒋᔪᓐᓁᖅᕕᒋᑎᒍᑦ.
31ᐃᓄᒃ ᐊᔪᖅᑐᓕᒃᐸᑦ ᐃᓅᖃᑎᒥᓄᑦ ᐅᖃᖅᑎᑕᐅᒃᐸᓪᓗ ᐅᖃᕕᖕᓂᕐᖕᒥᒃ, ᕾᓗᓂᓗ ᑐᓂᕐᕈᓯᖅᕕᖕᒧᑦ ᐅᖃᕕᒍᑎᒥᓂᒃ ᓂᓪᓕᐊᒃᐸᑦ ᐅᕙᓂ ᑐᓂᕐᕈᓯᖅᕕᖁᑎᖕᓂ ᑕᕝᕗᓂ ᐃᒡᓗᒥ, 
32ᕿᓚᖕᒥᑦ ᑐᓴᓚᐅᕆᑦ, ᐱᓇᓱᐊᖅᓗᑎᓪᓗ, ᐋᖅᑭᒃᓱᖅᓗᒋᓪᓗ ᐱᔨᑎᑦ, ᐸᓯᔭᒃᓴᐅᔪᑦ ᓱᒋᐊᖅᓗᒋᑦ ᐱᓂᐊᕐᖕᓂᕆᓯᒪᔭᖏᓐᓄᑦ, ᐸᓯᔭᒃᓴᐅᔪᓐᓁᖅᑎᓪᓗᒋᓪᓗ ᐃᓱᐊᖅᑐᒥᒃ ᐃᓅᔪᑦ ᐊᑭᓕᖅᓗᒋᑦ ᐸᓯᔭᒃᓴᐅᖏᓐᓂᖏᑦ ᒪᓕᒡᓗᒋᑦ.
33ᐃᓄᖁᑎᑎᑦ ᐄᓴᕅᓕᒥᐅᑦ ᓵᓚᐅᒃᐸᑕ ᐊᑭᕋᒥᖕᓄᑦ ᐃᓕᖕᓄᑦ ᐱᐅᖏᑦᑐᓕᓯᒪᓂᕐᖕᒥᖕᓄᑦ, ᐃᓕᖕᓄᑦ ᐅᑎᑐᐊᖅᐸᑕ, ᐃᓕᖕᓂᒡᓗ ᐊᑎᕐᖕᓂᒡᓗ ᒪᓕᒍᒪᓕᖅᐸᑕ, ᑐᒃᓯᐊᖅᐸᑕᓗ ᕿᓄᓗᑎᒃ ᐃᓕᖕᓄᑦ ᐅᕙᓂ ᐃᒡᓗᒥ; 
34ᕿᓚᖕᒥᑦ ᑐᒃᓯᐊᕐᖕᓂᖏᑦ ᑐᓴᒃᑭᑦ, ᐃᓱᒪᒋᔪᓐᓁᖅᕕᒋᓗᒋᓪᓗ ᐃᓄᖁᑎᑎᑦ ᐄᓴᕅᓕᒥᐅᑦ ᐊᔪᕐᖕᓂᖏᓐᓂᒃ, ᐅᑎᖅᑎᓪᓗᒋᓪᓗ ᓄᓇᒧᑦ ᑐᓂᓚᐅᖅᑕᕐᖕᓄᑦ ᓯᕗᓕᕕᓂᖏᓐᓄᑦ.
35ᕿᓚᒃ ᒪᑐᓯᒪᓕᕌᖓᑦ ᓯᓚᓗᖃᑦᑕᕈᓐᓃᖅᐸᓪᓗ ᐊᔪᖅᑐᓕᓯᒪᓂᖏᓐᓄᑦ ᐃᓕᖕᓄᑦ, ᑐᒃᓯᐊᖅᐸᑕ ᐅᓇ ᐃᒡᓗ ᓵᓐᖓᓗᒍ, ᐊᑏᓪᓗ ᐅᐱᒋᓗᒍ, ᐊᔪᖅᑐᓕᓂᕐᖕᒥᖕᓂᒡᓗ ᕿᒤᓗᑎᒃ, ᐃᓕᖕᓄᑦ ᐅᖁᒤᒃᓴᖅᑎᑕᐅᓯᒪᑎᓪᓗᒋᑦ, 
36ᕿᓚᖕᒥᑦ ᑐᓴᒃᑭᑦ, ᐃᓱᒪᒋᔪᓐᓁᖅᓗᒋᓪᓗ, ᐱᔨᕕᑦ ᐊᔪᖅᑐᓕᓂᖏᑦ, ᐃᓄᖁᑎᑎᑦ ᐄᓴᕅᓕᒥᐅᑦ, ᐊᔪᕆᖅᑐᖅᓗᒋᓪᓗ ᐃᓅᓯᕐᖕᒥᒃ ᐱᐅᔪᒥᒃ ᐊᑐᕆᐊᖃᖅᑕᖏᓐᓂᒃ; ᑕᕝᕙ ᓯᓚᓗᒃᑎᑦᓯᓕᖅᓗᑎᑦ ᓄᓇᖁᑎᖕᓄᑦ, ᑐᓂᓚᐅᖅᑕᕐᖕᓄᑦ ᐃᓄᖁᑎᖕᓄᑦ ᓄᓇᑖᕆᔭᐅᖁᓪᓗᒍ.
37ᑳᖕᓇᖅᑐᖅᔪᐊᖅᑕᖃᖅᐸᑦ ᓄᓇᒥ, ᑕᒫᓂ ᖃᓂᒪᓐᓇᖅᑐᖃᖅᐸᓪᓘᓐᓃᑦ, ᐱᕈᖅᑐᓪᓘᓐᓃᑦ ᑐᖁᓕᓐᓇᖅᑐᖃᓕᖅᐸᑕ ᓱᒃᑯᓪᓗᑎᒃ, ᐱᒡᓕᖅᑕᐅᔮᖅᑐᓄᓪᓘᓐᓃᑦ ᖁᐱᕐᕈᓄᓪᓘᓐᓃᑦ ᓄᖑᑕᐅᒃᐸᑕ, ᐊᑭᕋᖏᓐᓄᓪᓘᓐᓃᑦ ᐅᓇᑕᕆᐊᖅᑕᐅᒃᐸᑕ ᓄᓇᖁᑎᖏᓐᓂ ᓇᓪᓕᐊᓐᓂᑐᐃᓐᓇᖅ; ᖃᓂᒪᓐᓇᖃᖅᐸᑦ ᐋᓐᓂᐊᓇᖅᑐᖃᖅᐸᓪᓘᓐᓃᑦ; 
38ᖃᓄᑐᐃᓐᓇᖅ ᑐᒃᓯᐊᖅᐸᑕ, ᑐᒃᓯᐅᑦᔨᔪᖃᖅᐸᓪᓘᓐᓃᑦ ᐃᓄᖕᒥᒃ ᓇᓪᓕᐊᓐᓂᒃ ᐄᓴᕅᓕᒥᐅᓪᓘᓐᓃᑦ ᑕᒪᒃᑭᖅᓗᑎᒃ, ᖃᐅᔨᒪᓗᑎᒃ ᐆᒻᒪᑎᒃᑯᑦ ᐊᒃᑐᐊᔭᐅᑦᔪᑎᒥᖕᓂᒃ ᐊᒡᒐᑎᒡᓗ ᐃᓵᖓᓗᒋᑦ ᑖᑦᓱᒪ ᐃᒡᓘᑉ ᓇᓛᓄᑦ, 
39ᑕᕝᕙ ᐃᓂᒋᔭᕐᖕᓂᑦ ᕿᓚᖕᒥᑦ ᑐᓴᓕᕆᑦ, ᐃᓱᒪᒋᔪᓐᓁᖅᕕᒋᓗᒋᑦ, ᐱᓇᓱᐊᖅᓗᑎᓪᓗ, ᑐᓂᓯᕕᒋᓗᒋᓪᓗ ᐊᑐᓂᑦ ᐆᒻᒪᒻᒥᐅᑕᖏᓐᓂᒃ ᖃᐅᔨᒪᒐᕕᑦ, ᐱᓂᐊᕐᖕᓂᓕᒫᖏᓐᓂᒡᓗ, ᐃᕝᕕᑐᐊᖅ ᖃᐅᔨᒪᔪᑑᒐᕕᑦ ᐃᓄᐃᑦ ᐆᒻᒪᒻᒥᐅᑕᖏᓐᓂᒃ. 
40ᑍᒤᓕᐅᕈᕕᑦ ᐃᓄᐃᑦ ᐃᓕᕋᒋᓂᐊᖅᐹᑎᑦ ᐃᓅᓂᓕᒫᒥᖕᓂ ᑕᒫᓂ ᓄᓇᒥ ᑐᓂᓚᐅᖅᑕᕐᖕᓂ ᓯᕗᓕᕕᓂᑦᑎᓐᓄᑦ.
41ᓱᓕᓗ ᓄᓇᖅᑲᑎᑐᖃᕆᓐᖏᑕᕗᑦ ᐃᓄᖁᑎᖕᓂᑦ ᐄᓴᕅᓕᒥᐅᓂᑦ ᐱᓯᒪᖏᑦᑐᑦ ᑎᑭᖃᑦᑕᓕᕋᔭᖅᐳᑦ ᐅᖓᓯᒃᑐᒥᑦ ᐊᑏᑦ ᑎᑭᑦᔪᑎᒋᓗᒍ 
42ᑐᓴᕈᒫᕐᖕᒪᑕ ᐊᑎᖅᐱᑦ ᐱᓪᓚᕆᐊᓘᓂᖓᓂᒃ, ᐊᔪᒐᖃᖏᑦᑐᐊᓘᓂᕐᖕᓂᒡᓗ, ᐱᓇᓱᐊᕈᓐᓇᕐᖕᓂᕐᖕᓂᒡᓗ, ᑎᑭᓪᓗᑎᒃ ᑐᒃᓯᐊᖅᐸᑕ ᐅᓇ ᐃᒡᓗ ᓵᓐᖓᓗᒍ, 
43ᑐᒃᓯᐊᓂᖏᑦ ᑐᓴᒃᑭᑦ, ᕿᓚᖕᒥᑦ ᐃᓂᒋᔭᕐᖕᓂᑦ, ᐱᓇᓱᐊᖅᓗᑎᓪᓗ ᓄᓇᓕᑐᖃᐅᖏᑦᑐᑦ ᓂᓪᓕᐊᑦᔪᑎᒋᔭᓕᒫᖏᓐᓂᒃ; ᓄᓇᖅᔪᐊᕐᖕᒥᐅᓕᒫᑦ ᐃᓄᐃᑦ ᐊᑎᕐᖕᓂᒃ ᖃᐅᔨᓕᖁᓗᒋᑦ ᐃᓕᖕᓂᒡᓗ ᐃᓕᕋᒋᔭᖃᓕᖅᓗᑎᒃ ᐄᓴᕅᓕᒥᐅᑎᑐᑦ, ᖃᐅᔨᒪᖁᓪᓗᒋᑦ ᐅᓇ ᐃᒡᓗᓕᐊᕋ ᐊᑎᕐᖕᓂᒃ ᑐᓐᖓᕕᖃᕐᖕᒪᑦ.
44ᐃᓄᖁᑎᑎᑦ ᐊᑭᕋᒥᖕᓂᒃ ᐅᓇᑕᕆᐊᖅᐸᑕ, ᓇᐅᒃᑰᖁᓗᒋᑦ ᐊᐅᓪᓚᖁᒍᕕᒋᑦ, ᑐᒃᓯᐊᖅᐸᑕ ᐊᑕᓂᕐᖕᒧᑦ, ᓵᓪᓗᑎᒃ ᐃᒡᓗᒐᓴᒡᔪᐊᓄᑦ, ᓂᕈᐊᖅᓯᒪᔭᕐᖕᓄᑦ ᐃᒡᓗᒧᓪᓗ ᐅᕗᖓ ᓴᓇᓚᐅᖅᑕᓐᓄᑦ ᐊᑎᕐᖕᓂᒃ ᑐᓐᖓᕕᓕᖕᒧᑦ, 
45ᑐᒃᓯᐊᕐᖕᓂᖏᑦ ᑐᓴᖅᐸᒃᑭᑦ, ᕿᓚᖕᒦᓪᓗᑎᑦ, ᓴᓚᖃᖅᑎᓪᓗᒋᓪᓗ.
46ᐃᓄᖁᑎᑎᑦ ᐊᔪᖅᑐᓕᒃᐸᑕ ᐃᓕᖕᓄᑦ ᐃᓄᒃᑕᖃᖏᒻᒪᑦ ᐊᔪᖅᑐᓕᓱᐃᑦᑐᒥᒃ, ᓂᓐᖓᒡᕕᒋᓯᒪᒍᕕᒋᑦ, ᓴᓚᒋᔭᐅᑎᒃᑯᕕᒋᓪᓗ ᐊᑭᕋᖏᓐᓄᑦ, ᐊᐅᓪᓚᕈᑦᔭᐅᑎᒃᑯᕕᒋᓪᓗ ᑎᒍᔭᐅᓗᑎᒃ ᐊᑭᕋᒥ ᓄᓇᖓᓄᑦ, ᖃᓂᑦᑐᒧᑦ ᐅᖓᓯᒃᑐᒧᓪᓘᓐᓃᑦ; 
47ᐃᓱᒪᑦᓯᐊᓕᖅᐸᑕ ᓄᓇᒥ ᑎᒍᔭᐅᓯᒪᕕᖕᒥᖕᓂ ᓱᖕᒪᑦ ᑕᒫᓃᒻᒪᖔᕐᖕᒥᒃ, ᖃᕿᐊᓕᖅᓗᑎᒡᓗ ᐃᓕᖕᓄᑦ ᕿᓄᒃᐸᑕ ᓄᓇᒥ ᑎᒍᔭᐅᓯᒪᕝᕕᒋᔭᒥᖕᓂᑦ ᐅᖃᖅᓗᑎᒃ, ‘ᐊᔪᖅᑐᓕᓚᐅᖅᐳᒍᑦ, ᐱᐅᖏᑦᑐᐊᓗᖕᒥᒃ ᐱᓇᓱᐊᓚᐅᖅᐳᒍᑦ’; 
48ᐱᕕᒡᓗᑎᒃ ᖃᕿᐊᓕᖅᐸᑕ ᐃᓱᒪᑎᒃ ᑕᒫᑦ ᐊᑐᖅᓗᒍ ᐆᒻᒪᑎᑎᒡᓗ ᑕᒫᑦ ᐊᑐᖅᓗᒍ ᐊᑭᕋᖏᑕ ᓄᓇᖓᓃᓪᓗᑎᒃ, ᑖᒃᑯᓂᖓ ᑎᒍᓯᓯᒪᔪᓂ, ᑐᒃᓯᐊᖅᐸᑕ ᓄᓇᑎᒃ ᓵᓐᖓᓗᒍ ᑐᓂᓚᐅᖅᑕᕐᖕᓄᑦ ᓯᕗᓕᖏᓐᓄᑦ, ᐅᕗᖓᓗ ᐃᒡᓗᒐᓴᖕᓄᑦ ᓂᕈᐊᓚᐅᖅᑕᕐᖕᓄᑦ, ᐃᒡᓗᒧᓪᓗ ᐅᕗᖓ ᐊᑏᑦ ᐃᓂᖃᖁᓪᓗᒍ ᓴᓇᓚᐅᖅᑕᓐᓄᑦ; 
49ᑕᕝᕙ ᑐᓴᓕᒃᑭᑦ ᕿᓚᖕᒥᑦ ᐃᓂᒋᔭᕐᖕᓂᑦ ᑐᒃᓯᐊᖅᑎᓪᓗᒋᑦ ᕿᓄᑎᓪᓗᒋᓪᓗ, ᐱᑦᔪᑎᖏᓐᓂᒡᓗ ᐃᑲᔪᖅᓗᒋᑦ 
50ᐃᓄᖁᑎᑎᑦ ᐃᓱᒪᒋᔪᓐᓁᖅᕕᒋᓗᒋᑦ ᐃᓕᖕᓄᑦ ᐊᔪᖅᑐᓕᓯᒪᔪᑦ, ᓈᒻᒪᖏᑦᑐᓕᓂᕆᓯᒪᔭᓕᒫᖏᓐᓂᒃ ᐃᓕᖕᓄᑦ; ᓈᒃᑭᒋᓗᒋᓪᓗ ᐊᑭᕋᖏᑦ ᑖᒃᑯᓂᖓ ᐊᐅᓪᓚᕈᑦᔨᓚᐅᖅᑐᑦ ᖃᐅᔨᑎᓪᓗᒋᑦ, ᑖᒃᑯᓄᖓ ᓈᒃᑭᒋᔭᐅᓕᖁᓪᓗᒋᑦ. 
51ᑖᒃᑯᐊ ᐃᓄᖁᑎᒋᒐᕕᒋᑦ, ᓇᖕᒥᓂᖅᑖᕆᓯᒪᓪᓗᒋᑦ, ᐃᑦᔨᑉᑎᒥᑦ ᐊᐅᓪᓚᖅᑎᓚᐅᖅᑕᑎᑦ, ᓴᕕᕋᔭᖕᒥᒃ ᐊᐅᒃᑎᑦᓯᕕᐅᑉ ᐃᑯᐊᓚᔫᑉ ᐃᓗᐊᓂᑦ.
52ᑕᑯᓐᓇᓚᐅᕆᑦ ᐱᔨᕕᑦ ᕿᓄᓂᖓᓂᒃ, ᐃᓄᖁᑎᑎᓪᓗ ᐄᓴᕅᓕᑏᑦ ᕿᓄᒃᐸᑕ, ᓈᓚᒃᐸᒡᓗᒋᑦ ᐃᓕᖕᓄᑦ ᓂᓪᓕᐊᔭᕌᖓᑕ. 
53ᑖᒃᑯᐊ ᓂᕈᐊᖅᓗᒋᑦ ᓴᓂᖅᕙᒃᓯᒪᒐᕕᒋᑦ ᐃᓄᓕᒫᑦ ᓄᓇᖅᔪᐊᕐᖕᒥᐅᑦ ᐊᑯᕐᖓᓐᓂᑦ, ᓇᖕᒥᓂᖅ ᐱᒋᔪᒪᓪᓗᒋᑦ, ᑍᒫᒃ ᐅᖃᓚᐅᕋᕕᑦ ᐱᔨᒃᑯᑦ ᒨᓯᓯᒃᑯᑦ, ᑍᑦᓱᒪᓂ ᓯᕗᓪᓕᕕᓂᕗᑦ ᐊᓂᑎᓕᕋᕕᒋᑦ ᐃᑦᔨᑉᑎᒥᑦ, ᐊᑕᓃᖅ ᒎᑏ.”
54ᓲᓗᒨᓂ ᑐᒃᓯᐊᕇᕋᒥ ᑐᒃᓯᐅᑦᔨᔭᕇᕋᒥᓗ ᐊᑕᓂᕐᖕᒧᑦ, ᓂᑯᕕᑉᐳᖅ ᑐᓂᕐᕈᓯᖅᕕᐅᑉ ᓵᖓᓂᑦ, ᓰᖅᑯᖓᕕᒋᕋᑖᖅᑕᒥᓂ ᑕᓖᖕᓂᓗ ᖁᒻᒧᑦ ᐃᓵᒡᓗᒋᒃ; 
55ᐃᓄᓕᒫᑦ ᑕᕝᕙᓃᑦᑐᑦ ᓮᒻᒪᖅᑎᑉᐰᑦ, ᐅᖃᖅᓗᓂ, 
56“ᐊᑕᓂᖅ ᓂᖅᑐᖅᑕᐅᓕ, ᐃᓄᖁᑎᒥᓄᑦ ᐃᓕᒪᓱᖏᑦᓯᐊᕐᖕᓂᕐᖕᒥᒃ ᑐᓂᓯᔪᖅ ᐊᖏᕈᑎᒋᓯᒪᔭᒥᓂᒃ ᑲᔪᓯᑎᑦᓯᓪᓗᓂ ᑍᒤᓐᓂᐊᕐᖕᓂᕋᖅᓯᒪᒐᒥ, ᐊᖏᕈᑎᒋᓯᒪᔭᓕᒫᒥᓂᒃ ᑐᓂᓯᓂᐊᕐᖕᓂᕋᖅᓗᓂ ᓱᓕᑎᓯᒪᖕᒪᒋᑦ ᐱᔨᒥᒍᑦ ᒨᓯᓯᒃᑯᑦ. 
57ᐊᑕᓂᐅᑉ ᒎᑎᑦᑕ ᐃᓚᒋᓕᑎᒍᑦ, ᑍᒫᑦᓮᓐᓇᖅ ᓯᕗᓕᕕᓂᑦᑎᓐᓂᒃ ᐃᓚᐅᖃᓚᐅᕐᖕᓂᕐᖕᒥᑐᑦ, ᑖᑦᓱᒪ ᕿᒪᒃᑍᓕᓛᑎᒍᑦ ᖁᔭᓈᖅᑍᓕᓗᑕᓗ; 
58ᑖᑦᓱᒪ ᓈᓚᑦᓯᐊᖅᑎᓪᓛᑎᒍᑦ ᐃᒻᒥᓄᑦ, ᐃᓅᖁᓪᓗᑕ ᐊᑐᖅᑕᐅᖁᔭᓕᒫᖏᑦ ᓈᓚᒡᓗᒋᑦ, ᐱᖁᔭᖏᓪᓗ ᒪᓕᑦᓯᐊᖅᓗᒋᑦ, ᒪᓕᒐᒃᓴᐅᖁᔭᖏᑦ, ᐊᑐᖅᑕᐅᖁᔭᖏᓪᓗ, ᓯᕗᓕᕕᓂᑦᑎᓐᓄᑦ ᐱᖁᔨᓂᕆᓚᐅᕐᖕᒪᒋᑦ. 
59ᐊᑕᓂᐅᑉ ᒎᑎᑦᑕ ᑕᒪᓐᓇ ᐃᖅᑲᐅᒤᓐᓇᖅᓕᐅᒃ ᑐᒃᓯᐊᕐᖕᓂᕆᔭᕗᑦ, ᐅᓪᓗᒃᑯᑦ ᐅᓐᓄᐊᒃᑯᓪᓗ, ᐱᔨᓂᓗ ᐃᓄᖁᑎᓂᓗ ᓂᑲᒋᓕᒋᑦ ᐱᔭᕆᐊᖃᖅᑕᖏᓐᓂᒡᓗ ᖃᐅᑕᒫᑦ ᑐᓂᓯᕕᒋᓗᓂᒋᑦ. 
60ᓄᓇᖅᔪᐊᕐᖕᒥᐅᓕᒫᑦ ᓯᓚᖅᔪᐊᕐᖕᒦᑦᑐᑦ ᑐᑭᓯᖁᓪᓗᒋᑦ ᐊᑕᓂᖅ ᑖᓐᓇᑐᐊᖅ ᒎᑎᐅᖕᒪᑦ; ᐊᓯᖃᕋᓂᓗ. 
61ᐃᓕᑦᓯ ᐃᓄᖁᑕᐅᔪᓯ ᑖᑦᓱᒧᖓ ᓱᓕᑦᓯᐊᖅᑐᒥᒃ ᐆᒻᒪᑎᑦᓯᒍᑦ ᑲᔪᓯᓂᖃᕆᑦᓯ ᐊᑕᓂᕐᖕᒧᑦ ᒎᑎᑦᑎᓐᓄᑦ, ᓈᓚᒡᓗᒋᑦ ᐱᖁᔭᖏᑦ ᒪᓕᒃᑕᐅᖁᔭᖏᓪᓗ ᐊᑐᖅᓗᒋᑦ, ᓲᖅᓗ ᐅᓪᓗᒥ ᒪᓕᑦᓯᐊᕋᑦᓯᐅᒃ.”
62ᑕᕝᕙ ᐊᖓᔪᖅᑳᖅᔪᐊᖅ, ᐄᓴᕅᓕᒥᐅᓕᒫᓪᓗ ᐃᓚᒋᔭᖏᑦ ᑐᓂᕐᕈᓯᖅᐳᑦ ᐊᑕᓂᕐᖕᒧᑦ. 
63ᓲᓗᒨᓂ ᑐᓂᕐᕈᓯᖅᐳᖅ ᖃᓄᐃᓐᖏᑎᑕᐅᓂᖅ ᐱᓪᓗᒍ ᐃᒻᒧᒃᓯᐅᒐᕐᖕᓂᒃ 22,000-ᓂᒃ, ᓰᐱᓂᒡᓗ 120,000-ᓂᒃ ᑐᒃᓯᐊᕐᖕᓂᕐᖕᒧᑦ ᑐᓂᕐᕈᑕᐅᑎᓪᓗᒋᑦ, ᑕᕝᕙ ᐊᖓᔪᖅᑳᖅᔪᐊᖅ ᐃᓄᓕᒫᓪᓗ ᑐᒃᓯᐊᖅᕕᒡᔪᐊᕐᖕᒥ ᑐᓂᕐᕈᓯᖅᐳᑦ ᐃᑦᔪᕐᖕᓁᓕᖅᑎᓪᓗᒍ. 
64ᑕᕝᕙᓂ ᐅᓪᓗᒥ ᑕᒪᓐᓇ ᑲᑎᒪᕕᐊᓘᑉ ᕿᑎᖓ ᐃᑦᔪᕐᖕᓁᓕᑎᑉᐹᑦ, ᑐᒃᓯᐊᖅᕕᔪᐊᑉ ᓯᕗᕋᖓᓃᑦᑐᖅ, ᐱᔭᕇᕐᖕᒪᓪᓗ ᑐᓂᕐᕈᓯᖅᐳᑦ ᐆᑕᒃᓴᓂᒃ ᓂᐊᖂᔭᒃᓴᓂᒃ ᐆᒪᔪᓂᒡᓗ ᖁᐃᒃᓯᑦᓯᐊᕆᓯᒪᔪᓂᒃ ᑐᓂᕐᕈᑕᐅᑎᓪᓗᒋᑦ ᑐᒃᓯᐊᕐᖕᓂᕐᖕᒧᑦ. ᑍᒤᓕᐅᕈᑎᒋᕚ ᑖᓐᓇ ᑐᓂᕐᕈᓯᖅᕕᒃ ᑲᓐᓄᔭᖅ ᐱᑦᔪᑎᒋᓪᓗᒍ, ᒥᑭᓗᐊᕐᖕᓂᖓᓄᑦ ᑐᓂᕐᕈᑎᒃᓴᐅᔪᓄᑦ.
65ᑕᕝᕙᓂ ᑐᒃᓯᐊᖅᕕᒡᔪᐊᒥ ᓲᓗᒨᓂ ᐄᓴᕅᓕᑎᑦ ᐃᓄᓕᒫᖏᓪᓗ ᓇᓪᓕᐅᓐᓂᖅᓯᐅᖅᐳᑦ ᑐᐲᓐᓇᕐᖕᒦᖃᑦᑕᕐᖕᓂᕐᖕᒥᒃ ᐅᓪᓗᓄᑦ 7-ᓄᑦ, ᐃᓄᒋᕌᓗᐃᑦ ᓯᐊᒻᒪᒃᓯᒪᓚᐅᖅᐳᑦ ᕼᐊᒫᑎᐅᑉ ᐃᑎᖅᑕᖅᕕᖓᓂᑦ ᐅᓐᓄᐊᓪᓗᐊᑉ ᓇᓛᓃᑦᑐᒥᑦ ᐃᑦᔨᑉᑎᐅᑉ ᑰᖓᑕ ᑭᒡᓕᖓᓄᑦ ᐅᓪᓗᓪᓗᐊᑉ ᓇᓛᓃᑦᑐᒧᑦ ᑎᑭᓯᒪᓪᓗᑎᒃ. 
66ᐅᓪᓗᐃᑦ 8-ᒋᓕᖅᑕᖓᓂ ᓲᓗᒨᓂᐅᑉ ᐃᓄᐃᑦ ᐊᖏᕐᕋᖅᑎᑉᐰᑦ; ᑖᒃᑯᐊᓕᒫᓪᓗ ᓂᖅᑐᐃᕗᑦ ᓲᓗᒨᓂᒥᒃ ᖁᕕᐊᓱᒡᓗᑎᒃ, ᓮᒻᒪᖅᑎᑕᐅᓂᐊᓗᐃᑦ ᑕᒪᕐᖕᒥᒃ ᐊᑕᓂᕐᖕᒥᑦ ᐱᔪᑦ ᐱᓪᓗᒋᑦ, ᑐᓂᓯᓚᐅᕐᖕᓂᖓᓄᑦ ᐱᔨᒥᓄᑦ ᑍᕕᑎᒧᑦ ᐃᓄᓕᒫᓄᓪᓗ ᐄᓴᕅᓕᒥ.
