1ᑕᕝᕙ ᒨᓯᓯ ᐄᓴᕅᓕᒥᐅᓪᓗ ᐆᒥᖓ ᐃᓐᖏᕈᑎᖃᓚᐅᖅᐳᑦ ᐊᑕᓂᕐᖕᒧᑦ, ᐅᖃᖅᓗᑎᒃ,
2ᐊᑕᓂᖅ ᐱᔪᓐᓇᐅᑎᒋᕙᕋ ᐃᓐᖏᕈᑎᒋᓪᓗᒍᓗ,
3ᐊᑕᓂᖅ ᑖᓐᓇ ᐅᓇᑕᖅᑎᐅᕗᖅ;
4ᐰᕉᑉ ᕿᒧᒃᓯᐅᑎᖁᑎᖏᑦ ᖃᒧᑎᓖᑦ
5ᐃᒪᕐᖕᒧᑦ ᐅᓕᒃᑕᐅᕗᑦ;
6ᐊᑕᓃᖅ ᐊᒡᒐᑎᑦ ᑕᓕᖅᐲᑦ, ᐱᔪᓐᓇᕐᖕᓂᖅᔪᐊᖃᖅᐳᑦ,
7ᐱᔪᓐᓇᕐᖕᓂᖅᔪᐊᕕᓪᓗ ᐊᔪᖏᓂᖓᓄᑦ ᐊᑭᕋᖅᑐᖅᑎᑎᑦ ᓵᓚᒋᕙᑎᑦ;
8ᐃᒪᖅ ᓱᐱᒐᕕᐅᒃ ᐊᕕᒃᐳᖅ ᐊᑭᓐᓇᑎᑐᑦ ᑍᒤᓕᖅᓗᓂ,
9ᐊᑭᕋᖅᑐᑏᑦ ᐅᖃᓚᐅᖅᐳᑦ, ‘ᐅᐸᓗᐃᓗᒋᑦ ᐊᖑᓂᐊᖅᐸᒃᑲ,
10ᐊᑕᓃᖅ ᓱᐱᕕᒋᑐᐊᕋᕕᒋᑦ, ᐃᒪᕐᖕᒧᑦ ᐅᓕᒃᑕᐅᕗᑦ;
11ᐊᑕᓃᖅ, ᒎᑎᒋᔭᐅᔪᓄᑦ ᓇᓪᓕᐊᓐᓄᑦ ᐊᑦᔨᐅᑎᑕᒃᓴᐅᕖᑦ?
12ᑕᓖᑦ ᑕᓕᖅᐱᒃ ᐃᓵᒃᑲᕕᐅᒃ,
13ᓇᒡᓕᒍᓱᖕᓂᕐᖕᓄᑦ ᓱᖁᓯᔪᐃᑦᑐᒧᑦ ᑕᓯᐅᓚᐅᖅᐸᑎᑦ
14ᐃᓄᐃᑦ ᑕᒪᑐᒥᖓ ᑐᓴᕋᒥᒃ, ᓴᔪᓕᖅᐳᑦ ᑲᑉᐱᐊᓱᖕᓂᕐᖕᒧᑦ;
15ᑕᕝᕙ ᐄᑐᒥᐅᑦ ᐊᖓᔪᖅᑳᖏᑦ ᖁᓚᓕᖅᐳᑦ;
16ᓯᕘᕋᓂᕐᖕᒧᑦ ᑲᑉᐱᐊᓇᖅᑐᒧᓪᓗ ᑎᑭᑕᐅᕗᑦ;
17ᑕᒪᐅᓐᖓᐅᑎᓚᐅᖅᐸᑎᑦ ᑲᓐᖓᖅᓲᑎᒋᓪᓗᒋᓪᓗ
18ᐊᑕᓂᖅ ᐊᖓᔪᖅᑳᖅᔪᐊᖑᓂᐊᖅᐳᖅ
19ᐰᕉᑉ ᕿᒻᒥᖅᔪᐊᖁᑎᖏᑦ ᖃᒧᑎᓖᓪᓗ ᐃᑭᒪᔪᓪᓗ ᐃᒪᒃᑯᑦ ᐊᕕᒃᓯᒪᔪᒃᑯᑦ ᐃᖏᕐᕋᓚᐅᖅᐳᑦ, ᐊᑕᓂᐅᓪᓕ ᐃᒪᖅ ᐅᑎᖅᑎᒻᒪᒍ ᐃᓂᖓᓄᑦ ᑕᒪᑐᒧᖓ ᐅᓕᒃᑕᐅᕗᑦ; ᐄᓴᕅᓕᒥᐅᓪᓕ ᐃᓄᖏᑦ ᐱᓱᓚᐅᖅᐳᑦ ᓄᓇᒃᑯᑦ ᐸᓂᖅᑐᒃᑯᑦ ᐃᒪᐅᑉ ᕿᑎᖓᒍᑦ.
20ᑕᕝᕙ ᒥᕆᐊᒻ, ᐊᕐᖕᓇᖅ ᒎᑎᒧᑦ ᐅᖃᖅᑎᐅᔪᖅ, ᐂᕈᓂᐅᑉ ᓇᔭᖓ, ᐊᕕᓗᕋᐅᑎᒥᒃ ᑎᒍᓯᓪᓗᓂ; ᐊᕐᖕᓇᓕᒫᓄᑦ ᒪᓕᒃᑕᐅᓪᓗᓂ ᐊᕕᓗᕋᐅᑎᖃᖅᓗᑎᒃ ᑖᓂᓯᓕᖅᐳᑦ.+ 
21ᒥᕆᐊᒻᓗ ᐃᓐᖏᖅᓯᕗᖅ ᑖᒃᑯᓄᖓ:
22ᑕᕝᕙ ᒨᓯᓯᐅᑉ ᐄᓴᕅᓕᒥᐅᑦ ᓯᕗᓕᓕᖅᐰᑦ ᐃᒪᕐᖕᒥᑦ ᐊᐅᐸᓗᒃᑕᒥᑦ ᐃᖏᕐᕋᓯᓪᓗᑎᒃ, ᑕᒫᓐᖓᑦ ᐱᓪᓗᑎᒃ ᐃᓄᖃᖏᑦᑐᒃᑰᓚᐅᖅᐳᑦ ᐊᑎᖃᖅᑐᒃᑯᑦ ᓲᕆᒥᒃ; ᑕᒪᐅᓈᖅᑎᓪᓗᒋᑦ ᐃᓄᖃᖏᑦᑐᒃᑯᑦ ᐃᓐᖏᕐᕋᓚᐅᖅᐳᑦ ᐅᓪᓗᓂᒃ ᐱᖓᓱᓂᒃ ᐃᒪᖅᓯᐊᓚᐅᖅᓯᒪᓇᑎᒃ. 
23ᓄᓇᒧᓪᓕ ᒫᕋᒥᒃ ᐊᑎᓕᖕᒧᑦ ᑎᑭᓐᓇᒥᒃ, ᑖᑦᓱᒪ ᐃᒪᖓᓂᒃ ᐃᒥᕈᓐᓇᓚᐅᓐᖏᓚᑦ ᐃᒪᖓ ᖃᓯᓕᓇᖅᑑᓚᐅᕐᖕᒪᑦ; ᑍᒤᒻᒪᑦ ᑕᕝᕙ ᓄᓇ ᐊᑎᖃᖅᑎᑕᐅᓕᖅᐳᖅ ᒫᕋᒥᒃ.+ 
24ᐃᓄᐃᓪᓗ ᓈᒻᒪᒃᓴᕋᑎᒃ ᒨᓯᓯᒧᑦ ᐅᖃᓕᖅᐳᑦ, “ᓇᑭᓪᓕ ᐃᒥᕐᖕᓂᐊᓕᖅᐱᑖ?” 
25ᒨᓯᓯᓗ ᐊᒃᓱᕈᖅᓗᓂ ᑐᒃᓯᐊᓕᖅᐳᖅ ᐊᑕᓂᕐᖕᒧᑦ; ᐊᑕᓂᐅᓪᓕ ᑕᑯᑎᑉᐹ ᓇᐹᖅᑑᑉ ᐃᓚᖓᓂᒃ, ᑖᓐᓇᓗ ᒨᓯᓯᐅᑉ ᐃᒫᓄᐊᖅᐹ, ᐃᒪᖅ ᑕᕝᕙ ᐃᒥᒐᒃᓴᐅᑦᓯᐊᓕᖅᐳᖅ.
26ᐅᖃᖅᓗᓂᓗ, “ᐊᑕᓂᐅᑉ ᒎᑎᕕᑦ ᓂᐱᖓᓂᒃ ᓈᓚᑦᓯᐊᕐᖕᓂᐊᕈᕕᑦ, ᑖᑦᓱᒪᓗ ᓈᒻᒪᒋᔭᖓᓂᒃ ᐱᓇᓱᐊᕐᖕᓂᐊᕈᕕᑦ, ᐱᖁᔨᓂᕆᔭᓕᒫᖏᓪᓗ ᒪᓕᑦᓯᐊᕐᖕᓂᐊᕈᕕᒋᑦ, ᑕᕝᕙ ᖃᓂᒪᓇᖅᑐᓄᑦ ᑎᑭᑕᐅᑎᓐᓂᐊᓐᖏᓚᒋᑦ ᐃᑦᔨᑉᑎᒥᐅᓄᑦ ᑎᑭᑎᓚᐅᖅᑕᒪ ᐊᑦᔨᖏᓐᓄᑦ; ᐅᕙᖓ ᐊᑕᓂᐅᒐᒪ, ᐃᓕᖕᓂᒃ ᐋᖅᑭᒃᓱᐃᔨ.”
27ᑕᕝᕙ ᑭᖑᓂᖓᒍᑦ ᓄᓇᒧᑦ ᑎᑭᑉᐳᑦ ᐃᓕᒻᒥᒃ ᐊᑎᓕᖕᒧᑦ, ᑕᕝᕙᓂ ᓄᓇᐅᑉ ᐃᓗᐊᓂᑦ ᑰᒃᑐᓂᒃ ᑰᒃᑕᖃᖅᐳᖅ 12-ᓂᒃ; ᓇᐹᖅᑐᖃᖅᓗᓂᓗ ᐹᒥᓂᒃ 70-ᓂᒃ, ᑕᕝᕙᓂᓗ ᐃᒪᐅᑉ ᑭᒡᓕᖓᓂ ᑕᖕᒫᖅᓴᓕᓚᐅᖅᐳᑦ.
