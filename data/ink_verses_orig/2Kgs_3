1ᔨᕼᐆᓴᐸᑎᐅᑉ ᐊᖓᔪᖅᑳᖅᔪᐊᖑᓂᖓᑕ ᔫᑕᒥ ᐊᕐᕌᒍᐃᑦ 18-ᒋᓕᖅᑕᖓᓂ ᔨᕼᐅᕋᒻ ᐂᕼᐋᐱᐅᑉ ᐃᕐᖕᓂᖓ ᐊᖓᔪᖅᑳᖅᔪᐊᓐᖑᖅᐳᖅ ᐄᓴᕅᓕᒥᐅᓄᑦ ᓴᒥᐊᕆᐊᑉ ᓄᓇᖓᓂ, ᐊᖓᔪᖅᑳᖅᔪᐊᖑᓚᐅᖅᐳᖅᓗ ᐊᕐᕌᒍᓂᒃ 12-ᓂᒃ. 
2ᐊᑕᓂᐅᓪᓗ ᓵᖓᓂ ᐊᔪᖅᑐᓕᕗᖅ, ᑭᓯᐊᓂ ᐊᑖᑕᒋᓚᐅᖅᑕᖓᑕ ᐊᓈᓇᒋᓚᐅᖅᑕᖓᑕᓗ ᐊᔪᖅᑐᓕᑦᔪᑎᒋᓚᐅᖅᑕᖏᑎᑑᖏᑦᑐᖅ ᒎᑎᓐᖑᐊᓕᐊᕆᓯᒪᔪᖅ ᐰᓕ ᐃᒋᑕᐅᑎᓚᐅᕐᖕᒪᒍ ᐊᑖᑕᒋᓚᐅᖅᑕᖓᑕ ᓴᓇᔭᐅᑎᑕᕕᓂᖓ. 
3ᑭᓯᐊᓂᓕ ᔨᕈᐳᐊᒻ ᓂᐹᑎᐅᑉ ᐃᕐᖕᓂᖓᑕ ᐊᔪᖅᑐᓕᑦᔪᑎᒋᓚᐅᕐᖕᒥᔭᖏᑕ ᐊᑦᔨᖏᓐᓂᒃ ᐊᑐᓕᓚᐅᕆᕗᖅ ᐄᓴᕅᓕᒥᐅᓄᑦ ᑕᒻᒪᖅᓯᒪᑦᔪᑕᐅᓚᐅᖅᑐᓂᒃ; ᑕᒪᑐᒥᖓ ᕿᒤᓚᐅᖏᓐᓇᒥ. 
4ᒧᐊᐱᒥᐅᑦ ᐊᖓᔪᖅᑳᖅᔪᐊᖓᑦ ᒦᓴ ᓰᐱᓂᒃ ᕿᑐᕐᖏᐅᖅᑎᑦᓯᔨᐅᒐᒥ, ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᑐᓂᓯᔭᕆᐊᖃᖃᑦᑕᓚᐅᖅᐳᖅ ᓰᐱᐅᑉ ᓄᕐᕋᖏᓐᓂᒃ 100,000-ᓂᒃ ᐊᒻᒪᓗ ᓰᐲᑦ ᐊᖑᓴᓪᓗᖏᑕ 100,000-ᐃᑦ ᒥᖅᑯᖏᓐᓂᒃ. 
5ᐂᕼᐋᐱᐅᑉ ᐃᓅᔪᓐᓃᕐᖕᓂᖓᑕ ᑭᖑᓂᖓᓂ ᒧᐊᐱᒥᐅᑦ ᐊᖓᔪᖅᑳᖅᔪᐊᖓᑦ ᐊᑭᕋᖅᑐᓕᓚᐅᖅᐳᖅ ᐄᓴᕅᓕᒥᐅᑉ ᐊᖓᔪᖅᑳᖅᔪᐊᖓᓐᓂᒃ. 
6ᑕᒪᓐᓇ ᐱᑦᔪᑎᒋᓪᓗᒍ ᐊᖓᔪᖅᑳᖅᔪᐊᖅ ᔨᕼᐅᕌᒻ ᐄᓴᕅᓕᒥᐅᑦ ᐅᓇᑕᖅᑐᒃᓴᓕᒫᖏᓐᓂᒃ ᐅᓇᑕᕕᒃᔪᐊᕆᐊᖅᑐᖅᑎᑦᓯᓕᓚᐅᖅᐳᖅ ᓴᒥᐊᕆᐊᑉ ᓄᓇᖓᓂᑦ. 
7ᔨᕼᐆᓴᐹᑎᒧᓪᓗ ᔫᑕᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᐅᖃᐅᑦᔨᔭᖅᑐᖅᑎᑦᓯᕗᖅ ᐃᒫᒃ, “ᒧᐊᐱᒥᐅᑦ ᐊᖓᔪᖅᑳᖅᔪᐊᖓᑦᑕ ᐊᑭᕋᖅᑖᕆᖕᒪᖓ, ᐅᓇᑕᕆᐊᖃᑎᒋᔪᓐᓇᖅᐱᖔ ᒧᐊᐱᒥᐅᓂᒃ?” ᑭᐅᕗᖅᓗ, “ᐱᖃᑎᒋᓂᐊᖅᐸᒋᑦ ᐃᓕᒃᑐᑦ ᑍᒤᓐᓇᒪ ᐃᓄᖁᑎᒃᑲ ᐃᓄᖁᑎᑐᐃᓐᓇᕆᔮᕋᕕᒋᑦ ᕿᒻᒥᖅᔪᐊᖁᑎᒃᑲᓗ ᕿᒻᒥᖅᔪᐊᖁᑎᑐᐃᓐᓇᕆᔮᖅᐸᑎᑦ.” 
8ᐊᐱᕆᓪᓗᓂᓗ, “ᓇᐅᒃᑰᖅᓗᑕ ᐅᓇᑕᓪᓚᕆᓯᒋᐊᕐᖕᓂᐊᖅᐱᑖ?” ᔨᕼᐅᕌᒻ ᑭᐅᕚ, “ᐄᑐᒥᐅᑉ ᐃᓄᖃᖏᑦᑑᓂᖓ ᐊᖅᑯᑎᒋᓗᒍ.” 
9ᑕᕝᕙ ᐄᓴᕅᓕᒥᐅᑉ ᐊᖓᔪᖅᑳᖅᔪᐊᖓᑦ ᓅᒋᐊᓯᓚᐅᖅᐳᖅ ᐅᓇᑕᕆᐊᓕᖅᓗᓂ ᔫᑕᒥᐅᑦ ᐊᖓᔪᖅᑳᖅᔪᐊᖓᑦ ᐱᖃᑎᒋᓪᓗᒍ ᐄᑕᒥᐅᓪᓗᑕᐅᖅ ᐊᖓᔪᖅᑳᖅᔪᐊᖓᑦ ᐃᓚᒋᔭᐅᓪᓗᓂ, ᓴᖑᔪᒥᒃ ᐊᖅᑯᑎᖃᖅᓗᑎᒃ ᐅᓇᑕᕆᐊᕋᒥᒃ ᐅᓪᓗᓂᒃ 7-ᓂᒃ ᐊᐅᓪᓚᖅᓯᒪᓕᕋᓗᐊᖅᓗᑎ ᐃᒤᕈᑎᓚᐅᖅᐳᑦ ᑕᖁᐊᒥᖕᓂᒃ, ᐃᓄᐃᓪᓗ ᐆᒪᔪᖁᑎᖏᑕᓗ ᐃᒥᒃᓴᖏᓐᓂᒃ. 
10ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓᑦ ᐅᖃᖅᐳᖅ, “ᓱᕕᑖ, ᐱᖓᓲᓪᓗᑕ ᐊᖓᔪᖅᑳᖅᔪᐊᑦ ᐊᑕᓂᕐᖕᒧᑦ ᑲᑎᖁᔭᐅᓐᓂᖅᐱᑕ ᒧᐊᐱᒥᐅᓄᑦ ᑎᒍᔭᐅᑐᐃᓐᓇᖁᔭᐅᓪᓗᑖ?” 
11ᔨᕼᐅᓴᐸᑎᐅᑉ ᐊᐱᕆᓕᖅᐰᑦ, “ᐊᑕᓂᐅᑉ ᐅᖃᖅᑎᖓᓂᒃ ᑕᒪᓃᑦᑐᖃᓐᖏᓛᖅ, ᐊᑕᓂᖅ ᖃᐅᔨᒋᐊᖅᕕᒋᓂᐊᕋᑦᑎᒍ ᑖᓐᓇ ᐊᖅᑯᑎᒋᓗᒍ?” ᐄᓴᕅᓕᒥᐅᑦ ᐅᓇᑕᖅᑐᒃᓴᖏᑕ ᐊᖓᔪᖅᑳᖓᓐᓂᒃ ᓂᓪᓕᖅᑐᖃᖅᐳᖅ, “ᐃᓔᓴ ᓴᕚᑎᐅᑉ ᐃᕐᖕᓂᖓ ᑕᒫᓃᑦᑐᒐᓗᐊᖅ, ᐃᓔᑦᔭᐅᑉ ᐊᒡᒐᖏᓐᓄᑦ ᐃᒥᕐᖕᒥᒃ ᑯᕕᓯᕙᓚᐅᖅᑐᖅ.” 
12ᔨᕼᐆᓴᐸᑎ ᐅᖃᖅᐳᖅ, “ᐊᑕᓂᐅᑉ ᐅᖃᐅᓯᖓ ᑖᑦᓱᒪᓃᑉᐳᖅ.” ᑕᕝᕙ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓ, ᔨᕼᐆᓴᐹᑎᓗ, ᐄᑐᒥᒥᐅᓪᓗ ᐊᖓᔪᖅᑳᖅᔪᐊᖓᑦ ᐃᓔᓴᒧᑦ ᐅᐸᒍᑎᕗᑦ. 
13ᐃᓔᓴᐅᑉ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓᑦ ᐅᖃᐅᑎᕚ, “ᖃᓄᖅ ᐱᓇᓱᐊᖃᑎᒌᒍᓐᓇᓕᕋᓐᓅᒃ? ᐊᑖᑕᒋᓚᐅᖅᑕᕕᑦ ᐅᖃᖅᑎᖏᓐᓄᑦ ᐊᓈᓇᒋᓚᐅᖅᑕᕕᓪᓗ ᐂᖓᓕᕆᑦ.” ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓᑕ ᑭᐅᕚ, “ᐋᒃᑲᓕ; ᑭᓯᐊᓂ ᐱᖓᓲᓪᓗᑕ ᐊᖓᔪᖅᑳᖅᔪᐊᖑᔪᒍᑦ ᐊᑕᓂᕐᖕᒧᑦ ᑲᑎᖁᔭᐅᓯᒪᔫᔮᓕᕋᑦᑕ ᒧᐊᐱᒥᐅᓄᑦ ᐱᔭᐅᑐᐃᓐᓇᕐᖕᓂᐊᖅᓗᑕ.” 
14ᐃᓔᓴᐅᑉ ᑭᐅᕚ, “ᕿᓚᖕᒥᐅᒐᓴᒡᔪᐃᑦ ᐊᑕᓂᖓᓐᓂᒃ ᐆᒪᔪᒥᒃ ᑭᒡᒐᖅᑐᕋᒪ, ᐅᐱᒋᔭᕋ ᔨᕼᐆᓴᐹᑎᑦ ᔫᑕᐅᑉ ᐊᖓᔪᖅᑳᖅᔪᐊᖓᑦ ᑕᒫᓃᖏᑉᐸᑦ, ᕿᕕᐊᕋᔭᖅᑲᐅᓐᖏᓚᒋᑦ ᑕᑯᖏᓪᓗᑎᓪᓗ. 
15ᒫᓐᓇᓕ ᑯᑭᑦᑕᐸᐅᑎᐅᔭᕐᖕᒥᒃ ᐱᓐᖑᐊᕈᓐᓇᖅᑐᒥᒃ ᕾᔪᖃᓚᐅᖅᓕ.” ᑯᑭᑦᑕᐸᐅᑎᐅᔭᕐᖕᒥᒃ ᐱᓐᖑᐊᖅᑐᖃᓕᖅᑎᓪᓗᒍ ᐊᑕᓂᐅᑉ ᓇᔫᑎᓂᖓ ᐃᓔᓴᒧᐊᖅᐳᖅ, 
16ᐅᖃᓕᖅᓗᓂᓗ, “ᐃᒫᒃ ᑕᕝᕙ ᐊᑕᓂᖅ ᐅᖃᖅᐳᖅ, ‘ᓇᖅᓴᖅ ᑕᒪᓐᓇ ᐸᓂᖅᑐᖅ ᑰᒐᓛᕕᓂᖅ ᐃᒪᕐᖕᒥᒃ ᑕᑕᑎᓐᓂᐊᖅᐸᕋ.’ 
17ᐃᒫᒃ ᐊᑕᓂᖅ ᐅᖃᕐᖕᒪᑦ, ‘ᑕᑯᓂᐊᓐᖏᓚᓯ ᐊᓄᕆᒥᒃ ᓯᓚᓗᖕᒥᒡᓘᓐᓃᑦ, ᑭᓯᐊᓂᓕ ᑕᒪᓐᓇ ᓇᖅᓴᖅ ᓇᔪᖅᑕᓯ ᐃᒪᖃᓕᕐᖕᓂᐊᖅᐳᖅ ᐊᒥᒐᖏᑦᑐᒥᒃ, ᐃᓕᑦᓯᓗ ᐆᒪᔪᖁᑎᓕᒫᓯᓗ ᐃᒥᒃᓴᖃᖁᓪᓗᓯ.’ 
18ᑕᒪᓐᓇᓕ ᑍᒤᑎᑕᐅᓂᖓ ᐊᑕᓂᐅᑉ ᓱᓇᐅᒋᓐᖏᑕᖓ ᒧᐊᐱᒥᐅᓪᓗ ᐃᓕᑦᓯᓐᓄᑦ ᑐᓂᑦᔪᑎᒋᓂᐊᕆᕔᑦ. 
19ᓄᓇᓕᒡᔪᐊᖁᑎᓕᒫᖏᑦ ᐊᕙᓗᖅᔪᐊᖃᖅᑑᒐᓗᐊᑦ ᓵᓚᒋᓂᐊᖅᐸᓯ, ᓄᓇᓕᒡᔪᐊᖁᑎᖏᓪᓗ ᐱᓪᓚᕆᐅᔪᑦ, ᓇᐹᖅᑐᖏᑕᓗ ᐱᐅᓂᓕᒫᖏᑦ ᓇᑲᑎᕐᖕᓂᐊᖅᐸᓯ, ᓄᓇᐅᓪᓗ ᐃᓗᐊᓂᑦ ᑰᒐᓛᖁᑎᖏᑦ ᓯᒥᒃᑐᖅᓗᒋᑦ, ᐱᕈᖅᓰᕕᖁᑎᓕᒫᖏᓪᓗ ᐱᐅᔪᓐᓃᖅᑎᓐᓂᐊᖅᐸᓯ ᐅᔭᕋᓕᖅᑐᖅᓗᒋᑦ.” 
20ᖃᐅᑎᓪᓗᒍ ᐅᓪᓛᒃᑯᑦ ᐆᒪᔪᕕᓂᕐᖕᒥᒃ ᑐᓂᕐᕈᓯᕐᖕᓂᖅ ᓇᓪᓕᐅᑎᓯᒪᓕᕋᓗᐊᖅᑎᓪᓗᒍ, ᑕᑯᓕᖅᐳᑦ ᐃᒪᕐᖕᒥᒃ ᑰᒃᑐᒥᒃ ᐄᑐᒥᐅᑉ ᓇᓛᓂᑦ, ᓇᖅᓴᓕᒫᑦᓯᐊᖅ ᐃᒻᒪᒃᑎᓯᒪᓕᖅᐳᖅ. 
21ᒧᐊᐱᒥᐅᓕᒫᑦ ᑐᓴᐅᒪᓕᖅᐳᑦ ᐊᖓᔪᖅᑳᖅᔪᐊᓄᑦ ᐅᓇᑕᕆᐊᖅᑕᐅᓕᕐᖕᓂᕐᖕᒥᖕᓂᒃ. ᑕᒪᓐᓇ ᐱᑦᔪᑎᒋᓪᓗᒍ ᐊᖑᑎᓕᒫᑦ, ᐃᓅᓱᒃᑐᐃᑦ ᐃᓄᑐᕾᓪᓗ ᐅᓇᑕᖅᑐᖅᓯᐅᑎᓂᒃ ᐊᑐᕈᓐᓇᖅᑐᑦ ᐅᑕᖅᑭᑎᑕᐅᓕᖅᐳᑦ ᓄᓇᖁᑎᖓᑦᑕ ᐊᕕᒃᓯᒪᓂᖓᑕ ᑭᒡᓕᖏᓐᓂ. 
22ᐅᓪᓛᒻᒪᕆᒃᑯᑦ ᐃᖁᒻᒫᓕᖅᑎᓪᓗᒋᑦ, ᓯᕿᓐᓂᔮᓚᐅᖅᐳᖅ ᐃᒪᐅᑉ ᓇᓛᒍᑦ, ᒧᐊᐱᒥᐅᑦ ᑕᑯᓪᓗᓂᑦᔪᒃ ᓯᕿᓂᐅᑉ ᓵᓐᖓᔭᖓ ᐃᒪᖅ ᐊᐅᐸᖅᑐᖅ ᓲᖅᓗ ᐊᐅᒃᑎᑐᑦ. 
23ᐅᖃᖅᐳᓪᓗ, “ᐊᐅᒑᓗᖕᒪᓐᓇ, ᐊᖓᔪᖅᑳᖅᔪᐊᓂᒃᑯᐊ ᐃᒻᒥᖕᓄᑦ ᑐᖁᕋᐅᑎᔪᕕᓈᓘᖅᑰᖅᑐᑦ. ᒫᓐᓇᓕ ᒧᐊᐱᒥᐅᖑᓗᑕ ᐱᖁᑎᖏᓐᓂᒃ ᐱᐅᕋᕆᐊᖅᑐᓕᖅᑕ!” 
24ᒧᐊᐱᒥᐅᓪᓕ ᐄᓴᕅᓕᒥᐅᑦ ᑕᖕᒫᖅᓯᒪᕕᖓᓐᓄᑦ ᑎᑭᐅᑎᖕᒪᑕ ᐄᓴᕅᓕᒥᐅᑦ ᒪᑭᓪᓗᑎᒃ ᐅᓇᑕᖅᕕᒋᓕᕐᖕᒪᒋᑦ ᕿᒫᔭᕆᐊᖃᓕᖅᐳᑦ. ᐄᓴᕅᓕᒥᐅᓪᓗ ᒧᐊᐱᒥᐅᑦ ᓄᓇᖁᑎᓕᒫᖓᓐᓂᒃ ᑎᒍᓯᕗᑦ ᐃᓄᖏᑦ ᑐᖁᕋᖅᓗᒋᑦ. 
25ᓄᓇᓕᓕᒫᖏᑦ ᓱᒃᑯᓪᓗᒋᑦ, ᐅᓇᑕᖅᑐᒃᓴᖁᑎᓕᒫᖏᑦ ᒥᓘᑎᕕᓂᕐᖕᓄᑦ ᐱᕈᖅᓰᕕᖁᑎᖏᑦ ᐅᔭᖅᑭᖅᓱᖅᓯᒪᓚᐅᖅᐳᑦ, ᑰᒐᓚᓕᒫᖏᓪᓗ ᑰᒍᓐᓃᖅᓗᑎᒃ, ᓇᐹᖅᑐᑦᓯᐊᕙᓕᒫᓪᓗ ᓇᑲᑎᖅᑕᐅᓪᓗᑎᒃ. ᑭᕆ-ᕼᐃᕆᑎ ᖃᓄᐃᓕᓯᒪᖏᑦᑐᑑᓚᐅᕋᓗᐊᖅᓗᓂ ᐅᓇᑕᖅᑐᒃᓴᓄᑦ ᑎᑭᑕᐅᖕᒥᒐᒥ ᐃᓪᓘᓕᔭᖅᑐᓄᑦ ᐅᖓᓗᔭᐅᓪᓗᓂ ᐅᓇᑕᖅᕕᐅᓕᕐᖕᒥᒐᒥ ᐱᔭᐅᒋᕗᖅ. 
26ᒧᐊᐱᒥᐅᑦ ᐊᖓᔪᖅᑳᖅᔪᐊᖓᑦ ᖃᐅᔨᓕᕋᒥ ᓵᓚᐅᓕᕐᖕᓂᕐᖕᒥᓂᒃ, ᐅᓇᑕᖅᑐᒃᓴᖁᑎᒥᓂᒃ 700-ᓂᒃ ᐃᓚᖃᖅᓗᓂ ᐄᑐᒥᐅᑉ ᓄᓇᖓᓄᑦ ᐊᓂᒎᑎᒋᐊᕋᓗᐊᖅᓗᓂ ᐱᔪᓐᓇᓚᐅᓐᖏᓚᖅ. 
27ᑕᕝᕙ ᐃᕐᖕᓂᓂ ᐊᖓᔪᒃᓕᖅᐹᖅ, ᐊᖓᔪᖅᑳᖅᔪᐊᖑᓂᖓᓂᒃ ᑭᖑᕝᕕᐅᑎᔪᒃᓴᖅ ᑎᒍᓪᓗᓂᐅᒃ ᑐᖁᓪᓗᒍ ᑐᓂᕐᕈᓯᕈᑎᒋᕚ ᐃᒡᓗᒐᓴᒡᔪᐊᑦ ᐊᕙᓗᖅᔪᐊᖏᓐᓂ; ᑕᕝᕙ ᐄᓴᕅᓕᒥᐅᑦ ᑲᑉᐱᐊᓇᖅᑐᖅᔪᐊᕐᖕᒧᑦ ᑎᑭᑕᐅᕗᑦ. ᐅᓇᑕᕋᓱᒍᓐᓃᖅᓗᑎᒃ ᓄᓇᒥᖕᓄᑦ ᐅᑎᑐᐃᓇᓕᖅᐳᑦ.
