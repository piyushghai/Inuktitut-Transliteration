1ᐃᓄᒋᐊᒃᑐᖅᔪᐊᓪᓕ ᐅᖁᒤᒃᓴᕐᖕᓂᕐᖕᒥᒃ ᓈᒻᒪᒃᓴᕋᑎᒃ ᓂᓪᓕᐊᓕᕐᖕᒪᑕ, ᐊᑕᓂᖅ ᖁᕕᐊᓱᓚᐅᓐᖏᓚᖅ; ᐊᑕᓂᐅᑉ ᑐᓵᓚᐅᕐᖕᒪᒋᑦ ᓂᓐᖓᐅᒪᓂᖓᓗ ᐊᐅᓚᑦᔭᒃᑕᐅᓚᐅᖅᐳᖅ. ᑍᒤᒻᒪᑦ ᐊᑕᓂᐅᑉ ᐃᑯᒪᖓ ᐃᑯᐊᓚᓚᐅᖅᐳᖅ ᐊᑯᓐᓂᖓᓐᓂ, ᑕᖕᒫᖅᓯᒪᕕᐅᓪᓗ ᓯᓚᑖᓂ ᐃᑯᐊᓪᓚᓚᐅᖅᐳᖅ. 
2ᐃᓄᐃᓪᓕ ᓂᓪᓕᐊᓕᖅᐳᑦ ᒨᓯᓯᒧᑦ, ᒨᓯᓯᐅᓪᓗ ᐊᑕᓂᖅ ᑐᒃᓯᐊᖅᕕᒋᖕᒪᒍ, ᐃᑯᒪ ᑕᕝᕙ ᖃᒥᑉᐳᖅ. 
3ᓄᓇ ᑖᓐᓇ ᐊᑎᖃᖅᑎᑉᐹ ᑕᐱᕋᒥᒃ, ᐊᑕᓂᐅᑉ ᐃᑯᒪᖓ ᐊᑯᓐᓂᖓᓐᓂ ᐃᑯᐊᓚᓚᐅᕐᖕᒪᑦ.
4ᐄᓴᕅᓕᐅᖏᑦᑐᓪᓕ ᐃᖏᕐᕋᖃᑕᐅᔪᑦ ᓂᕿᓂᒃ ᐊᓯᖏᓐᓂᒃ ᓂᕆᔪᒪᒻᒪᕆᓕᓚᐅᖅᐳᑦ; ᐄᓴᕅᓕᒥᐅᑦ ᓂᐱᖃᖅᓗᑎᒃ ᕿᐊᓕᓚᐅᕆᕗᑦ ᐅᖃᖅᓗᑎᒃ, “ᑭᐊ ᓂᕿᓪᓚᕆᖕᒥᒃ ᓂᕆᑎᓐᓂᐊᖅᐹᑎᒍᑦ? 
5ᐃᖅᑲᐅᒪᕙᕗᑦ ᐃᖃᓗᐃᑦ ᐊᒥᒐᕋᑎᒃ ᓂᕿᒋᓚᐅᖅᑕᕗᑦ ᐃᑦᔨᑉᑎᒥ, ᐱᕈᖅᑐᐃᓪᓗ ᓂᕆᕙᓚᐅᖅᑕᕗᑦ ᐊᑎᖃᖅᑐᑦ ᑭᐅᑲᒻᐳᕆᓂᒃ, ᒥᓚᓐᓂᒡᓗ, ᓖᑭᓂᒡᓗ, ᐂᓂᐊᓂᒡᓗ, ᒑᕐᓕᒡᓂᒡᓗ. 
6ᒫᓐᓇᓕ ᑍᒃᑯᓄᖓ ᑭᐱᓕᖅᐳᒍᑦ ᑕᒫᓂ ᐸᓂᓕᖅᑐᑐᑦ; ᒫᓂ ᓱᓇᖃᖏᒻᒪ, ᒫᓇ ᑕᒪᑦᔭᑐᐊᖅ ᑕᑯᕙᒃᑕᑐᐊᕗᑦ!”
7ᒫᓐᓇᓕ ᐱᕈᖅᑐᑦ ᑰᕆᐊᓐᑐᕆᐅᑉ ᐱᕈᖅᓯᐊᒃᓴᖓᑕ ᐊᑦᔨᑲᓴᒋᓚᐅᖅᐹ, ᒥᑭᔫᑎᐅᓪᓗᓂ ᖃᑯᕈᔪᒃᓗᓂ ᖁᖅᓱᑕᐅᕗᖅ ᑎᓕᐊᒻᑎᑐᑦ. 
8ᐃᓄᐃᓪᓗ ᑕᒪᑐᒥᖓ ᓄᐊᑦᓯᕙᓚᐅᖅᐳᑦ, ᓯᖃᓪᓕᓪᓗᒍ ᓯᖃᓪᓕᓯᑦᔪᑎᒧᑦ ᐅᔭᕋᕐᖕᒧᑦ ᐅᕝᕙᓘᓐᓃᑦ ᐃᓗᖃᖅᑐᒥ ᓯᖃᓪᓕᑎᑦᓯᔪᑎᒧᑦ, ᓵᑦᑑᔭᐅᑎᒧᑦ ᐃᒐᓪᓗᒍ, ᓂᐊᖂᔭᓕᐊᕆᓪᓗᒍᓗ; ᑎᐱᖓ ᓂᐊᖂᔭᓕᐊᖑᔪᑐᑦ ᑎᐱᖃᓚᐅᖅᐳᖅ ᐅᖅᓱᒧᑦ ᐆᑕᐅᔪᑎᑐᑦ. 
9ᑕᖕᒫᖅᓯᒪᕕᒃ ᐅᓐᓄᐊᒃᑯᑦ ᓄᓇ ᖃᐅᓯᖅᑎᑕᐅᔭᕌᖓᑦ, ᒫᓇ ᑲᑕᒐᖃᓯᐅᑎᕙᓚᐅᖅᐳᖅ.
10ᒨᓯᓯᐅᑉ ᐃᓄᐃᑦ ᑐᓵᓚᐅᖅᐰᑦ ᕿᐊᑎᓪᓗᒋᑦ, ᐃᒡᓗᒥᐅᖃᑎᒌᑦ ᐊᑐᓂᑦ, ᐃᓄᓕᒫᑦ ᑐᐱᕐᖕᒥ ᐹᖓᓂ; ᐊᑕᓂᐅᓪᓗ ᓂᓐᖓᐅᒪᓂᖓ ᐊᖏᔪᒥᒃ ᐊᐅᓚᑦᔭᓚᐅᐳᖅ; ᒨᓯᓯᓗᑦᑕᐅᖅ ᖁᕕᐊᓱᒍᓐᓃᓚᐅᕆᕗᖅ. 
11ᒨᓯᓯᓗ ᐊᑕᓂᕐᖕᒧᑦ ᐅᖃᖅᐳᖅ, “ᓱᖕᒪᑦ ᐱᔩᑦ ᓱᒋᐊᖅᐱᐅᒃ? ᓱᖕᒪᓪᓗ ᓵᖕᓂ ᖁᕕᐊᒋᖏᑉᐱᖔ? ᐅᑯᐊ ᐃᓄᐃᑦ ᐅᖁᒤᒃᓴᕐᖕᓂᖏᑦ ᐅᕙᓐᓄᑦ ᐃᓕᒐᕕᒋᑦ. 
12ᐅᑯᐊ ᐃᓄᓕᒫᑦ ᕿᑐᕐᖓᖅᑖᕆᓚᐅᕋᒃᑮᑦ? ᑖᒃᑯᓂᖓ ᐃᕐᖕᓂᖅᑖᓚᐅᕋᒫ? ᐅᕙᓐᓄᑦ ᐅᖃᕈᓐᓇᓕᖅᐲᑦ, ‘ᐅᑯᐊ ᐃᕿᒻᒥᓗᒋᑦ ᐊᒡᔭᒃᑭᑦ, ᓲᖅᓗ ᓄᑕᕋᑯᓗᒃ ᐊᒫᒪᒃᑐᖅ ᑲᒪᔨᒥᓄᑦ ᐊᒡᔭᖅᑕᐅᖕᒪᑦ,’ ᓄᓇᒧᑦ ᓯᕗᓕᖏᓐᓄᑦ ᐊᖏᕈᑎᒋᓚᐅᖅᑕᕐᖕᓄᑦ ᑎᑭᐅᑎᓗᒋᑦ? 
13ᓇᑭᓪᓕ ᓂᕿᓪᓚᕆᖕᒥᒃ ᓇᓂᓯᓂᐊᕋᒪ ᐅᑯᐊ ᓂᕿᒃᓴᖏᓐᓂᒃ? ᐅᕙᓐᓄᑦ ᕿᐊᔪᐊᓘᓕᕐᖕᒪᑕ, ᐅᖃᖅᓗᑎᒃ, ‘ᓂᕿᓪᓚᕆᖕᒥᒃ ᐂᑦᑐᓚᐅᖅᑎᒍᑦ, ᓂᕆᓂᐊᕋᑦᑕ.’ 
14ᐃᓄᐃᑦ ᐅᑯᐊ ᐅᕙᖓᑐᐊᖅ ᑲᒪᒋᔪᓐᓇᓐᖏᑕᒃᑲ, ᐅᖁᒤᒋᔭᖏᑦ ᐅᕙᓐᓄᑦ ᐅᖁᒤᓗᐊᕐᖕᒪᑕ. 
15ᑍᒫᒃ ᐱᑎᓐᓂᐊᕈᕕᖓ, ᐊᑏ ᒫᓐᓇ ᐅᕙᓂ ᑐᖁᓕᓐᖓ, ᐃᓕᖕᓄᑦ ᖁᕕᐊᒋᔭᐅᒍᒪ, ᐊᔪᓕᓕᕐᖕᓂᕐᖕᒥᒃ ᑕᑯᑎᑦᑍᓕᓐᖓ!”
16ᐊᑕᓂᐅᑉ ᒨᓯᓯ ᐅᖃᖅᕕᒋᕚ, ᐅᖃᖅᓗᓂ: “ᑲᑎᑎᑦᓯᓚᐅᕆᑦ ᓵᓐᓄᑦ ᐊᖑᑎᓂᒃ 70-ᓂᒃ, ᐄᓴᕅᓕᒥᐅᑦ ᐊᖓᔪᖅᑳᖏᓐᓂᒃ, ᐊᖓᔪᖅᑲᐅᔪᓐᓇᖅᑐᓪᓗ ᖃᐅᔨᒪᔭᑎᑦ; ᑐᐱᖅᔪᐊᒧᓪᓗ ᑲᑎᒪᕕᖕᒧᑦ ᑲᑎᑎᓪᓗᒋᑦ ᐃᓕᖕᓂᒃ ᑕᕝᕙᓂ ᓇᖏᖃᑎᖃᖁᓪᓗᒋᑦ. 
17ᐅᕙᖓᓗ ᑕᕝᕙᓂ ᐊᖅᑲᖅᕕᒋᓂᐊᖅᐸᑦᓯ ᐅᖃᖃᑎᒋᓗᓯᓗ, ᐊᓂᕐᖕᓂᖅᓗ ᐱᓯᒪᔧᑦ ᐃᓚᖓ ᐱᓂᐊᖅᐸᕋ ᐃᓕᓗᒍᓗ ᑖᒃᑯᓄᖓ; ᑖᒃᑯᐊ ᐊᒡᔭᖅᓯᖃᑎᒋᓂᐊᖅᐸᑎᑦ ᐃᓄᐃᑦ ᐅᖁᒤᑦᔪᑎᒋᔭᖏᓐᓂᒃ, ᐃᓄᑑᓗᑎᑦ ᐊᒡᔭᖅᓯᔪᓐᓃᕐᖕᓂᐊᕋᕕᑦ. 
18ᐃᓄᐃᑦ ᐅᖃᐅᑎᔭᕆᐊᖃᖅᐸᑎᑦ, ᐃᓕᑦᓯᓐᓂᒃ ᓴᓗᒻᒪᖅᑎᓕᕆᑦᓯ ᖃᐅᒃᐸᐅᓂᐊᖅᑐᖅ ᐱᓪᓗᒍ, ᓂᖅᑭᓪᓚᕆᖕᒥᒃ ᓂᕆᔪᒫᓕᕋᑦᓯ, ᕿᐊᓂᕆᔭᓯ ᐊᑕᓂᐅᑉ ᑐᓴᓚᐅᕐᖕᒪᒋᑦ, ᐅᖃᖅᑎᓪᓗᓯ, ‘ᑭᐊ ᓂᕿᓪᓚᕆᖕᒥᒃ ᓂᕆᑎᓂᐊᖅᐹᑎᒍᑦ? ᐃᑦᔨᑉᑎᒥ ᓂᕿᑦᓯᐊᕙᖕᓂᒃ ᓂᕆᕙᓚᐅᕐᖕᓂᑦᑎᑐᑦ.’ ᑍᒤᒻᒪᑦ ᐊᑕᓂᐅᑉ ᓂᕿᓪᓚᕆᖕᒥᒃ ᑐᓂᓯᕕᒋᓂᐊᖅᐹᓯ ᓂᕆᖁᓪᓗᓯ. 
19ᐅᓪᓗᒥ ᐊᑕᐅᓯᑐᐃᓐᓇᕐᖕᒥ ᓂᕿᑐᕐᖕᓂᐊᓐᖏᓚᓯ, ᐅᓪᓗᓄᑦ ᒪᕐᕈᐃᓐᓇᕐᖕᓅᖏᑦᑐ, ᐅᓪᓗᓄᑦ ᑕᓪᓕᒪᑐᐃᓐᓇᐅᖏᑦᑐᓄᑦ, ᐅᓪᓗᓄᑦ ᖁᓕᑐᐃᓐᓇᐅᖏᑦᑐᓄᑦ, ᐊᕙᑎᑐᐃᓐᓇᐅᖏᑦᑐᓄᓪᓗ, 
20ᑕᖅᑭᓕᒫᒥᒡᓕ, ᓱᖅᓗᑦᓯᓐᓂᑦ ᓂᕿ ᐊᓂᐊᓕᖅᐸᑦ ᑭᓯᐊᓂ, ᐃᓕᑦᓯᓗ ᐊᕆᐅᒍᑦᓯᐅᒃ, ᐊᑕᓂᖅ ᐊᑯᓐᓇᑦᓯᓐᓃᑦᑐᖅ ᓇᕐᕈᒋᓚᐅᕋᑦᓯᐅᒃ, ᓵᖓᓂᓗ ᕿᐊᓪᓗᓯ ᐅᖃᖅᓗᓯᓗ, ‘ᓱᖕᒪᑦ ᐃᑦᔨᑉᑎᒥᑦ ᐊᐅᓪᓚᓚᐅᖅᐱᑕ?’”
21ᒨᓯᓯᓗ ᐅᖃᖅᐳᖅ, “ᐃᓄᐃᑦ ᐃᓚᒋᔭᒃᑲ ᐊᖑᑎᑦ 600,000-ᖏᓐᓃᑉᐳᑦ ᐱᓱᒃᑏᑦ; ᑭᓯᐊᓂ ᐅᖃᖅᐳᑎᑦ, ‘ᓂᕿᓪᓚᕆᖕᒥᒃ ᑐᓂᓯᕕᒋᓂᐊᖅᐸᒃᑲ, ᑕᖅᑭᓕᒫᒧᑦ ᓂᕿᑑᒪᖁᓪᓗᒋᑦ.’ 
22ᓰᐲᑦ ᑐᖁᕋᖅᑕᐅᓂᐊᓕᖅᐹᑦ, ᐃᒻᒧᒃᓯᐅᒊᓪᓗ ᑐᖁᕋᖅᑕᐅᓂᐊᓕᖅᐹᑦ ᑖᒃᑯᓄᖓ ᓈᒻᒪᒡᓗᑎᒃ? ᐅᕝᕙᓘᓐᓃᑦ ᐃᒪᕐᖕᒥᑦ ᐃᖃᓗᐃᑦ ᑲᑎᑕᐅᓂᐊᖅᐸᑦ ᑖᒃᑯᐊ ᐱᓪᓗᒋᑦ, ᑖᒃᑯᓄᖓᓕᒫᖅ ᓈᒻᒪᖁᓗᒋᑦ?”
23ᐊᑕᓂᐅᑉ ᒨᓯᓯ ᐅᖃᐅᑎᕚ, “ᐊᑕᓂᐅᑉ ᑕᓕᖓ ᓁᒡᓕᒋᐊᖅᓯᒪᕚ? ᒫᓐᓇᓕ ᖃᐅᔨᓂᐊᓕᖅᐳᑎᑦ ᐅᖃᐅᓯᕆᔭᕋ ᑲᔪᓯᓂᐊᕐᖕᒪᖔᑦ ᖃᔪᓯᓂᐊᖏᒻᒪᖔᓪᓘᓐᓃᑦ.”
24ᒨᓯᓯ ᐊᓂᕗᖅ ᐃᓄᐃᑦ ᐅᖃᐅᑎᔭᖅᑐᖅᓗᒋᑦ ᐊᑕᓂᐅᑉ ᐅᖃᐅᓯᕆᔭᖏᓐᓂᒃ, ᐊᖓᔪᖅᑳᓪᓗ 70-ᑦ ᑲᑎᑎᑉᐰᑦ ᑐᐱᖅᔪᐊᑉ ᐊᕙᑖᓄᐊᖅᑎᓪᓗᒋᑦ. 
25ᑕᕝᕙ ᐊᑕᓂᖅ ᓄᕗᔭᒃᑯᑦ ᐊᖅᑲᖅᐳᖅ ᐅᖃᖅᕕᒋᓪᓗᒍᓗ, ᐊᓂᕐᖕᓂᖅᓗ ᐱᓯᒪᔭᖓᑕ ᐃᓚᖓ ᑎᒍᕚ ᐊᖓᔪᖅᑳᓄᓪᓗ 70-ᓄᑦ ᑐᓂᓪᓗᒍ; ᐊᓂᕐᖕᓂᐅᓪᓗ ᐊᖅᑲᖅᕕᒋᖕᒪᒋᑦ, ᒎᑎᐅᑉ ᐅᖃᐅᓯᐅᖁᔭᖓᓂᒃ ᐅᖃᓪᓚᓕᖅᐳᑦ, ᑭᖑᓂᖓᒍᓪᓕ ᑍᒤᓕᐅᒃᑲᓐᓂᕈᓐᓃᖅᓗᑎᒃ.
26ᐊᖑᑏᒡᓕ ᒪᕐᕉᒃ ᑕᖕᒫᖅᓯᒪᕕᖕᒦᖏᓐᓇᓚᐅᖅᑐᒃ: ᐂᑉᐸᖓᑕ ᐊᑎᖓ ᐃᓪᑖᑎ, ᐂᑉᐸᖓᑕᓗ ᐊᑎᖓ ᒥᑖᑎ ᐊᓂᕐᖕᓂᐅᑉ ᑖᒃᑯᐊᒃ ᐃᓂᒋᓕᖅᐹᒃ, ᑖᒃᑯᐊᒃ ᐊᑎᓕᐅᖅᑕᐅᖃᑕᐅᓯᒪᓚᐅᖅᐴᒃ, ᑐᐱᖅᔪᐊᒧᓪᓕ ᐂᓚᐅᖏᑦᑐᑦ; ᑐᐱᕐᖕᒥᖕᓂᓕ ᒎᑎᐅᑉ ᐅᖃᐅᓯᐅᖁᔭᖏᓐᓂᒃ ᐅᖃᓪᓚᓚᐅᖅᐴᒃ. 
27ᐃᓅᓱᒃᑐᒥᒡᓕ ᑐᐊᕕᖅᓗᓂ ᒨᓯᓯᒧᑦ ᐅᖃᕆᐊᖅᑐᖅᑐᖃᖅᐳᖅ, ᐅᖃᖅᓗᓂ, “ᐃᓪᑖᑎ ᒥᑖᑎᓗ ᑕᖕᒫᖅᓯᒪᕕᖕᒥ ᒎᑎᐅᑉ ᐅᖃᐅᓯᐅᖁᔭᖏᓐᓂᒃ ᐅᖃᓪᓚᒃᑑᒃ.”
28ᔮᓱᐊᓕ ᓈᓂᐅᑉ ᐃᕐᖕᓂᖓ, ᒨᓯᓯᐅᑉ ᐃᑲᔪᖅᑎᖓ, ᓂᕈᐊᖅᓯᒪᓪᓚᕆᒃᑕᖓ, ᑭᐅᕗᖅ ᐅᖃᖅᓗᓂ, “ᐊᖓᔪᖅᑳᒃ ᒨᓯᓯ, ᑍᒤᓕᐅᖁᓐᖏᓚᐅᒃᑭᒃ!”
29ᒨᓯᓯᐅᑉ ᐅᖃᐅᑎᕚ, “ᐅᕙᓐᓂᒃ ᓯᖕᓇᒍᑦᔨᕖᑦ? ᐃᓄᓕᒫᑦ ᒎᑎᐅᑉ ᐅᖃᐅᓯᐅᖁᔭᖏᓐᓂᒃ ᐅᖃᕈᓐᓇᖁᒐᓗᐊᖅᐸᒃᑲ ᐊᑕᓂᕐᖕᒧᓪᓗ ᐊᓂᕐᖕᓂᕐᖕᒥᒃ ᑐᓂᓯᕕᐅᖁᒐᓗᐊᖅᐸᒃᑲ!” 
30ᒨᓯᓯᓗ ᑕᖕᒫᖅᓯᒪᕕᖕᒧᑦ ᐅᑎᖅᐳᖅ, ᐄᓴᕅᓕᒥᐅᑦ ᐊᖓᔪᖅᑳᖏᑦ ᐃᓚᒋᓪᓗᒋᑦ.
31ᐊᓄᕆᓗ ᑎᑭᑉᐳᖅ ᐊᑕᓂᕐᖕᒥᑦ ᑎᑭᑎᑦᓯᑎᑕᐅᓪᓗᓂ ᑎᖕᒥᐊᓂᒡᓗ ᑯᐂᐅᓪᓂᒃ ᐊᑎᓕᖕᓂᒃ ᑎᑭᑦᑐᖃᖅᐳᖅ ᐃᒪᐅᑉ ᓇᓛᓂᑦ ᐱᔪᓂᒃ, ᒥᓪᓗᑎᒡᓗ ᑕᖕᒫᖅᓯᒪᕕᐅᑉ ᖃᓂᒋᔭᖓᓄᑦ, ᐳᖅᑐᓂᖃᖅᓗᓂ ᐃᑎᒐᖕᓂᒃ ᐱᖓᓱᓂᒃ, ᑭᒡᓕᖃᖅᓗᓂᓗ ᓇᒧᑐᐃᓐᓇᖅ ᑕᖕᒫᖅᓯᒪᕕᖕᒥᑦ ᐱᓱᒡᓗᓂ ᐅᓪᓗᓕᒫᖅ ᐱᓱᒃᕕᓪᓗᐊᒧᑦ ᑎᑭᐅᒪᓪᓗᑎᒃ, 
32ᐃᓄᐃᑦ ᐅᓪᓗᖅ ᐅᓐᓄᐊᖅᓗ ᑍᓐᓇ ᓈᓪᓗᒍ ᖃᐅᑎᓪᓗᒍᓗ ᓄᐊᑦᓯᓚᐅᖅᐳᑦ ᑎᖕᒥᐊᓂᒃ, ᐃᓄᒃ ᐊᑕᐅᓯᖅ ᖁᓕᓂᒃ ᐃᕕᐅᔭᕐᖕᓂᒃ ᑕᑕᓪᓗᒋᑦ ᓄᐊᑦᓯᓚᐅᖅᐳᑦ; ᐸᓂᖅᓯᐊᕆᓪᓗᒋᑦ ᑕᖕᒫᖅᕕᐅᑉ ᓇᑎᕐᖕᓇᖓᓂ. 
33ᓂᕿᒥᒡᓕ ᓂᕆᓚᐅᖅᑎᓐᓇᒋᑦ ᓱᓕ, ᐊᑕᓂᐅᑉ ᓂᓐᖓᐅᒪᓂᖓ ᑎᑭᓚᐅᖅᐳᖅ ᐃᓄᖕᓄᑦ, ᐃᓄᐃᑦ ᖃᓂᒪᓇᖅᑐᖅᔪᐊᒧᑦ ᑎᑭᑕᐅᓚᐅᖅᐳᑦ. 
34ᑖᓐᓇ ᓄᓇ ᐊᑎᖃᖅᑎᑉᐹᑦ ᑭᐳᕌᑎ-ᕼᐊᑖᕙᒥᒃ ᑐᑭᖓ ᑭᐱᖅᓴᓚᐅᖅᑐᑦ ᐃᓗᕕᖃᖅᕕᖓᑦ, ᑕᕝᕙᓂ ᓂᕿᒧᑦ ᑭᐱᖅᓴᓚᐅᖅᑐᑦ ᐃᓗᕕᖅᑕᐅᓚᐅᕐᖕᒪᑕ.
35ᑭᐳᕌᑎ-ᕼᐊᑖᕙᒥᑦ ᐃᓄᐃᑦ ᐃᖏᕐᕋᓚᐅᖅᐳᑦ ᕼᐊᔨᕌᑎᒧᑦ ᑍᑲᓃᓕᖅᓗᑎᒡᓗ.
