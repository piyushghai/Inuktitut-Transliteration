1ᐊᑕᓂᐅᑉ ᒨᓯᓯ ᐅᖃᖅᕕᒋᕚ, ᐂᕈᓂᐅᑉ ᐃᕐᖕᓂᖏᑦᑕ ᑐᖁᓚᐅᕐᖕᓂᖏᑕ ᑭᖑᓂᖓᒍᑦ, ᑖᒃᑯᐊᒃ ᐊᑕᓂᕐᖕᒧᑦ ᐂᓚᐅᖅᑑᒃ ᑐᖁᓪᓗᑎᒡᓗ. 
2ᐊᑕᓂᐅᑉ ᒨᓯᓯ ᐅᖃᐅᑎᕚ, “ᐊᖓᔪᐃᑦ ᐂᕈᓂ ᐅᖃᐅᑎᒍᒃ ᐃᑎᕈᒪᓕᕈᓂ ᖃᖓᑐᐃᓐᓇᒃᑯᑦ ᐃᑎᖃᑦᑕᖁᖏᓪᓗᒍ ᐃᑦᔪᕐᖕᓁᖅᑐᕕᖕᒥ ᐃᑦᔪᕐᖕᓁᓐᓂᖅᐹᖓᓐᓄᑦ ᑖᓗᑕᐅᑉ ᐅᖓᑖᓃᑦᑐᒧᑦ ᐃᓱᒪᒋᔭᐅᔪᓐᓁᖅᕕᐅᑉ ᐃᒃᓯᖅᕕᐅᑉ ᓵᖓᓄᑦ, ᐃᑎᕈᓂ ᖃᖓᑐᐃᓐᓇᒃᑯᑦ ᑐᖁᓂᐊᕐᖕᒪᑦ, ᐅᕙᖓ ᓴᖅᑭᖃᑦᑕᕋᒪ ᓄᕗᔭᒥ ᑖᓗᑕᖅᔪᐊᑉ ᐃᓱᒪᒋᔪᓐᓁᖅᓯᕕᐅᑉ ᖁᓛᓂ. 
3ᐃᒫᒃ ᑕᕝᕙ ᐂᕈᓂ ᐃᑎᖃᑦᑕᕆᐊᖃᖅᐳᖅ ᐃᑦᔪᕐᖕᓁᑦᑐᕕᖕᒧᑦ; ᐃᒻᒧᒃᓯᐅᒐᐅᑉ ᐊᖑᓴᓪᓗᖓᓂᒃ ᐃᓐᓇᐅᖏᑦᑐᒥᒃ ᐊᔪᕐᖕᓂᖅ ᐱᓪᓗᒍ ᑐᓂᕐᕈᑎᒃᓴᒥᒃ ᓇᒃᓴᖅᓗᓂ, ᓰᐱᐅᓪᓗ ᐊᖑᓴᓪᓗᖓᓂᒃ ᐃᑯᐊᓚᓗᓂ ᑐᓂᕐᕈᑎᒃᓴᒥᒃ.”
4ᐊᑐᕆᐊᖃᖅᐳᖅ ᖃᓪᓗᓈᖅᑕᒥᒃ ᐅᕕᓂᕈᕐᖕᒥᒃ ᑕᑭᔪᒥᒃ, ᐃᓗᓪᓖᓪᓗ ᓵᑦᑐᑦ ᐊᑐᖅᓗᒋᑦ; ᑕᑦᓯᕈᓯᖅᓯᒪᓗᓂᓗ ᖃᓪᓗᓈᖅᑕᒥᒡᓗ ᓇᓴᖅᓯᒪᓗᓂ, ᑖᒃᑯᐊ ᐊᓐᓄᕌᑦ ᐃᑦᔪᕐᖕᓁᑦᑑᖕᒪᑕ; ᐊᓐᓄᕌᖏᓐᓂᕐᖕᒥᓂ ᐃᒥᕐᖕᒧᑦ ᐅᐊᓴᕆᐊᖃᖅᐳᖅ ᑎᒥᓕᒫᒥᓂᒃ.
5ᓄᓇᓕᖕᓂᑦ ᐄᓴᕅᓕᒥᐅᓂᑦ ᐱᑎᑕᐅᔭᕆᐊᖃᖅᐳᖅ ᒎᑦᓰᖕᓂᒃ ᒪᕐᕉᖕᓂᒃ ᐊᖑᓴᓪᓘᖕᓂᒃ, ᐊᔪᕐᖕᓂᖅ ᐱᓪᓗᒍ ᑐᓂᕐᕈᑎᒃᓵᖕᓂᒃ, ᓰᐱᐅᓪᓗ ᐊᖑᓴᓪᓗᖓᓂᒃ ᑐᓂᕐᕈᑎᒃᓴᒥᒃ ᐃᑯᐊᓚᒐᒃᓴᒥᒃ. 
6ᑐᓂᕐᕈᓯᕆᐊᖃᖅᐳᖅᓗ ᐃᒻᒧᒃᓯᐅᒐᐅᑉ ᐸᖕᓂᖓᓂᒃ ᓇᖕᒥᓂᖅ ᐊᔪᕐᖕᓂᓂ ᐱᓪᓗᒋᑦ ᐃᓱᒪᒋᔪᓐᓁᖅᕕᐅᖁᓪᓗᒍ ᐃᒡᓗᒥᐅᖃᑎᓂᓗ ᐱᓪᓗᒋᑦ. 
7ᑕᕝᕙ ᒎᑦᓰᒃ ᒪᕐᕉᒃ ᐊᑕᓂᐅᑉ ᓵᖓᓄᐊᕈᑎᔭᕆᐊᖃᖅᐹᒃ ᑐᐱᐅᑉ ᑲᑎᒪᕕᐅᑉ ᐃᑎᖅᑕᖅᕕᖓᓄᑦ. 
8ᐂᕈᓂ ᑕᕝᕙ ᓇᓚᐅᑦᑖᕈᑏᖕᓂᒃ ᒪᕐᕉᖕᓂᒃ ᑲᑕᒃᑎᑦᓯᔭᕆᐊᖃᖅᐳᖅ ᒎᑦᓰᒃ ᒪᕐᕉᒃ ᐱᓪᓗᒋᒃ ᐱᖃᑖ ᐊᑕᓂᕐᖕᒧᑦ ᑐᓂᕐᕈᑕᐅᖁᓪᓗᒍ ᐱᖃᑖᓗ ᐊᐅᓪᓚᖅᑎᑕᒃᓴᐅᖁᓪᓗᒍ ᐊᔪᕐᖕᓂᖅ ᐱᓪᓗᒍ. 
9ᑖᓐᓇ ᒎᑦᓯ ᐊᑕᓂᕐᖕᒧᑦ ᑐᓂᕐᕈᑕᐅᖁᓪᓗᒍ ᓇᓚᐅᑕᐅᔪᖅ ᐂᕈᓂᐅᑉ ᑐᖁᓪᓗᒍ ᑐᓂᕐᕈᑎᒋᔭᕆᐊᖃᖅᐹ ᐊᔪᕐᖕᓂᖅ ᐱᓪᓗᒍ. 
10ᐱᖃᑖᓕ ᒎᑦᓯ ᓇᓚᐅᑕᐅᔪᖅ ᐊᐅᓪᓚᖅᑎᑕᒃᓴᒧᑦ ᐊᑕᓂᐅᑉ ᓵᖓᓄᐊᖅᑎᑕᐅᔭᕆᐊᖃᖅᐳᖅ ᐆᒪᓗᓂ ᐃᓱᒪᒋᔪᓐᓁᖅᕕᐅᑦᔪᑎᒃᓴᐅᖁᓪᓗᒍ ᐊᐅᓪᓚᖅᑎᓪᓗᒍᓗ ᐃᓄᖃᖏᑦᑐᒧᑦ.
11ᐂᕈᓂᐅᓪᓗ ᐃᒻᒧᒃᓯᐅᒐᐅᑉ ᐸᖕᓂᖓ ᕾᑎᑕᒃᓴᕆᕚ ᓇᖕᒥᓂᖅ ᐊᔪᕐᖕᓂᓂ ᐱᑦᔪᑎᒋᓗᒋᑦ ᐃᒡᓗᒥᐅᖃᑎᓂᓗ ᐱᓪᓗᒋᑦ, ᑐᖁᑕᒃᓴᕆᕚ ᑐᓂᕐᕈᑎᒋᓗᒍ. 
12ᐃᓯᖅᓗᐊᕐᖕᓂᑎᑦᓯᑦᔪᑎᒥᒃ ᐱᔭᕆᐊᖃᖅᐳᖅ ᐊᐅᒪᓂᒃ ᐃᓗᓕᖃᖅᓗᓂ ᑐᓂᕐᕈᓯᖅᕕᖕᒥᑦ, ᐊᑕᓂᐅᑉ ᓵᖓᓂᑦ, ᒪᕐᕈᕕᒡᓗᒍ ᐃᑎᒻᒥᐊᖅᑑᑎᒥᒃ ᑎᐱᑦᓯᐊᕆᒃᑐᒥᒃ ᐃᓐᓴᓐᓯᒥᒃ ᐃᓯᖅᓗᐊᕐᖕᓂᑎᑕᒃᓴᒥᒃ ᓯᖃᓪᓕᑦᓯᐊᖅᓯᒪᔪᒥᑦ ᐱᓗᓂ, ᑖᒃᑯᐊ ᑕᓘᑉ ᐅᖓᑖᓄᐊᕈᑎᓗᓂᒋᑦ. 
13ᑎᐱᑦᓯᐊᕆᒃᑐᖅ ᐃᓐᓴᓐᓯ ᐃᓕᔭᕆᐊᖃᖅᐹ ᐃᑯᒪᒧᑦ ᐊᑕᓂᐅᑉ ᓵᖓᓂ, ᐳᔪᖅ ᐃᓯᖅᓗᐊᕐᖕᓂᑎᑦᓯᕕᖕᒥᑦ ᐱᔪᖅ ᑕᓕᑎᑦᓯᓂᐊᕐᖕᒪᑦ ᐊᖏᖃᑎᒌᒍᑎᒥᒃ ᐃᒃᓯᕕᖕᒥᑦ ᑐᖁᖁᓇᒍ. 
14ᐃᒻᒧᒃᓯᐅᒐᐅᑉ ᐸᖕᓂᖓᑕ ᐊᐅᖓᑕ ᐃᓚᖓᓂᒃ ᐱᔭᕆᐊᖃᖅᐳᖅ, ᑎᑭᕐᖕᒥᓄᓪᓗ ᓯᖅᐸᖅᓴᖅᓗᒍ ᐊᖏᖃᑎᒌᖕᓂᐅᑉ ᐃᒃᓯᖅᕕᐅᑉ ᖄᖓ ᓵᖓᓗ ᓯᖅᐸᖅᓴᕆᐊᖃᖅᐹ ᑎᑭᕐᖕᒥᓄᑦ 7-ᐃᑐᖅᓗᒍ ᐊᖏᖃᑎᒌᖕᓂᕐᖕᒧᑦ ᐃᒃᓯᖅᕕᐅᑉ ᖄᖓ.
15ᑕᕝᕙ ᑐᖁᑦᓴᕆᐊᖃᖅᐹ ᒎᑦᓯ ᑐᓂᕐᕈᑎᒃᓴᖅ ᐊᔪᕐᖕᓂᖅ ᐱᓪᓗᒍ, ᐃᓄᐃᑦ ᑐᓂᕐᕈᓯᕈᑎᓗᒋᑦ ᐊᐅᖓ ᑖᓗᑕᐅᑉ ᐅᖓᑖᓄᐊᕈᑎᔭᕆᐊᖃᖅᐹ ᑍᒫᒃᑕᐅᖅ ᐃᒻᒧᒃᓯᐅᒐᐅᑉ ᐸᖕᓂᐅᑉ ᐊᐅᖓᑐᑦ ᐱᔭᕆᐊᖃᖅᐹ ᓯᖅᐸᖅᓴᕈᑎᒋᔭᕆᐊᖃᖅᐹ ᐊᖏᖃᑎᒌᖕᓂᐅᑉ ᐃᒃᓯᖅᕕᐅᑉ ᖄᖓᓄᑦ ᓵᖓᓄᓪᓗ. 
16ᑍᒫᒃ ᑕᕝᕙ ᓴᓗᒻᒪᖅᑎᓐᓂᐊᖅᐹ ᐃᑦᔪᕐᖕᓁᑦᑑᑉ ᐃᑦᔪᕐᖕᓁᓐᓂᖅᐹᖓᑦ ᓴᓗᒤᓐᓂᕐᖕᒥᑦ ᐄᓴᕅᓕᒥᐅᓪᓗ ᓈᓚᖏᓐᓂᖏᓐᓂᑦ ᓱᓇᑐᐃᓐᓇᕐᖕᒥᒃ ᐊᔪᖅᑐᓕᓯᒪᒐᓗᐊᖅᐸᑕ, ᑍᒤᓕᐅᕆᐊᖃᕆᕗᖅ ᓱᓕ ᑐᐱᕐᖕᒥ ᑲᑎᒪᕕᖕᒥ, ᑖᓐᓇ ᐃᓄᐃᑦ ᓇᔪᒐᕆᖕᒪᑦᔪᒃ ᓴᓗᒤᑦᑑᓪᓗᑎᒡᓗ. 
17ᑐᐱᕐᖕᒥ ᑲᑎᒪᕕᖕᒥ ᐃᑎᖅᓯᒪᔪᖃᕆᐊᖃᓐᖏᓚᖅ ᐂᕈᓂ ᐃᑎᖅᐸᑦ ᐃᑦᔪᕐᖕᓁᑦᑐᑦ ᐃᑦᔪᕐᖕᓁᓐᓂᖅᐹᖓᓐᓄᑦ ᓴᓗᒻᒪᖅᓮᔭᖅᑐᖅᓗᓂ ᐊᓂᒃᐸᑦ ᑭᓯᐊᓂ, ᐃᒻᒥᓂᒃ ᐃᓱᒪᒋᔪᓐᓁᖅᕕᐅᑎᑉᐸᑦ, ᐃᒡᓗᒥᐅᖃᑎᒥᓂᒡᓗ, ᐄᓴᕅᓕᒥᐅᓪᓗ ᓄᓇᖃᑎᒌᖏᓐᓂᒃ. 
18ᑭᖑᕐᖓᓂ ᑕᕝᕙᓐᖓᑦ ᐊᓂᓂᐊᖅᐳᖅ ᑐᓂᕐᕈᓯᖅᕕᖕᒧᑦ ᐱᓗᓂ ᐊᑕᓂᐅᑉ ᓵᖓᓂ ᑖᓐᓇ ᐃᑦᔪᕐᖕᓁᓕᖅᑎᓪᓗᓂᐅᒃ, ᐃᒻᒧᒃᓯᐅᒐᐅᑉ ᐸᖕᓂᖓᑕ ᐊᐅᖓᓂᒃ ᐱᔭᕆᐊᖃᖅᐳᖅ ᒎᑦᓯᐅᓪᓗ ᐊᐅᖓᓂᒃ, ᑐᓂᕐᕈᓯᖅᕕᐅᑉ ᓇᒡᔪᖏᑦ ᐊᐅᖕᒥᒃ ᒥᖑᐊᕆᐊᖃᖅᐰᑦ. 
19ᑎᑭᕐᖕᒥᓄᑦ ᓯᖅᐸᖅᓴᕆᐊᖃᖅᐹ ᑐᓂᕐᕈᓯᖅᕕᒃ 7-ᐃᖅᑐᖅᓗᒍ ᐊᐅᖕᒥᒃ ᐃᑦᔪᕐᖕᓁᑎᓪᓗᒍ ᑖᓐᓇ ᐱᑦᔪᑎᖃᖅᓗᓂ ᐄᓴᕅᓕᒥᐅᓄᑦ ᓴᓗᒤᑦᑐᓄᑦ.
20ᐂᕈᓂ ᐃᑦᔪᕐᖕᓁᑎᑦᓯᔭᕇᕈᓂ ᐃᑦᔪᕐᖕᓁᑦᑐᑦ ᐃᑦᔪᕐᖕᓁᓐᓂᖅᐹᖓᓐᓂᒃ, ᑐᐱᕐᖕᒥᒡᓗ ᑲᑎᒪᕕᖕᒥᒃ, ᑐᓂᕐᕈᓯᖅᕕᖕᒥᒡᓗ, ᒎᑦᓯ ᐆᒪᔪᖅ ᑕᒪᐅᓐᖓᖅᑎᑕᒃᓴᕆᕚ. 
21ᐊᒡᒐᖕᒥᓄᑦ ᐃᒡᓗᒃᑐᑦ ᐸᑎᒻᒥᔭᕆᐊᖃᖅᐹ ᓂᐊᖁᐊᒍᑦ, ᖃᕿᐊᓕᖅᓗᓂᓗ ᐱᐅᖏᑦᑐᓕᓂᕐᖕᓂᒃ ᓈᓚᖏᓐᓂᓕᒫᓂᒡᓗ ᐄᓴᕅᓕᒥᐅᑦ ᐊᑐᖅᐸᒃᑕᖏᓐᓂᒃ, ᐊᔪᖅᑐᓕᓂᖏᓪᓗ ᓂᐊᖁᖓᓄᑦ ᐱᑎᓪᓗᒋᑦ. ᐊᐅᓪᓚᖅᑎᑕᒃᓴᕆᕚ ᐃᓄᖃᖏᑦᑐᒧᑦ ᑲᒪᔨᖃᖅᑎᓪᓗᒍ ᐊᖑᒻᒥᒃ ᑍᒤᑦᑐᒧᑦ ᑎᓕᔭᐅᓯᒪᔪᒥᒃ. 
22ᒎᑦᓯ ᑕᕝᕙ ᐊᒡᔭᖅᓯᓂᐊᖅᐳᖅ ᐊᔪᖅᑐᓕᓂᓕᒫᕐᖕᓂᒃ ᐃᓄᖃᖏᑦᑐᒧᑦ: ᐊᖑᑎᐅᓪᓗ ᑖᕙᓂ ᐊᐅᓪᓚᖅᑎᓐᓂᐊᖅᐹ.
23ᑕᕝᕙ ᐂᕈᓂ ᑐᐱᕐᖕᒧᑦ ᑲᑎᒪᕕᖕᒧᑦ ᐃᑎᕆᐊᖃᖅᐳᖅ, ᐊᓐᓄᕌᓂᓗ ᖃᓪᓗᓈᖅᑍᑦ ᐲᕆᐊᖃᖅᐰᑦ ᐃᑦᔪᕐᖕᓁᑦᑐᑦ ᐃᑦᔪᕐᖕᓁᓐᓂᖅᐹᖓᓐᓄᑦ ᐃᑎᓚᐅᕋᓂ ᐊᑎᖅᑲᐅᔭᓂ, ᑕᕝᕗᖓ ᕿᒪᒋᐊᖃᖅᐰᑦ. 
24ᐃᑦᔪᕐᖕᓁᑦᑐᕕᖕᒥᓗ ᐅᕕᓂᓕᒫᒥᓂᒃ ᐅᐊᓴᕆᐊᖃᖅᐳᖅ ᐃᒥᕐᖕᒧᑦ, ᐊᓐᓄᕌᑐᐃᓐᓇᓂ ᐊᑎᓗᒋᑦ, ᐊᓂᔭᕆᐊᖃᕆᕗᖅ ᑕᕝᕙᓐᖓᑦ ᑐᓂᕐᕈᓯᖅᓗᓂᓗ ᐃᑯᐊᓚᑎᑕᒃᓴᒥᒃ ᓇᖕᒥᓂᖅ ᐱᑦᔪᑎᒋᓗᓂ, ᐄᓴᕅᓕᒥᐅᓪᓗ ᐱᑦᔪᑎᒋᓗᒋᑦ ᐃᓱᒪᒋᔪᓐᓁᖅᕕᐅᑎᓪᓗᓂ ᐃᒻᒥᓂᒃ ᐃᓄᐃᓪᓗ. 
25ᐃᑯᐊᓪᓔᓗᓂᓗ ᑐᓂᕐᕈᑎᒥᒃ ᐊᔪᕐᖕᓂᖅ ᐱᓪᓗᒍ ᑐᓂᕐᕈᑎᐅᑉ ᑐᓐᓄᖏᓐᓂᒃ. 
26ᐊᖑᑦ ᒎᑦᓯᒥᒃ ᐊᐅᓪᓚᖅᑎᑦᓯᔪᖅ ᐊᔪᕐᖕᓂᖅ ᐱᓪᓗᒍ ᐊᐅᓪᓚᖅᑎᑕᒃᓴᒥᒃ, ᐊᓐᓄᕌᓂ ᐅᐊᓴᕆᐊᖃᖅᐰᑦ ᐅᕕᓂᓕᒫᒥᓂᒡᓗ ᐅᐊᓴᖅᓗᓂ ᐃᒥᕐᖕᒧᑦ; ᑭᖑᓂᖓᒍᑦ ᓄᓇᓕᖕᓄᑦ ᐅᑎᕈᓐᓇᖅᐳᖅ ᑕᕝᕙ. 
27ᐃᒻᒧᒃᓯᐅᒐᐅᑉ ᐸᖕᓂᖓ ᒎᑦᓯᓗ ᑐᓂᕐᕈᑎ ᐊᔪᕐᖕᓂᖅ ᐱᓪᓗᒍ, ᐊᐅᖓ ᐊᑐᖅᑕᐅᓚᐅᖅᑐᑦ ᐃᑦᔪᕐᖕᓁᑦᑐᑦ ᐃᑦᔪᕐᖕᓁᓐᓂᖅᐹᖓᓄᑦ ᐃᑦᔪᕐᖕᓁᓕᑎᕈᑎᒃᓴᒧᑦ, ᑖᒃᑯᐊ ᓄᓇᓖᑦ ᓯᓚᑖᓄᑦ ᐱᑎᑕᐅᔭᕆᐊᖃᖅᐳᒃ, ᐊᒥᖏᓪᓗ ᐃᕐᕋᕕᖏᓪᓗ ᐃᑯᐊᓪᓚᑕᐅᒋᐊᖃᖅᐳᑦ. 
28ᐊᖑᑦ ᑖᒃᑯᓂᖓ ᐃᑯᐊᓚᑦᓯᔪᖅ ᐊᓐᓄᕌᓂ ᐅᐊᓴᕆᐊᖃᖅᐰᑦ ᐅᕕᓂᓕᒫᓂᓗ ᐅᐊᓴᖅᓗᒍ ᐃᒥᕐᖕᒧᑦ; ᑭᖑᓂᖓᒍᑦ ᓄᓇᓕᖕᓄᑦ ᑕᕝᕙ ᐅᑎᕈᓐᓇᕐᖕᓂᐊᖅᐳᖅ.
29ᐅᓇ ᐱᖁᔭᖅ ᐃᓕᑦᓯᓐᓄᑦ ᑍᒪᓐᖓᑦ ᐊᑐᕐᖕᓂᐊᖅᑐᖅ. ᐅᓪᓗᑦ 10-ᖓᓐᓂ ᑕᖅᑮᓪᓗ 7-ᖓᓐᓂ ᓂᕆᑦᑍᓕᔭᕆᐊᖃᖅᐳᓯ ᑕᕐᖕᓂᓯ ᐱᓪᓗᒍ, ᐃᖅᑲᓁᔭᖏᓪᓗᓯᓗ ᐄᓴᕅᓕᒥᐅᖑᒍᕕᓪᓘᓐᓃᑦ ᐊᓯᖏᓐᓂᓪᓘᓐᓃᑦ ᐱᓯᒪᒐᓗᐊᕈᕕᑦ ᑕᕝᕙᓂ ᓄᓇᖃᖃᑕᐅᓗᑎᑦ. 
30ᐅᓪᓗᒥ ᑕᕝᕙᓂ ᐃᓱᒪᒋᔭᐅᔪᓐᓁᖅᕕᒃ ᐊᑐᕐᖕᓂᐊᕐᖕᒪᑦ ᐃᓕᑦᓯ ᐱᓪᓗᓯ, ᓴᓗᒻᒪᖅᑎᑕᐅᖁᓪᓗᓯ ᑕᕝᕙᓂᓗ ᐊᑕᓂᐅᑉ ᓵᖓᓂ, ᓴᓗᒻᒪᖅᑎᑕᐅᓂᐊᖅᐳᓯ ᐊᔪᕐᖕᓂᑦᓯᓐᓂᑦ. 
31ᐅᓪᓗᖅ ᑖᓐᓇ ᐃᑦᔪᕐᖕᓁᑦᑑᖕᒪᑦ ᕿᑲᖅᕕᐅᔭᕆᐊᓕᒃ, ᓂᕆᑦᑍᓕᔭᕆᐊᖃᖅᐳᓯ; ᑕᐅᕗᖓᓕᒫᖅ ᐱᖁᔭᖅ ᑖᓐᓇ ᐊᑐᕐᖕᓂᐊᖅᐳᖅ. 
32ᑐᓂᕐᕈᓯᖅᑎᑦᓯᔨ ᒥᖑᐊᖅᑕᐅᓂᒃᑯᑦ ᐅᖅᓱᒧᑦ ᑐᓂᕐᕈᓯᖅᑎᑦᓯᔨᓐᖑᖅᓯᒪᔪᖅ ᐊᑖᑕᒥᓂᒃ ᑭᖑᕝᕖᓯᒪᔪᖅ, ᑐᓂᕐᕈᓯᖅᑎᑦᓯᔨᖅᔪᐊᓐᖑᖅᑎᑕᐅᓯᒪᔪᖅ ᐃᓱᒪᒋᔪᓐᓁᖅᕕᐅᓂᕐᖕᒥᒃ ᑲᒪᔭᕆᐊᖃᖅᐳᖅ. ᖃᓪᓗᓈᖅᑍᓪᓗ ᐊᓐᓄᕌᓂ ᐃᑦᔪᕐᖕᓁᑦᑐᑦ ᐊᑎᔭᕆᐊᖃᖅᐰᑦ. 
33ᐃᑦᔪᕐᖕᓁᑦᑐᕕᐅᑉ ᐃᑦᔪᕐᖕᓁᓐᓂᖅᐹᖓ ᐃᑦᔪᕐᖕᓁᓕᑎᑦᓴᕆᐊᖃᖅᐹ, ᑐᐱᖅᓗ ᑲᑎᒪᕕᒃ, ᑐᓂᕐᕈᓯᖅᕕᒡᓗ, ᑐᓂᕐᕈᓯᖅᑎᑦᓯᔩᓪᓗ ᐃᓄᓕᒫᓪᓗ ᓄᓇᖃᑎᒌᑦ ᑕᕝᕙᓂ. 
34ᑕᒪᓐᓇ ᐱᖁᔭᖅ ᐊᑐᕐᖕᓂᐊᖅᐳᖅ ᐃᓕᑦᓯᓐᓄᑦ ᑍᒪᓐᖓᓕᒫᖅ: ᐃᓱᒪᒋᔭᐅᔪᓐᓁᖅᕕᐅᓂᖅ ᐊᑐᖅᑕᐅᖃᑦᑕᕐᖕᓂᐊᕐᖕᒪᑦ ᐊᕐᕌᒍ ᐊᑕᐅᓯᐊᖅᓗᒍ ᐄᓴᕅᓕᒥᐅᑦ ᐊᔪᖅᑐᓕᓂᖏᑦ ᐱᓪᓗᒋᑦ.
