1ᐅᖃᐅᓰᑦ ᑖᒃᑯᐊ ᐃᓂᖅᑎᕆᔪᑦ ᐱᑦᔪᑎᖃᖅᐳᑦ ᓇᖅᓴᕐᖕᒥᒃ ᑕᑯᑎᑕᐅᕕᖕᒥᒃ, ᖃᓄᐃᒻᒪᑦ ᒪᔪᖅᓯᒪᕕᓯ, ᐃᓘᓐᓇᓕᒫᓯ ᐃᒡᓗᐃᑦ ᖄᖏᓐᓄᑦ? 
2ᓂᐱᖅᑯᖅᑐᔪᐊᓘᓕᕋᑦᓯ, ᐅᐃᒪᔮᖅᑐᑦ ᐃᒡᓗᒐᓴᒡᔪᐊᕐᖕᒥᐅᑦ ᓂᐱᖏᑎᑐᑦ, ᖁᕕᐊᓱᕕᒡᔪᐊᖅᑐᑎᑐᑦ ᓄᓇᓕᒡᔪᐊᒥ, ᑐᖁᑕᐅᓯᒪᔪᑦ ᐃᓕᑦᓯᓐᓂᑦ ᓴᕕᒡᔪᐊᒧᑦ ᑐᖁᕋᖅᑕᐅᓐᖏᓚᑦ ᐅᓇᑕᕐᖕᓂᕐᖕᒧᓪᓘᓐᓃᑦ ᑐᖁᕋᖅᑕᐅᓐᓂᓐᖏᓚᑦ. 
3ᐊᖓᔪᖅᑳᓯ ᑲᑎᓐᖓᓪᓗᑎᒃ ᕿᒫᓯᒪᕗᑦ, ᐱᑎᒃᓯᓕᔭᖏᑦᑐᓄᓪᓗ ᑎᒍᔭᐅᓯᒪᓪᓗᑎᒃ, ᐃᓘᓐᓇᑎᒃ ᓇᓂᔭᐅᓪᓗᑎᒃ ᑎᒍᔭᐅᓚᐅᖅᐳᑦ, ᐅᖓᓯᒃᑐᒧᑦ ᕿᒫᓯᒪᒐᓗᐊᖅᑎᓪᓗᒋᑦ. 
4ᑍᒤᒻᒪᑦ ᐃᒫᒃ ᐅᖃᓚᐅᖅᐳᖓ: “ᐊᓚᕆᑦᓯ ᐅᕙᓐᓂᒃ, ᐃᓱᒪᖅᓱᖅᓗᖓ ᕿᐊᓚᖓ; ᓮᒻᒪᖅᓴᖅᑕᐅᓇᓱᐊᕈᒪᓐᖏᓚᖓ ᐃᓅᖃᑎᒃᑲ ᑐᖁᑕᐅᓚᐅᖅᑐᑦ ᐱᓪᓗᒋᑦ.” 
5ᐊᑕᓂᖅ ᕿᓚᖕᒥᐅᒐᓴᒡᔪᐃᑦ ᒎᑎᖓᑦ ᐅᓪᓗᖃᖅᑎᑦᓯᖕᒪᑦ ᐅᐃᒻᒪᒃᓯᒪᓂᕐᖕᒥᒃ ᑐᓪᓕᕋᖃᑦᑕᐅᑎᓂᕐᖕᒥᒡᓗ ᓇᓗᓕᖅᓯᒪᓂᕐᖕᒥᒡᓗ ᓇᖅᓴᒥ ᑕᑯᑎᑕᐅᕕᖕᒥ, ᐃᒡᓗᒐᓴᒡᔪᐊᑦ ᐊᕙᓗᖅᔪᐊᖏᓐᓂᒃ ᓯᖁᑦᑎᕆᓂᕐᖕᒥᒃ, ᕾᒐᓛᕐᖕᓂᕐᖕᒥᒡᓗ ᐃᑲᔪᖅᑕᐅᔪᒪᓂᕐᖕᒥᒃ ᖃᖅᑲᓄᑦ. 
6ᐃᓛᒻᒥᒥᐅᑦ ᖃᖅᔪᐃᑦ ᐴᖓᓂᒃ ᓇᒃᓴᖅᓯᕗᑦ ᕿᒻᒥᖅᔪᐊᓪᓗ ᐃᑭᒪᕕᖏᓐᓂᒃ ᐊᒃᓴᓗᐊᓕᖕᓂᒃ ᕿᒻᒥᖅᔪᐊᒥᓗ ᐃᑭᒪᔪᓂᒃ, ᑭᕆᒥᐅᑦ ᓴᐴᓗᑍᑦ ᓴᖅᑭᑎᑉᐰᑦ. 
7ᓇᖅᓮᑦ ᓂᕈᐊᖅᓯᒪᔭᓯ ᕿᒧᒃᓯᐅᑎᓂᒃ ᐊᒃᓴᓗᐊᓕᖕᓂᒃ ᐅᓂᐊᖅᑐᓂᒃ ᑕᑕᓚᐅᖅᐳᑦ, ᐅᓇᑕᖅᑐᒃᓮᓪᓗ ᕿᒻᒥᖅᔪᐊᒃᑰᖅᑐᑦ ᓇᖏᓕᖅᓗᑎᒃ ᐃᑎᖅᑕᖅᕕᑦᓯᓐᓂ. 
8ᔫᑕᒥᐅᑦ ᐱᔭᐅᑦᔧᖅᓯᒪᑦᔪᑎᒋᓇᓱᒃᑕᓕᒫᖏᑦ ᓯᖁᒥᑦᓱᒫᖅᐰᑦ.
9ᑕᑯᓚᐅᖅᐳᓯ ᑍᕕᑎᐅᑉ ᐃᒡᓗᒐᓴᒡᔪᐊᖏᑦ ᐅᓄᖅᑐᓂᒃ ᑭᓪᓚᖃᕐᖕᒪᑕ, ᑲᑎᖅᓱᐃᓚᐅᖅᐳᓯ ᐃᒥᖅᑕᖅᕕᐅᑉ ᐊᒃᐸᓯᖕᓂᖅᓴᐅᑉ ᐃᒪᖓᓂᒃ. 
10ᔪᕉᓴᓚᐅᓪᓗ ᐃᒡᓗᖏᑦ ᓈᓴᓚᐅᖅᐸᓯ, ᐃᒡᓗᓂᒃ ᓯᖁᑦᑎᕆᔭᕆᐊᖃᓚᐅᖅᐳᓯ ᐊᕙᓗᖅᔪᐊᒧᑦ ᐃᓛᖅᑑᑎᒋᔪᒪᓪᓗᒋᑦ. 
11ᐃᒥᖅᑕᖅᕕᒡᔪᐊᓕᐅᖅᐳᓯ ᐊᕙᓗᖅᔪᐊᑉ ᐃᑭᐊᖓᒍᑦ ᐃᒥᖅᑕᖅᕕᑐᖃᕐᖕᒥᑦ ᐃᒻᒥᖅᐸᓪᓕᐊᔪᓐᓇᖁᓪᓗᒍ, ᐃᓱᒪᖃᓚᐅᓐᖏᓚᓯᓕ ᐱᓇᓱᐊᖅᑎᑦᓯᓚᐅᖅᑐᒥᒃ, ᑕᑯᓴᓚᐅᓐᖏᓚᓯᓘᓐᓃᑦ ᐃᓱᒪᓕᐅᕆᓚᐅᖅᑐᒥᒃ ᓯᕗᓂᑐᖃᖓᓂᑦ ᑍᒤᓕᖓᖁᓪᓗᒍ. 
12ᑕᒪᓐᓇ ᐅᓪᓗᖅ ᓇᓪᓕᐅᑎᒃᐸᑦ ᐊᑕᓂᖅ ᕿᓚᖕᒥᐅᒐᓴᒡᔪᐃᑦ ᒎᑎᖓᑦ ᕿᐊᔪᒃᓴᐅᓂᕅᓛᖅᐳᖅ ᐃᓕᑦᓯᓐᓂᒃ ᕿᒃᓵᒃᑐᒃᓴᐅᓂᕅᓪᓗᓂᓗ, ᓄᔧᔭᖅᓯᒪᔪᒃᓴᐅᓂᕅᓛᖅᐳᖅ ᐊᓐᓄᕌᖅᓯᒪᔪᒃᓴᐅᓂᕅᓪᓗᓂᓗ ᕿᒃᓵᒃᑐᖅᓯᐅᑎᓂᒃ. 
13ᖁᕕᐊᓱᒡᓗᓯᓕ ᐊᓕᐊᓁᒍᓱᓚᐅᖅᐳᓯ, ᓂᕆᕕᒡᔪᐊᕐᖕᓂᐊᖅᑕᑦᓯᓐᓂᒃ ᓰᐱᓂᒃ ᐃᒻᒧᒃᓯᐅᒐᕐᖕᓂᒡᓗ ᑐᖁᑦᓯᓚᐅᖅᐳᓯ, ᓂᕆᓪᓗᓯ ᐃᒥᖅᓗᓯᓗ ᕔᓂᒥᒃ: ᐅᖃᖅᓗᓯ, “ᓂᕆᓚᐅᖅᑕ ᐃᒥᖅᓗᑕᓗ, ᖃᐅᒃᐸᑦ ᑐᖁᓂᐊᓕᕋᑦᑕ!” 
14ᑕᕝᕙ ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑦᑕ ᐅᖃᐅᑎᓚᐅᖅᐹᖓ, “ᑕᒪᓐᓇ ᐊᔪᖅᑐᓕᓂᖅ ᐃᓱᒪᒋᔪᓐᓁᖅᑕᐅᑦᔪᑎᒋᓂᐊᓐᖏᓛᑦ ᐃᓅᓂᓕᒫᖏᓐᓂ,” ᐊᑕᓂᖅ ᕿᓚᖕᒥᐅᒐᓴᒡᔪᐃᑦ ᒎᑎᖓᑦ ᐅᖃᖅᐳᖅ.
15ᐊᑕᓂᖅ ᕿᓚᖕᒥᐅᒐᓴᒡᔪᐃᑦ ᒎᑎᖓᑦᑕ ᐅᖃᐅᑎᓚᐅᖅᐹᖓ, “ᓯᑉᓇᓕᐊᖁᓪᓗᖓ, ᐊᖓᔪᖅᑳᖅᔪᐊᑉ ᐃᒡᓗᒥᐅᖃᑎᖏᓐᓄᑦ ᑲᒪᔨᒻᒪᕆᐅᑎᑕᐅᔪᖅ ᐅᖃᐅᑎᔭᖅᑐᓗᒍ, 
16‘ᖃᓄᖅ ᐃᓕᖕᓂᒃ ᐃᓱᒪᒋᕖᑦ? ᑭᓇᒧᑦ ᐱᔪᓐᓇᖅᑎᑕᐅᓪᓗᑎᑦ ᖃᖅᑲᐅᑉ ᐊᑭᓐᓇᖓᒍᑦ ᕾᕈᓱᓕᐅᓚᐅᖅᐱᑦ ᐃᓗᕕᖅᑕᐅᕕᒃᓴᕐᖕᓂᒃ? 
17ᐱᓪᓚᕆᐊᓘᒐᓗᐊᖅᑎᓪᓗᑎᑦ, ᐊᑕᓂᐅᑉ ᑭᕕᒡᓗᓂᑎᑦ ᐃᒋᑦᓱᒫᖅᐹᑎᑦ. 
18ᑭᕕᒡᓗᓂᑎᑦ ᐊᖅᓴᖅᑎᑐᑦ ᐃᒋᑦᓱᒫᖅᐹᑎᑦ ᓄᓇᒧᑦ ᓄᓇᖃᖅᕕᒋᔭᑦᓯᓐᓂᑦ ᐊᖏᓂᖅᓴᒧᑦ; ᑍᑲᓂᓗ ᑐᖁᔪᒫᖅᐳᑎᑦ ᐊᒃᓴᓗᐊᓕᖁᑎᕕᑦ ᕿᒧᒃᓯᐅᑎᓄᑦ ᐅᓂᐊᖅᑕᐅᓲᑦ ᐅᐱᒋᓂᖅᐹᕆᔭᕕᑦ ᓴᓂᐊᓂ, ᐊᖓᔪᖅᑳᕕᑦ ᐃᒡᓗᖓᓂ ᑕᓗᕈᒃᑯᓐᓇᖅᓯᒐᕕᑦ.+ 
19ᐊᑕᓂᐅᑉ ᑲᒪᔨᒻᒪᕆᐅᓂᕆᔭᕐᖕᓂᑦ ᐲᖅᑎᑦᓱᒫᖅᐹᑎᑦ ᐱᒻᒪᕆᐅᑎᖅᕕᒋᔭᕐᖕᓂᑦ ᐊᓂᑕᐅᑎᑦᓱᒫᖅᐹᑎᑦ. 
20ᐊᑕᓂᐅᑉ ᓯᑉᓇ ᐅᖃᐅᑎᕚ, ᑍᒤᑕᐅᕕᒃᓮᑦ ᓇᓪᓕᐅᑎᒃᐸᑦ, ᑭᒡᒐᕋ ᐃᓔᐊᑭᒻ ᕼᐃᓪᑬᐊᐅᑉ ᐃᕐᖕᓂᖓ ᑎᓕᔪᒫᖅᐸᕋ. 
21ᐊᓐᓄᕌᕐᖕᓂᒃ ᐊᓐᓄᕌᖅᑎᑦᓱᒫᖅᐸᕋ, ᑕᑦᓯᕈᑎᖕᓂᒡᓗ ᐊᑎᑎᓪᓗᒍ, ᐱᔪᓐᓇᕐᖕᓂᕆᕙᓚᐅᖅᑕᕐᖕᓂᒡᓗ ᐱᔪᓐᓇᕐᖕᓂᖅᑖᖅᑎᓪᓗᒍ, ᔪᕉᓴᓚᒥᐅᓄᑦ ᔫᑕᒥᐅᓄᓪᓗ ᐊᑖᑕᒋᔭᐅᔪᑎᑐᑦ ᑍᒤᑎᑦᓱᒫᖅᐸᕋ. 
22ᐱᔪᓐᓇᕐᖕᓂᕆᔭᕆᐊᖃᖅᑕᓕᒫᖏᓐᓂᒃ ᐱᑎᑦᓱᒫᖅᑕᕋ ᐊᖓᔪᖅᑳᖅᔪᐊᑦ ᐊᑖᓂ ᑍᕕᑎᐅᑉ ᑭᖑᕚᖓ, ᑲᒪᔨᓪᓚᕆᐅᓂᕐᖕᒥᓄᑦ ᐱᔪᓐᓇᐅᑎᖃᕐᖕᓂᐊᖅᐳᖅ ᑕᒤᓐᓄᑦ ᐅᒃᑯᐃᖅᑕᖏᑦ ᐊᓯᐊᓄᑦ ᐅᒃᑯᐊᖅᑕᐅᔪᓐᓇᕐᖕᓂᐊᓐᖏᓚᑦ, ᐅᒃᑯᐊᖅᑕᖏᓪᓗ ᐊᓯᐊᓄᑦ ᐅᒃᑯᐃᖅᑕᐅᔪᓐᓇᖏᓪᓗᑎᒃ. 
23ᐲᒐᒃᓴᐅᔪᓐᓃᖅᑎᓐᓂᐊᖅᐸᕋ ᐃᓂᒋᔭᖓᓂᑦ ᐸᐅᒍᐊᖅᑎᑐᑦ ᒪᖒᒪᔪᑎᑐᑦ, ᐃᒡᓗᒥᐅᖃᑎᖏᑕᓗ ᐅᐱᒋᔭᐅᔪᑎᒃᓴᕆᓂᐊᖅᐹᑦ. 
24ᑭᓯᐊᓂ ᐃᓚᒋᔭᓂ ᑲᒪᒋᔭᓂᓗ ᐅᖁᒤᒃᓴᕈᑎᒋᕙᒍᒫᖅᐰᑦ, ᐃᓚᒋᔭᒥᓄᑦ ᐊᑕᕕᐅᓪᓚᕆᒍᒫᕐᖕᒪᑦ ᓲᖅᓗ ᖃᑦᑍᑦ ᐃᐳᐊᓖᓪᓗ ᓂᕕᖓᕕᖕᒥᖕᓂ ᓂᕕᖓᕙᖕᒪᑕ! 
25ᐅᓪᓗᖅ ᑕᒪᓐᓇ ᓇᓪᓕᐅᑎᒃᐸᑦ, ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑦ ᐅᖃᖅᐳᖅ, ᓂᕕᓐᖓᕕᒃ ᐊᑦᓱᖏᖅᓯᒪᓚᐅᖅᑐᖅ ᐸᓚᓐᖓᒃᑯᓂ ᑲᑕᒍᒫᖅᐳᖅ, ᑖᑦᓱᒧᖓᓗ ᓂᕕᖓᓚᐅᖅᑐᑦ ᓂᕕᓐᖓᕕᒃᓮᕈᑎᔪᒫᖅᐳᑦ. ᐊᑕᓂᖅ ᐅᖃᖅᐳᖅ.’”
