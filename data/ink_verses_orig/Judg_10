1ᐊᐱᒥᓕᑭᐅᑉ ᑐᖁᓂᖓᑕ ᑭᖑᓂᐊᒍᑦ ᑑᓚ, ᐳᕙᐅᑉ ᐃᕐᖕᓂᖓ ᑐᑑᑉ ᐃᕐᖑᑕᖓ, ᓴᐳᑦᔨᒋᐊᖅᑐᓚᐅᖅᐳᖅ ᐄᓴᕅᓕᒥᐅᓂᒃ. ᑖᓐᓇ ᐃᓴᑳᕆᐅᑉ ᑭᖑᕚᖓ ᓄᓇᖃᖅᑐᖅ ᓴᒥᕆᐅᑉ ᖃᖅᑲᖓᓂ ᐃᕗᕅᒻ ᓄᓇᖓᓂ. 
2ᑖᓐᓇ ᐄᓴᕅᓕᒥᐅᓄᑦ ᑕᓯᐅᖅᑎᐅᓚᐅᖅᐳᖅ ᐊᕐᕌᒍᓂᒃ 23-ᓂᒃ. ᑐᖁᖕᒪᓪᓗ ᐃᓗᕕᖅᑕᐅᕗᖅ ᓴᒥᕆᒥ. 
3ᑑᓚᐅᑉ ᑭᖑᓂᖓᓂ ᓴᖅᑭᑉᐳᖅ ᔧᕆ ᒋᓕᐊᑎᒥᐅᑕᖅ, ᑕᓯᐅᖅᑎᐅᓚᐅᖅᐳᖅ ᐄᓴᕅᓕᒥᐅᓄᑦ ᐊᕐᕌᒍᓂᒃ 22-ᓂᒃ. 
4ᐃᕐᖕᓂᖃᓚᐅᖅᐳᖅ 30-ᓂᒃ ᓯᐅᑎᖅᑯᖅᑐᔪᖁᑎᖃᓚᐅᖅᑐᖅ ᐃᑭᒪᕝᕕᖕᒥᓂᒃ 30-ᓂᒃ. 30-ᓂᒡᓗ ᐃᒡᓗᒐᓴᖃᓚᐅᖅᐳᖅ ᒋᓕᐊᑎᑦ ᓄᓇᖓᓂ, ᓱᓕ ᑍᔭᐅᔪᑦ ᔧᕆᐅᑉ ᓄᓇᓕᖁᑎᖏᓐᓂᒃ. 
5ᔧᕆ ᑐᖁᓚᐅᖅᐳᖅ ᐃᓗᕕᖅᑕᐅᓪᓗᓂᓗ ᑲᒪᓐ-ᒥ.
6ᐄᓴᕅᓕᒥᐅᑦ ᓱᓕ ᐊᔪᖅᑐᓕᓚᐅᕆᕗᑦ ᐊᑕᓂᕐᖕᒧᑦ ᑐᓯᐊᕐᖕᓂᕐᖕᒥᖕᓄᑦ ᐰᓕᒧᑦ ᐋᔅᑕᕉᑎᒧᓪᓗ, ᒎᑎᖃᕐᖕᓂᕐᖕᒥᖕᓄᑦ, ᓯᕆᐊᒥᐅᓪᓗ ᒎᑎᓐᖑᐊᖏᓐᓂᒃ, ᓮᑐᓂᒥᐅᓪᓗ ᒎᑎᓐᖑᐊᖏᓐᓂᒃ, ᒧᐊᐱᒥᐅᓪᓗ ᒎᑎᓐᖑᐊᖏᓐᓂᒃ, ᐊᒧᓁᑎᒥᐅᓪᓗ ᒎᑎᓐᖑᐊᖏᓐᓂᒃ, ᐱᓕᔅᑍᓂᒥᐅᓪᓗ ᒎᑎᓐᖑᐊᖏᓐᓂᒃ. ᐊᑕᓂᕐᖕᒥᒃ ᕿᒤᓚᐅᖅᐳᑦ ᑐᒃᓯᐊᖅᕕᒋᔪᓐᓁᖅᓗᒍᓗ. 
7ᐊᑕᓂᐅᓪᓕ ᓂᓐᖓᑎᐅᓚᐅᖅᐰᑦ ᐄᓴᕅᓕᒥᐅᑦ, ᐱᓕᔅᑍᓂᒥᐅᓄᓪᓗ ᐊᒧᓁᑎᓄᓪᓗ ᓵᓚᐅᑎᓚᐅᖅᐰᑦ. 
8ᐊᕐᕌᒍᓂᒃ 18-ᓂᒃ ᐊᒃᓱᕈᖅᑎᑉᐰᑦ ᐊᑭᕋᖅᑐᖅᓗᒋᓪᓗ ᐄᓴᕅᓕᒥᐅᑦ ᓄᓇᖃᖅᑐᓕᒫᑦ ᐊᒧᕅᑎᑦ ᓄᓇᖏᓐᓂ ᔪᐊᕐᑕᓂᐅᑉ ᑰᖓᓂᑦ ᓯᕿᓂᐅᑉ ᓂᐱᕕᐊᑕ ᓇᓛᓂ ᓄᓇᖃᖅᑐᑦ ᒋᓕᐊᑎᒥ. 
9ᐊᒧᓁᑎᑦ ᐊᒡᓛᑦ ᐃᑳᓚᐅᖅᐳᑦ ᔪᐊᕐᑕᓂᐅᑉ ᑰᖓᓂᒃ ᐅᓇᑕᕆᐊᖅᓗᑎᒃ ᔫᑕᐅᑉ ᑭᖑᕚᖏᓐᓂᒃ, ᐱᑦᔭᒥᓂᐅᓪᓗ ᑭᖑᕚᖏᓐᓂᒃ, ᐃᕗᕅᑎᒥᐅᓪᓗ ᑭᖑᕚᖏᓐᓂᒃ. ᐄᓴᕅᓕᒥᐅᑦ ᖁᕕᐊᓇᖏᑦᑐᒃᑰᖅᑎᑕᐅᓚᐅᖅᐳᑦ.
10ᐄᓴᕅᓕᒥᐅᑦ ᐃᓗᖏᖅᓱᖅᓗᑎᒃ ᑐᒃᓯᐊᕐᖕᓂᖃᓕᓚᐅᖅᐳᑦ ᐊᑕᓂᕐᖕᒧᑦ ᐅᖃᖅᓗᑎᒃ, “ᐊᔪᖅᑐᓕᓚᐅᖅᐳᒍᑦ ᐃᓕᖕᓄᑦ, ᕿᒤᓚᐅᕋᑦᑕ ᐃᓕᖕᓂᒃ ᐊᑕᓃᖅ, ᑐᒃᓯᐊᖅᐸᓕᖅᓗᑕ ᐰᓕᒧᑦ.”
11ᐊᑕᓂᐅᑉ ᐄᓴᕅᓕᒥᐅᑦ ᑭᐅᕔᑦ ᐃᒫᒃ: “ᓴᐳᑎᓚᐅᓐᖏᓚᑦᓰ ᐃᑦᔨᑉᑎᒥᐅᓂᑦ, ᐊᒧᕅᑎᒥᐅᓂᓪᓗ, ᐊᒧᓁᑎᒥᐅᓂᓪᓗ, ᐱᓕᔅᑍᓂᒥᐅᓂᓪᓗ? 
12ᓮᑐᓂᒥᐅᑦ ᐊᒻᒪ, ᐊᒪᓕᑬᑎᒥᐅᑦ ᒪᐅᓁᑎᒥᐅᓪᓗ ᐊᒃᓱᕈᖅᑎᑦᓯᓕᕐᖕᒪᑕ ᐃᓕᑦᓯᓐᓂᒃ; ᐃᓗᖏᖅᓱᖅᓗᓯ ᓂᓪᓕᐊᓚᐅᖅᐳᓯ ᐅᕙᓐᓄᑦ. ᓴᐳᑎᓚᐅᖅᐸᑦᓯᓗ ᑍᒃᑯᓇᓐᖔᑦ? 
13ᓱᓕᓕ ᕿᒤᓚᐅᕆᕗᓯ ᐅᕙᓐᓂᒃ ᒎᑎᓐᖑᐊᓄᓪᓗ ᐊᓯᓐᓄᑦ ᑐᒃᓯᐊᖅᐸᓕᖅᓗᓯ; ᑍᒤᒻᒪᑦ ᓴᐳᑎᒃᑲᓐᓂᕈᒪᔪᓐᓃᖅᐸᑦᓯ. 
14ᒎᑎᓐᖑᐊᓄᑦ ᓂᕈᐊᓚᐅᖅᑕᑦᓯᓐᓄᑦ ᑐᒃᓯᐊᕆᐊᖅᑐᓕᕆᑦᓯ, ᑖᒃᑯᓇᓐᖓᑦ ᓴᐳᑎᔭᐅᔪᓐᓇᕐᖕᒪᖔᑦᓯ ᐊᒃᓱᕈᕈᑎᒋᔮᑦᓯᓐᓂᑦ.”
15ᐄᓴᕅᓕᒥᐅᓪᓕ ᑭᖑᕚᖏᑦ ᐅᖃᖅᐳᑦ ᐊᑕᓂᕐᖕᒧᑦ, “ᐊᔪᖅᑐᓕᓚᐅᖅᐳᒍᑦ ᐅᕙᑦᑎᓐᓄᑦ ᐱᓇᓱᐊᓕᕆᑦ ᓈᒻᒪᒋᔭᕐᖕᓂᒃ; ᑭᓯᐊᓂ ᐱᐅᓕᑎᒍᑦ, ᐃᓕᖕᓄᑦ ᑐᒃᓯᐊᖅᐳᒍᑦ ᐅᓪᓗᒥ.” 
16ᑕᕝᕙ ᓄᓇᖃᑎᒋᓐᖏᑕᒥ ᒎᑎᓐᖑᐊᖏᓐᓂᒃ ᕿᒤᓚᐅᖅᐳᑦ ᑐᒃᓯᐊᓕᖅᓗᑎᒡᓗ ᐊᑕᓂᕐᖕᒧᑦ; ᐃᓱᒪᔮᕈᑎᖃᓕᖅᐳᖅᓗ ᐄᓴᕅᓕᒥᐅᑦ ᐊᒃᓱᕈᕐᖕᓂᖏᓐᓂᒃ.
17ᐊᒧᓁᑎᒥᐅᑦ ᐅᓇᑕᕐᖕᓂᕐᖕᒧᑦ ᐸᕐᖕᓇᓕᓚᐅᖅᐳᑦ, ᑕᖕᒫᖅᓗᑎᒡᓗ ᒋᓕᐊᑎᒥ; ᐄᓴᕅᓕᒥᐅᓪᓗ ᐃᓄᖏᑦ ᑲᑎᓚᐅᕆᕗᑦ, ᑕᖕᒫᖅᓗᑎᒡᓗ ᒥᔅᐸᒧᑦ. 
18ᑕᕝᕙᓂᓗ ᐃᓄᐃᑦ, ᒋᓕᐊᑎᒥ ᓯᕗᓕᖅᑏᑦ ᐃᒻᒥᖕᓄᑦ ᐅᖃᓕᖅᐳᑦ, “ᑭᓇ ᓯᕗᓕᕐᖕᓂᐊᖅᐸ ᐅᓇᑕᕆᐊᖅᓗᓂ ᐊᒧᓁᑎᓂᒃ? ᑖᓐᓇ ᓯᕗᓕᖅᑐᖅ ᐅᓇᑕᕐᖕᓂᕐᖕᒧᑦ ᐊᖓᔪᖅᑳᓐᖑᖅᑎᓐᓂᐊᖅᐸᕗᑦ ᒋᓕᐊᑎᒥ ᓄᓇᖃᖅᑐᓕᒫᓄᑦ.”
