1ᐊᖓᔪᖅᑳᖅᔪᐊᖅ ᕼᐃᔨᑬᐊ ᐅᓂᑳᖅᑕᖏᓐᓂᒃ ᑐᓴᕇᕋᒥ ᐊᓐᓄᕌᓂ ᐊᓕᒃᐰᑦ, ᕿᒃᓵᒃᑐᖅᓯᐅᑎᓂᒡᓗ ᐊᑎᓪᓗᓂ, ᑐᒃᓯᐊᖅᕕᒡᔪᐊᕐᖕᒧᑦ ᑐᒃᓯᐊᕆᐊᖅᐳᖅ. 
2ᐃᓔᐊᑭᒻ ᐊᖓᔪᖅᑳᖁᑎᓂ ᐊᖓᔪᖅᑳᖅᔪᐊᑉ ᐃᒡᓗᖓᓄᑦ ᓯᑉᓇᓗ ᐊᒡᓚᒃᑎᒻᒪᕆᒃ, ᑐᓂᕐᕈᓯᖅᑎᑦᓯᔩᓪᓗ ᐃᓄᑐᖃᐅᓂᖏᑦ, ᑎᓕᕔᑦ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᓄᑦ ᐂᓮᐊᓯᒧᑦ ᐂᒨᓯᐅᑉ ᐃᕐᖕᓂᖓᓄᐊᖁᓪᓗᒋᑦ ᑖᒃᑯᐊ ᐊᑐᕆᓪᓗᑎᒃ ᐊᓐᓄᕌᓂᒃ ᕿᒃᓵᒃᑐᖅᓯᐅᑎᓂᒃ. 
3ᐃᒫᒃ ᐅᖃᐅᑎᕚ, “ᕼᐃᔨᑬᐊ ᐅᖃᖅᐳᖅ, ᐅᓪᓗᒥ ᐅᖁᒤᑦᑐᒦᕝᕕᒃ ᓇᓪᓕᐅᓯᒪᕗᖅ ᓱᒋᐊᖅᑕᐅᒐᑦᑕ ᑲᓐᖑᓇᖅᑐᒦᑎᑕᐅᓕᖅᐳᒍᑦ, ᐊᕐᖕᓇᒥᒃ ᐊᑦᔨᖃᓕᖅᐳᒍᑦ ᐃᕐᖕᓂᓱᒃᑲᓗᐊᖅᓗᓂ ᐃᕐᖕᓂᔪᓐᓇᓐᖏᐅᒪᔪᑎᑐᑦ ᓵᓐᖐᓗᐊᕐᖕᓂᕐᖕᒧᑦ. 
4ᐃᒻᒪᖄ ᐊᑕᓂᐅᑉ ᒎᑎᑦᓯ ᑐᓵᓚᐅᖅᐹ ᕌᑉᓴᑭᐅᑉ ᐅᖃᐅᓯᖏᑦ, ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦᑕ ᐅᖃᐅᓯᐅᖁᓚᐅᖅᑕᖏᑦ ᒎᑎᒥᒃ ᐆᒪᔪᒥᒃ ᒥᑕᐅᑎᖃᖅᑐᓂᒃ, ᐊᑕᓂᐅᑉ ᒎᑎᕕᑦ ᑕᒪᒃᑯᐊ ᐅᖃᐅᓯᐅᔪᑦ ᐅᕙᑦᑎᓐᓄᑦ ᒥᑕᐅᑎᖃᖅᓗᑎᒃ ᓱᒋᐊᖅᓕᒋᑦ ᑍᒤᑦᑐᓂᒃ ᐅᖃᓪᓚᒃᑐᕕᓃᒃ, ᑍᒤᒻᒪᑦ ᐃᓄᖁᑎᑦᑕ ᐊᒥᐊᒃᑯᖏᑦ ᒎᑎᒧᑦ ᑐᒃᓯᐅᑎᒃᑭᑦ.” 
5ᐊᖓᔪᖅᑳᖅᔪᐊᕐᖕᒥᑦ ᕼᐃᔨᑬᐊᒥᑦ ᐱᓯᒪᔪᑦ ᐂᓮᐊᓯᒧᑦ ᕾᖕᒪᑕ, 
6ᐂᓮᐊᓯᐅᑉ ᐃᒫᒃ ᑭᐅᕔᑦ, “ᐊᖓᔪᖅᑳᖅᔪᐊᖅ ᐅᖃᐅᑎᓯᐅᒃ, ᐊᑕᓂᐅᑉ ᐃᒫᒃ ᐅᖃᐅᑎᖁᕚᑎᑦ: ‘ᓯᕘᕋᓇᒃ ᐅᖃᐅᓰᑦ ᑐᓴᖅᑕᓯ ᐱᓪᓗᒋᑦ, ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑕ ᐱᔨᒥᒍᑦ ᐅᖃᕐᖕᓂᖅᓘᑎᒋᒐᓗᐊᖅᐸᖓ. 
7ᑕᑯᒋᑦ, ᐊᓂᕐᖕᓂᕐᖕᒥᒃ ᑐᓂᓯᕕᒋᔪᒪᕙᕋ, ᑐᓴᒐᒃᓴᒥᒃ ᑐᓴᖅᑎᑦᓱᒪᒐᒃᑯ ᓄᓇᒥᓄᑦ ᐅᑎᕈᑎᒃᓴᖓᓂᒃ; ᓄᓇᒥᓂ ᓇᖕᒥᓂᕐᖕᒥᓂ ᑐᖁᑕᐅᔪᒫᕐᖕᒪᑦ ᓴᕕᒡᔪᐊᒧᑦ.’”
8ᕌᑉᓴᑭ ᐅᑎᓚᐅᖅᐳᖅ, ᖃᐅᔨᓪᓗᓂᓗ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦ ᐅᓇᑕᖃᑎᖃᖅᑐᖅ ᓛᑉᓇᒥᐅᓂᒃ; ᑐᓴᓚᐅᕋᒥ ᐊᖓᔪᖅᑳᖅᔪᐊᑉ ᓚᑮᓯᒥᑦ ᐊᐅᓪᓚᖅᓯᒪᓕᕐᖕᓂᖓᓂᒃ. 
9ᐊᖓᔪᖅᑳᖅᔪᐊᖅ ᑐᓴᕋᒥ ᐃᑎᐅᐱᐊᒥᐅᑦ ᐊᖓᔪᖅᑳᖅᔪᐊᖓᑦᑕ ᑎᕼᐊᑲᐅᑉ ᐱᓪᓗᒍ, “ᑕᑯᒋᑦ, ᑖᓐᓇ ᐃᓕᑦᓯᓐᓂᒃ ᐅᓇᑕᕆᐊᓕᖅᐳᖅ,” ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦᑕ ᕼᐃᔨᑬᐊ ᔫᑕᐅᑉ ᐊᖓᔪᖅᑳᖅᔪᐊᖓᑦ ᑎᑎᕋᖅᑕᒥᓂᒃ ᐊᐅᓪᓚᖅᑎᑦᓯᕕᒋᕚ. 
10ᐃᒫᒃ ᐅᖃᖅᑐᒃᓴᐅᕗᓯ ᕼᐃᔨᑬᐊᒧᑦ, “ᒎᑎ ᑕᑎᒋᔭᓯ ᐅᒃᐱᕆᑦᑍᓕᓯᐅᒃ ᐅᖃᕋᓗᐊᖅᐸᑦ, ᔪᕉᓴᓚᒥᐅᑦ ᐱᔭᐅᑦᔮᖏᑦᑐᑦ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᓐᓄᑦ. 
11ᑕᑯᒋᑦ, ᑐᓴᐅᒪᒐᑦᓯ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦᑕ ᐅᓇᖕᒥᓇᖏᓐᓂᖓᓂᒃ ᓄᓇᓕᖕᓂᒃ ᐊᓯᕈᐃᒋᐊᑐᐊᕌᖓᒥ. ᐊᓐᓇᒍᓐᓇᕐᖕᓂᐊᕋᓱᒋᕕᓰ ᐅᕙᓐᓂᑦ? 
12ᓯᕗᓕᒃᑲ ᐊᓯᕈᐃᖃᑦᑕᖅᓯᒪᕗᑦ ᒎᔭᓂᒥᐅᓂᒃ, ᕼᐊᕋᓐᒥᐅᓂᒃ, ᕇᔨᑉᒥᐅᓂᒃ, ᑐᖁᕅᓯᒪᓪᓗᑎᒡᓗ ᐱᐊᔅᓰᑕᒥᐅᓂᒃ ᑎᓚᓵᒥ ᓄᓇᖃᖅᑐᓂᒃ ᐃᓅᖃᑎᒌᒡᔪᐊᑦ ᓇᓪᓕᐊᑦ ᒎᑎᒋᔭᒥᖕᓄᑦ ᓴᐳᑎᔭᐅᔪᓐᓇᓚᐅᓐᖏᓚᑦ. 
13ᓇᐅᒃᑍᒪ ᕼᐊᒫᑎᒥᐅᑦ ᐊᖓᔪᖅᑳᖅᔪᐊᖓᑦ, ᐋᕐᐹᑦᒥᐅᓪᓗ ᐊᖓᔪᖅᑳᖅᔪᐊᖓᑦ, ᓯᑉᕼᐊᕋᕔᒥᐅᓪᓗ ᐊᖓᔪᖅᑳᖅᔪᐊᖓᑦ, ᕼᐄᓇᒥᐅᓪᓗ ᐊᖓᔪᖅᑳᖅᔪᐊᖓᑦ, ᐂᐅᐊᒥᐅᓪᓗ ᐊᖓᔪᖅᑳᖅᔪᐊᖓᑦ?”
14ᐊᖓᔪᖅᑳᖅᔪᐊᑉ ᕼᐃᔨᑬᐊᐅᑉ ᑎᑎᖅᑲᐅᓯᐊᓂ ᐱᒐᒥᒋᑦ ᐅᖃᓕᒫᖅᐰᑦ; ᐅᖃᓕᒫᕇᕋᒥᒋᑦ ᐊᑕᓂᐅᑉ ᐃᒡᓗᖓᓄᐊᖅᓗᓂ ᑎᑎᖅᑲᐅᓯᐊᓂ ᐊᑕᓂᐅᑉ ᓵᖓᓄᑦ ᐃᓯᕕᑉᐰᑦ. 
15ᕼᐃᔨᑬᐊᓗ ᑐᒃᓯᐊᖅᓗᓂ ᐊᑕᓂᕐᖕᒧᑦ ᐅᖃᖅᐳᖅ, “ᐊᑕᓃᖅ, ᐄᓴᕅᓕᒥᐅᑦ ᒎᑎᖓᑦ, ᓯᕈᐲᒻ ᖁᓛᓂ ᐃᒃᓯᕙᐅᑕᖅᔪᐊᖃᖅᑐᑎᑦ, ᒎᑎᐅᕗᑎᑦ ᐊᓯᖃᕐᖕᓇᒃ, ᓄᓇᒥᐅᑦ ᐊᖓᔪᖅᑳᖅᔪᐊᖃᖅᕕᓕᒫᖏᓐᓄᑦ; ᕿᓚᒡᓗ ᓄᓇᓗ ᓴᓇᓯᒪᒐᕕᒋᒃ. 
16ᓯᐅᑏᒃᑭᒃ ᒪᓂᓗᒋᒃ, ᐊᑕᓃᖅ ᑐᓴᕆᑦ; ᐅᐃᓪᓗᑎᑦ, ᐊᑕᓃᖅ ᑕᑯᓴᒃᑭᑦ ᓯᓇᑯᕆᑉ ᐅᖃᐅᓯᖏᑦ, ᓈᓚᓛᐅᒃᑭᑦ ᒎᑎᒥᒃ ᐆᒪᔪᒥᒃ ᒥᑕᐅᑎᖃᖅᓗᓂ ᐅᖃᐅᓯᖃᕐᖕᒪᑦ. 
17ᓱᓕᔫᒐᓗᐊᖅ ᐊᑕᓃᖅ, ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖏᑦ ᐃᓅᖃᑎᒌᒡᔪᐊᑦ ᓄᓇᖁᑎᖏᓐᓂᒃ ᓱᓇᐅᔪᓐᓃᖅᑎᑦᓯᓯᒪᔪᑦ ᐊᓯᕈᐃᓪᓗᑎᒃ. 
18ᒎᑎᒋᔭᖏᓐᓂᒡᓗ ᐃᑯᐊᓪᓔᓪᓗᑎᒃ ᓄᖑᕅᓯᒪᕗᑦ, ᒎᑎᓪᓚᕆᐅᖏᒻᒪᑕ, ᕿᔪᑐᐃᓐᓇᐅᕗᑦ ᐅᔭᕋᐅᓪᓗᑎᒡᓗ ᐃᓄᑐᐃᓐᓇᕐᖕᓄᑦ ᓴᓇᔭᐅᓯᒪᒐᒥᒃ; ᑍᒤᒻᒪᑦ ᑕᒪᒃᑯᐊ ᐊᓯᕈᖅᑕᐅᓯᒪᕗᑦ. 
19ᐊᑏ ᒫᓐᓇ, ᐊᑕᓃᖅ ᒎᑎᒋᔭᕗᑦ, ᓴᐳᑎᓚᐅᖅᑎᒍᑦ ᕿᓄᕕᒋᕙᒋᑦ, ᐊᖓᔪᖅᑳᖅᔪᐊᑉ ᐱᔪᓐᓇᕐᖕᓂᖓᓂᑦ, ᓄᓇᒥ ᐊᖓᔪᖅᑳᖅᔪᐊᖃᖅᕕᐅᔪᓕᒫᑦ ᖃᐅᔨᓕᖁᓪᓗᒋᑦ ᐃᕝᕕᑐᐊᖅ, ᐊᑕᓃᖅ ᒎᑎᑐᐊᖑᒐᕕᑦ.”
20ᑕᕝᕙ ᐂᓮᐊᓯ ᐂᒨᓯᐅᑉ ᐃᕐᖕᓂᖓ ᐊᖓᔪᖅᑳᖅᔪᐊᑉ ᕼᐃᔨᑬᐊᐅᑉ ᑐᓴᕆᐊᖃᖅᑕᖏᓐᓂᒃ ᐅᖃᕆᐊᖅᑐᖅᑎᑦᓯᕗᖅ, “ᐃᒫᒃ ᑕᕝᕙ ᐊᑕᓂᖅ, ᐄᓴᕅᓕᐅᑉ ᒎᑎᖓᑦ ᐅᖃᖅᐳᖅ: ᑐᒃᓯᐊᕐᖕᓂᕆᔭᑎᑦ ᑐᓴᖅᐸᒃᑲ ᓯᓇᑯᕆᑉᒥᒃ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᓐᓂᒃ ᐱᑦᔪᑎᖃᖅᑎᓪᓗᑎᑦ. 
21ᐃᒫᒃ ᐊᑕᓂᐅᑉ ᐅᖃᐅᓯᒃᓴᖃᖅᕕᒋᕚ: ‘ᑖᑦᓱᒪ ᓇᕐᕈᒋᕚᑎᑦ, ᒥᑕᐅᑎᒋᓪᓗᑎᓪᓗ ᐅᐃᒡᒐᓲᔪᑎᑦ ᓮᐅᓂᐅᑉ ᐸᓂᖓ; ᐅᖃᐅᑎᒋᕚᑎᑦ ᖃᐅᔨᓐᖏᑎᓪᓗᑎᑦ ᔪᕉᓴᓚᐅᑉ ᐸᓂᖓ. 
22ᑭᓇᒥᒃ ᒥᑕᐅᑎᒃᓴᕋᓱᒋᒐᕕᑦ ᐊᑭᕋᖅᑐᕋᓱᒋᓪᓗᑎᓪᓘ? ᑭᓇᒧᑦ ᓂᐱᖅᑯᖅᑐᓪᓗᑎᑦ ᓂᓪᓕᐊᓇᓱᒋᕕᑦ ᓂᐊᖁᐃᓪᓗ ᖁᒻᒧᖓᑎᓪᓗᒍ? ᐄᓴᕅᓕᒥᐅᑦ ᐃᑦᔪᕐᖕᓁᑦᑐᖁᑎᖓᓄᑦ! 
23ᐅᖃᕆᐊᖅᑐᖅᑎᑕᑎᑦ ᐊᑕᓂᕐᖕᒥᒃ ᒥᑕᐅᑎᖃᖅᓯᒪᕗᑦ, ᐅᖃᖅᓯᒪᖕᒥᒐᕕᑦ, “ᐊᒃᓴᓗᐊᓕᖁᑎᓐᓄᑦ ᐅᓄᖅᑐᓄᑦ ᖃᖅᑲᖏᑕ ᐳᖅᑐᓂᖅᐹᖏᑕ ᖄᖏᓐᓄᐊᖅᓯᒪᕗᖓ, ᓕᐸᓇᓂᐅᑉ ᐅᖓᓯᖕᓂᖅᐹᖏᓐᓄᑦ; ᓇᐹᖅᑐᓂᒃ ᓰᑕᕆᓂᒃ ᑕᑭᓂᖅᐹᓂᒃ ᓇᑲᑎᕆᓯᒪᕗᖓ, ᓇᐹᖅᑐᐃᓪᓗ ᕿᔪᑦᑎᐊᕙᐅᓂᖅᐹᑦ ᐱᓯᒪᓪᓗᒋᑦ; ᐅᖓᓯᒃᑐᓕᐊᖅᓯᒪᕗᖓ ᓇᐹᖅᑐᒐᓴᒡᔪᐊᓗ ᐊᑯᓐᓂᖃᑦᓯᐊᖏᓐᓂᖅᐹᑦ ᐃᓗᐊᓄᐊᖅᓯᒪᓪᓗᖓ. 
24ᐃᒥᖅᑕᖅᕕᓕᐅᖅᓯᒪᕗᖓ ᐃᑎᖅᓴᓕᐅᕆᓪᓗᖓ ᐃᒥᖃᑦᑕᖅᓯᒪᓪᓗᖓᓗ ᐅᖓᓯᒃᑐᒥᐅᑦ ᐃᒥᖏᓐᓂᑦ, ᓴᓗᐊᖅᑎᑦᓯᓯᒪᓪᓗᖓᓗ ᐃᑎᒐᓐᓄᑦ ᑐᖕᒪᑐᐃᓐᓇᖅᓗᒋᑦ ᐃᑦᔨᑉᑎᒥᐅᑦ ᑰᓕᒫᖏᑦ ᐱᓱᒡᕕᒋᑐᐃᓐᓇᖅᓗᒋᑦ.”
25ᑐᓴᓚᐅᖅᓯᒪᖏᓐᓇᕖᑦ ᑕᒪᒃᑯᐊᓕᒫᑦ ᐅᕙᓐᓄᑦ ᐊᖅᑭᒃᓱᖅᑕᐅᓯᒪᓂᖏᓐᓂᒃ ᑍᑦᓱᒪᓂᐊᓗᒃ? ᑕᒪᓐᓇ ᐃᓱᒪᒃᓴᖅᓯᐅᕈᑎᒋᓯᒪᒐᒃᑯ ᑍᑦᓱᒪᓂᐊᓗᖕᓂᑦ ᒫᓐᓇ ᓴᖅᑭᑎᓯᒪᕙᕋ, ᓄᓇᓖᑦ ᐱᔭᐅᑦᔧᖅᓯᒪᔫᒐᓗᐊᑦ ᓯᖁᑦᑎᖅᑕᐅᓪᓗᑎᒃ ᓄᓇᓕᕕᓂᑐᐃᓐᓇᓐᖑᖅᑎᑕᐅᖁᓪᓗᒋᑦ ᐃᓕᖕᓄᑦ. 
26ᐃᓄᖏᑦ ᓄᑭᖏᕈᑎᓚᐅᖅᐳᑦ ᓴᐱᓕᖅᓗᑎᒃ ᓇᓗᓕᖅᓗᑎᒡᓗ, ᐱᕈᖅᑐᑎᑐᑦ ᓇᑎᕐᖕᓇᒥ ᐃᕕᒃᑎᑐᑦ ᐱᕈᓕᓵᖅᑐᑎᑐᑦ, ᐃᕕᒃᑎᑐᓪᓗ ᐃᒡᓗᐃᑦ ᖄᖏᓐᓂ ᐱᕈᖅᑐᑎᑐᑦ, ᑐᖁᓕᔪᑎᑐᑦ ᐱᕈᕇᓚᐅᕋᑎᒃ.
27ᖃᐅᔨᒪᕙᒋᑦ ᐃᒃᓯᕚᖅᑎᓪᓗᑎᑦ ᐊᓂᑎᓪᓗᑎᑦ ᐃᑎᖅᑎᓪᓗᑎᓪᓗ, ᓂᓐᖓᐅᒪᓂᕆᔧᓪᓗ ᐅᕙᓐᓄᑦ. 
28ᓂᓐᖓᐅᒪᓯᒐᕕᑦ ᐅᕙᓐᓄᑦ ᐃᓕᕋᓇᕐᖕᓂᕆᔧᓪᓗ ᑐᓴᖅᓯᒪᕙᕋ, ᕿᖓᒃᑯᓪᓕ ᓂᒃᓯᒍᒫᖅᐸᒋᑦ ᖃᓃᓪᓗ ᓴᕕᕋᔭᓕᖅᓗᒍ ᕿᒻᒥᖅᔪᐊᒥᒃ ᐊᐅᓚᑦᓯᑦᔪᑎᐅᕙᒃᑐᒧᑦ ᐅᑎᖅᑎᓪᓗᑎᓪᓗ ᐊᖅᑯᑎᒃᑯᑦ ᑎᑭᕝᕕᒋᓚᐅᖅᑕᒃᑯᑦ.
29ᐃᒫᒃ ᓇᓗᓁᒃᑯᑕᒃᓴᐅᕗᖅ ᐃᓕᖕᓄᑦ: ᐊᕐᕌᒍᒥ ᑕᕝᕙᓂ, ᐊᕐᕌᒎᔪᒫᖅᑐᒥᓗ ᐱᕈᖅᓰᕕᖕᒥᐅᖏᑦᑐᖅ ᑕᒫᓂᑐᐃᓐᓇᖅ ᐱᕈᖅᑐᕕᓂᕐᖕᓂᒃ ᑭᓯᐊᓂ ᓂᕿᒃᓴᖃᕐᖕᓂᐊᖅᐳᓯ, ᑭᓯᐊᓂ ᑕᒪᒃᑯᐊ ᑭᖑᓂᖓᓂ ᓇᖕᒥᓂᖅ ᑲᓐᖓᖅᓱᖅᑕᕕᓂᑦᓯᓐᓂᒃ ᑲᑎᖅᓱᐃᔪᓐᓇᖅᓯᔪᒫᖅᐳᓯ, ᐸᐅᕐᖓᓄᓪᓗ ᐱᕈᖅᓰᕕᓕᐊᕕᓂᑦᓯᓐᓄᑦ ᐸᐅᕐᖓᖅᑐᒐᒃᓴᖃᓕᕈᒫᖅᐳᓯ. 
30ᔫᑕᒥ ᐊᒥᐊᒃᑰᔪᕕᓃᑦ ᐱᕈᖅᓯᐊᑎᑐᑦ ᐱᕈᓕᕈᒫᖅᐳᑦ ᑕᑭᔪᓂᒃ ᐊᒫᖃᖅᑐᑎᑐᑦ ᓄᓇᐅᑉ ᐃᓗᐊᓄᑦ ᐳᓚᒪᑦᓯᐊᖅᑐᓂᒃ, ᐸᐅᕐᖓᓄᓪᓗ ᐱᕈᖅᕕᐅᑦᓯᐊᖅᓗᑎᒃ. 
31ᔪᕉᓴᓚᒻᒥᑦ ᐱᔪᓂᒃ ᐊᒥᐊᒃᑯᑦ ᐊᓂᔪᒫᖅᐳᑦ, ᓮᐅᓂᓗ ᐊᓐᓇᒃᓯᒪᔪᓂᒃ ᐃᓄᖃᓕᕈᒫᖅᐳᖅ. ᐊᑕᓂᖅ ᑍᒤᓕᐅᕈᒫᕐᖕᒪᑦ. 
32ᑍᒤᒻᒪᑦ ᑕᕝᕙ ᐊᑕᓂᐅᑉ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦ ᐅᖃᐅᓯᕆᓚᐅᖅᐹ, ᐃᒡᓗᒐᓴᒡᔪᐊᓄᑦ ᐃᑎᕐᖕᓂᐊᓐᖏᓚᖅ ᖃᖅᔪᒥᒡᓘᓐᓃᑦ ᐊᑕᐅᓯᕐᖕᒥᒃ ᐱᓯᒋᐊᕈᑎᖃᕐᖕᓂᐊᓐᖏᓚᖅ, ᐅᓇᑕᖅᑎᒥᒃ ᐊᒡᕖᕋᐅᓯᔭᖅᑐᒥᒃ ᐊᑕᐅᓯᕐᖕᒥᒡᓘᓐᓃᑦ ᐃᒡᓗᒐᓴᒡᔪᐊᑦ ᖃᓂᒋᔭᖓᓄᐊᖅᑐᖃᕐᖕᓂᐊᓐᖏᓚᖅ, ᐊᕙᑕᖏᖅᓯᓯᒪᑦᔪᑎᓂᒃ ᐃᓂᓕᐅᕆᓯᒪᓂᐊᓐᖏᓚᑦ ᐊᔪᓕᖅᑎᑦᓯᓯᒪᑦᔪᑎᒋᓇᓱᐊᖅᑕᒥᓂᒃ. 
33ᐊᖅᑯᑎᒃᑯᑦ ᑎᑭᕝᕕᒋᓚᐅᖅᑕᒥᒍᑦ, ᑕᒪᐅᓇᑦᓮᓐᓇᖅ ᐅᑎᕈᒫᖅᐳᖅ, ᐃᒡᓗᒐᓴᒡᔪᐊᓄᑦ ᐃᑎᖏᓪᓗᓂ, ᐊᑕᓂᖅ ᐅᖃᖅᐳᖅ. 
34ᑖᒃᑯᐊ ᐃᒡᓗᒐᓴᒡᔪᐊᑦ ᓴᐳᑎᓯᒪᓂᐊᕋᒃᑭᑦ, ᐅᕙᖓ ᓇᖕᒥᓂᖅ ᐱᑦᔪᑎᒋᓗᖓ ᑍᕕᑎᓗ ᐱᑦᔪᑎᒋᓗᒍ.’”
35ᐅᓐᓄᐊᒥ ᑍᑦᓱᒪᓂᑦᓮᓐᓇᖅ ᐊᑕᓂᐅᑉ ᐂᖏᓕᖓ ᐊᓯᕆᐊᒥᐅᑦ ᑕᖕᒫᖅᓯᒪᕕᖓᓄᐊᖅᓗᓂ ᐅᓇᑕᖅᑎᖁᑎᖏᓐᓂᒃ 185,000-ᓂᒃ ᑐᖁᕅᓚᐅᖅᐳᖅ; ᖃᐅᑎᓪᓗᒍ ᐅᓪᓛᒃᑯᑦ ᑕᑯᔭᐅᕗᑦ, ᑎᒦᑦ ᑐᖁᖓᔪᐃᓐᓇᓕᒫᑦ. 
36ᑕᕝᕙ ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦ ᓯᓇᑯᕆᑉ ᐅᑎᕆᐊᓕᓚᐅᖅᐳᖅ, ᐊᖏᕐᕋᓕᖅᓗᓂ ᓄᓇᒥᓄᑦ ᓂᓂᕕᒧᑦ. 
37ᒎᑎᒥᓄᑦ ᓂᓱᕌᒃᒧᑦ ᑐᒃᓯᐊᖅᑎᓪᓗᒍ, ᐃᕐᖕᓂᖏᒃᑕ ᒪᕐᕉᒃ ᐋᑕᕋᒥᓕᐅᑉ ᓴᕆᔨᕆᐅᓪᓗ ᓴᕕᒡᔪᐊᒥᖕᓄᑦ ᐊᑖᑕᑎᒃ ᑐᖁᑉᐹᒃ, ᓄᓇᒧᓪᓗ ᐊᕋᕌᑦᒧᑦ ᕿᒫᓪᓗᑎᒃ. ᐃᕐᖕᓂᕆᖕᒥᔭᖓᑦᑕ ᐃᓴᕼᐊᑕᓂᐅᑉ ᐊᖓᔪᖅᑳᖅᐅᓂᖓ ᐃᓇᒋᖅᐹ.
