1ᐂᕼᐊᐱᐅᑉ ᔨᔨᐱᐅᓪ ᐅᓂᒃᑲᐅᑎᕚ ᐃᓔᑦᔭᐅᑉ ᐱᓂᐊᕐᖕᓂᕆᓚᐅᖅᑕᓕᒫᖓᓂᒃ, ᖃᓄᖅᓗ ᓴᕕᒡᔪᐊᒧᑦ ᑐᖁᕅᓂᕆᓚᐅᖅᑕᖓᓂᒃ ᐅᖃᖅᑎᓕᒫᖏᓐᓂᒃ. 
2ᑕᕝᕙ ᔨᔨᐱᐅᓪ ᐅᖃᕆᐊᖅᑐᖅᑎᑦᓯᕗᖅ ᐃᓔᑦᔭᒧᑦ, ᐅᖃᖅᓗᓂ, “ᒎᑎᓄᑦ ᓱᒋᐊᖅᑕᐅᓚᖓ ᑐᖁᑕᐅᓗᖓ ᖃᐅᒃᐸᑦ ᑍᒤᓪᓗᐊᓕᖅᑎᓪᓗᒍ ᐱᓂᐊᖅᕕᒋᓂᐊᖏᒃᑯᒃᑭᑦ ᐅᖃᖅᑎᐅᓚᐅᖅᑐᓂᒃ ᐱᓂᐊᕐᖕᓂᕆᓚᐅᖅᑕᖅᑐᑦ.” 
3ᑕᕝᕙ ᑲᑉᐱᐊᓱᓕᖅᐳᖅ, ᒪᑭᓪᓗᓂᓗ ᕿᒫᒃᓯᕗᖅ ᐃᓅᓯᓂ ᐊᓐᓂᕆᓪᓗᒍ, ᐂᕗᓪᓗ ᐱᐊᕐᓰᐸᒧᑦ, ᔫᑕᐅᑉ ᓄᓇᖁᑎᖓᓄᑦ.
4ᐃᓔᑦᔭ ᐃᓄᑑᓪᓗᓂ ᐱᓱᓚᐅᖅᐳᖅ ᐃᓄᖃᖏᑦᑐᒧᑦ ᐅᓪᓗᓕᒫᖅ ᐃᖏᕐᕋᓂᐅᓲᑎᑐᑦ, ᓄᖅᑲᕋᒥ ᐃᖏᑉᐳᖅ ᓇᐹᖅᑑᑉ ᐳᕉᒻᒥᒃ ᐊᑎᓕᐅᑉ ᑕᕐᕋᓕᓂᖓᓄᑦ; ᑕᕝᕙᓂᓗ ᑐᒃᓯᐊᖅᐳᖅ ᑐᖁᔪᒪᓪᓗᓂ, ᐅᖃᖅᓗᓂ, “ᒫᓐᓇ ᑕᒪᓐᓇ ᐊᖏᓗᐊᓕᕐᖕᒪᑦ; ᐊᑕᓃᖅ, ᐃᓅᓯᕋ ᑎᒍᓕᕈᒃ; ᐱᐅᓂᖅᓴᐅᖏᓐᓇᒪ ᓯᕗᓕᕆᓚᐅᖅᑕᓐᓂᑦ.”
5ᑕᕝᕙᓂᓗ ᓇᓚᓪᓗᓂ ᓯᓂᓕᖅᐳᖅ ᓇᐹᖅᑑᑉ ᐳᕉᒻᒥᒃ ᐊᑎᓕᐅᑉ ᑕᕐᕋᓕᓂᖓᓂ; ᑕᑯᒋᓪᓗ, ᐂᖏᓕᐅᑉ ᐊᒃᑐᖅᐹ, ᐅᖃᐅᑎᓪᓗᒍᓗ, “ᒪᑭᓪᓗᑎᑦ ᓂᕆᓕᕆᑦ.” 
6ᑕᑯᓴᕋᒥᓗ, ᑕᑯᕗᖅ, ᓂᐊᖁᐊᑕ ᓴᓂᐊᓂ ᓂᐊᖂᔭᒥᒃ ᐆᓯᒪᔪᒥᒃ ᐅᔭᕋᖕᒧᑦ ᐆᓇᖅᑐᒧᑦ ᐃᒥᕐᖕᒥᒡᓗ ᐃᒥᖃᐅᑎᒦᑦᑐᒥᒃ. ᓂᕆᓪᓗᓂᓗ ᐃᒥᖅᐳᖅ, ᓇᓪᓚᕋᒥᓗ ᓯᓂᓕᕆᕗᖅ. 
7ᐊᑕᓂᐅᓪᓗ ᐂᖏᓕᖓ ᐂᑉᐸᖓᓂᒃ ᕾᒃᑲᓐᓂᕆᕗᖅ, ᐊᒃᑐᖅᐹᓗ, ᐅᖃᐅᖅᓗᓂᓗ, “ᒪᑭᓪᓗᑎᑦ ᓂᕆᓕᕆᑦ, ᐃᖏᕐᕋᓂᕆᓂᐊᖅᑍᑦ ᐊᔪᓗᐊᑦᓴᕐᖕᓂᐊᕋᕕᐅᒃ.” 
8ᒪᑭᓐᓇᒥᓗ ᓂᕆᕗᖅ ᐃᒥᖅᓗᓂᓗ, ᐊᐅᓪᓚᕋᒥᓗ ᓂᕆᔭᓂ ᐱᔪᓐᓇᐅᑎᒋᓚᐅᖅᐰᑦ ᐅᓪᓗᓄᑦ ᐅᓐᓄᐊᓄᓪᓗ 40-ᓄᑦ ᖃᖅᑲᖅ ᕼᐆᕆᑉ ᑎᑭᓪᓗᒍ, ᒎᑎᐅᑉ ᖃᖅᑲᖁᑎᖓ. 
9ᑍᑲᓂᓗ ᕾᕈᓱᖕᒧᑦ ᑎᑭᓐᓇᒥ, ᐅᓐᓄᐊᒥ ᑕᕝᕙᓂ ᓯᓂᒃᑕᖅᐳᖅ.
10ᑭᐅᕚᓗ, “ᐊᒃᓱᕉᑎᕾᓐᓇᖅᐳᖓ ᕿᓚᖕᒥᐅᒐᓴᒡᔪᐃᑦ ᐊᑕᓂᖓᓂᒃ, ᐄᓴᕅᓕᒥᐅᑦ ᐃᓄᖏᑕ ᐊᖏᖃᑎᒌᒍᑎᒋᓯᒪᔧᑦ ᕿᒪᒃᓯᒪᓕᕐᖕᒪᑦᔪᒃ, ᑐᓂᕐᕈᓯᖅᕕᖁᑎᑎᓪᓗ ᓯᖁᒥᑉᐰᑦ, ᐅᖃᖅᑎᑎᓪᓗ ᑐᖁᕌᖅᐰᑦ ᓴᕕᒡᔪᐊᒧᑦ; ᐅᕙᖓᓗ, ᐅᕙᖓᑐᐊᖅ, ᐊᒥᐊᒃᑯᑑᕗᖓ, ᐅᕙᓐᓂᒡᓗ ᕿᓂᓕᖅᐳᑦ ᑐᖁᑦᓯᔪᒪᓪᓗᑎᒃ.”
11ᐊᑕᓂᐅᓪᓗ ᐅᖃᐅᑎᕚ, “ᐂᓕᕆᑦ, ᓇᖏᕆᐊᖅᑐᖅᓗᑎᑦ ᖃᖅᑲᐅᑉ ᖄᖓᓂ ᐊᑕᓂᐅᑉ ᓵᖓᓂ.” ᑕᑯᒋᓪᓗ, ᐊᑕᓂᖅ ᐊᖅᑯᓵᖅᐳᖅ, ᐊᓄᕆᖅᔪᐊᒧᑦ ᑎᑭᑕᐅᕗᖅ ᐅᔭᕅᓪᓗ ᓯᖁᑦᑎᖅᐰᑦ ᖃᖅᑲᒦᑦᑐᑦ ᐊᑕᓂᐅᑉ ᓵᖓᓂ, ᐊᑕᓂᖅᓕ ᐊᓄᕆᖅᔪᐊᒦᓚᐅᓐᖏᓚᖅ; ᐊᓄᕆᐅᑉ ᑭᖑᓂᖓᒍᑦ ᓄᓇ ᓴᔪᒃᐱᓪᓚᒃᐳᖅ, ᐊᑕᓂᖅᓕ ᓴᔪᒃᐱᓪᓚᖕᒦᓚᐅᓐᖏᓚᖅ. 
12ᓴᔪᒃᐱᓪᓚᐅᓪᓗ ᑭᖑᓂᖓᒍᑦ ᐃᑯᒪ ᓄᐃᕗᖅ, ᐊᑕᓂᖅᓕ ᐃᑯᒪᒦᓚᐅᓐᖏᓚᖅ; ᐃᑯᒪᐅᑉ ᑭᖑᕐᖓᒍᑦ ᓂᐱ ᓂᓪᓕᖅᐳᖅ ᓂᐱᑭᑦᑑᓪᓗᓂ. 
13ᐃᓔᑦᔭᐅᓪᓗ ᑐᓴᕋᒥᐅᒃ, ᑮᓇᓂ ᐃᒻᒧᓯᖅᐹ ᐅᓕᒡᔪᐊᒥᓄ ᐊᓂᓪᓗᓂᓗ ᕾᕈᓲᑉ ᐃᑎᕆᐊᖅᕕᖓᓄᑦ. ᑕᑯᒋᓪᓗ, ᓂᐱᒧᑦ ᑎᑭᑕᐅᕗᖅ, ᐅᖃᖅᑐᒧᑦ, “ᐃᓔᑦᔮ ᑕᒫᓂ ᖃᓄᐃᑉᐱᑦ?”
14ᑭᐅᕗᖅ, “ᐊᒃᓱᕉᑎᕾᓐᓇᖅᐳᖓ ᕿᓚᖕᒥᐅᒐᓴᒡᔪᐃᑦ ᐊᑕᓂᖓᓂᒃ, ᐄᓴᕅᓕᒥᐅᑦ ᐃᓄᖏᑕ ᐊᖏᕈᑎᒋᓯᒪᔧᑦ ᕿᒪᒃᓯᒪᓕᕐᖕᒪᑦᔪᒃ, ᑐᓂᕐᕈᓯᖅᕕᖁᑎᑎᓪᓗ ᓯᖁᒥᑉᐰᑦ, ᐅᖃᖅᑎᑎᓪᓗ ᑐᖁᕌᖅᐰᑦ ᓴᕕᒡᔪᐊᒧᑦ. ᐅᕙᖓᓗ, ᐅᕙᖓᑐᐊᖅ, ᐊᒥᐊᒃᑯᑑᕗᖓ, ᐅᕙᓐᓂᒡᓗ ᕿᓂᓕᖅᐳᑦ ᑐᖁᑦᓯᔪᒪᓪᓗᑎᒃ.”
15ᐊᑕᓂᐅᓪᓗ ᐅᖃᐅᑎᕚ, “ᐅᑎᓕᕆᑦ, ᑕᒫᓯᑰᓯᐅᑉ ᐃᓄᖃᔪᐃᑦᑐᖓᒎᖅᓗᑎᑦ; ᑎᑭᒃᑯᕕᑦ, ᕼᐊᔧᐅᓪ ᒥᖑᐊᓛᖅᐸᑦ ᐊᖓᔪᖅᑳᖅᔪᐊᓐᖑᖁᓪᓗᒍ ᓯᕆᐊᒧᑦ. 
16ᔨᕼᐆᓗ ᒥᖑᐊᖅᑕᒃᓴᕆᕙᑦ ᓂᒻᓮᑉ ᐃᕐᖕᓂᖓ ᐊᖓᔪᖅᑳᖅᔪᐊᓐᖑᖁᓪᓗᒍ ᐄᓴᕅᓕᒥᐅᓄᑦ; ᐃᓔᓴᓗ ᓴᕚᑎᐅᑉ ᐃᕐᖕᓂᖓ ᐊᐱᐅᓪ-ᒥᕼᐅᓛᒥᐅᑕᖅ ᒥᖑᐊᖅᑕᒃᓴᕆᕙᑦ ᐅᖃᖅᑎᐅᓂᕐᖕᒧᑦ ᐃᓕᖕᓂᒃ ᑭᖑᕝᕖᔪᒃᓴᐅᖁᓪᓗᒍ. 
17ᐃᒤᑦᓱᒫᖅᐳᖅ ᕼᐊᔧᐅᓪ ᓴᕕᒡᔪᐊᒧᑦ ᑐᖁᓐᖏᑕᖏᑦ, ᔨᕼᐆᑉ ᑐᖁᑦᓱᒫᖅᐰᑦ, ᔨᕼᐆᓪᓗ ᓴᕕᒡᔪᐊᒧᑦ ᑐᖁᓐᖏᑕᖏᑦ, ᐃᓔᓴᐅᑉ ᑐᖁᑦᓱᒫᖅᐰᑦ. 
18ᓱᓕ ᐃᓄᖁᑎᖃᖅᐳᖓ ᐄᓴᕅᓕᒥᐅᓂ 7,000-ᓂᒃ ᐊᒥᐊᒃᑰᔪᓂᒃ, ᓰᖅᑯᖅᑐᓚᐅᖏᑦᑐᓂᒃ ᐰᓕᒧᑦ, ᑕᖅᑭᑕᒫᖅᓯᐅᑎᒧᓪᓗ ᑯᓂᒃᓯᓚᐅᖏᑦᑐᓂᒃ ᒎᑎᓐᖑᐊᒥᒃ.”
19ᑕᕝᕙ ᑕᕝᕙᓐᖓᑦ ᐊᐅᓪᓚᖅᐳᖅ, ᐃᓔᓴᓗ ᓇᓂᕚ ᓴᕚᑎᐅᑉ ᐃᕐᖕᓂᖓ, ᓄᓇᒥᒃ ᐃᑎᖅᓴᑯᑖᓕᐅᕆᔪᖅ 12-ᐅᓕᖅᑲᖓᔪᓄᑦ ᐃᒻᒧᒃᓯᐅᒐᕐᖕᓄᑦ, ᑖᑦᓱᒪ ᓯᕗᓂᖓᓃᑉᐳᑦ 11-ᑦ ᑖᓐᓇᓗ 12-ᖓᓃᑉᐳᖅ. ᐃᓔᑦᔭᐅᑉ ᓴᓂᖅᑯᓕᕋᒥᐅᒃ ᐅᓕᒡᔪᐊᓂ ᐲᖅᓗᓂᐅᒃ ᑖᑦᓱᒧᖓ ᐃᒋᑉᐹ. 
20ᐃᒻᒧᒃᓯᐅᒐᖁᑎᓂ ᕿᒪᒡᓗᒋᑦ ᐃᓔᑦᔭ ᐅᓪᓚᒡᓗᓂ ᐅᐸᒃᐹ, ᐅᖃᐅᑎᓪᓗᒍᓗ, “ᐊᑖᑕᒐᓗ ᐊᓈᓇᒐᓗ ᑯᓂᒋᐊᖅᑐᑬᓐᓇᖅᓛᒃᑲᒃ, ᑭᖑᕐᖓᒍᓪᓗ ᒪᓕᖕᓂᐊᖅᐸᒋᑦ.” ᐃᓔᑦᔭᐅᑉ ᐅᖃᐅᑎᕚ, “ᐊᑏ ᐅᑎᑬᓐᓇᕆᑦ; ᓄᖅᑲᖅᑎᓐᓂᐊᓐᖏᓚᒋᑦ!”
21ᐃᓔᓴ ᐅᑎᕋᒥ, ᐃᒻᒧᒃᓯᐅᒐᖁᑎᓂ ᒪᕐᕉᓈᖅᑎᖅᓯᒪᓪᓗᑎᒃ ᐅᓂᐊᓲᑦ ᑐᖁᑉᐰᑦ ᐆᔪᓕᐅᖅᓗᒋᓪᓗ, ᑲᓕᒐᖏᑦ ᐃᑯᐊᓪᓚᖅᑯᑎᒋᓪᓗᒋᑦ, ᐃᓄᖕᓄᓪᓗ ᑐᓂᕔᑦ, ᑖᒃᑯᐊᓗ ᓂᕆᕗᑦ. ᒪᑭᓐᓇᒥᓗ ᐃᓔᑦᔭᒥᒃ ᒪᓕᒃᓴᖅᐳᖅ, ᐃᑲᔪᖅᑎᒋᓕᖅᐹᓗ.
