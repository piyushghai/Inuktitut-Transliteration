1ᐊᑕᓂᖅ ᒨᓯᓯᒧᑦ ᐅᖃᖅᐳᖅ, “ᖃᖅᑳᓗᖕᒧᑦ ᒪᔪᕋᖅᓗᑎᑦ ᐅᕙᓐᓄᐊᕆᑦ ᐂᕈᓂ ᐱᖃᑎᒋᓗᒍ, ᓁᑖᑉᓗ ᐊᐱᕼᐅᓗ, ᐄᓴᕅᓕᒥᐅᓪᓗ ᐊᖓᔪᖅᑳᖏᓐᓂᒃ 70-ᓂᒃ ᐅᖓᓯᒃᑐᒦᓪᓗᓯ ᓱᓕ ᐅᑯᔪᒃᓴᐅᕗᓯ ᑐᒃᓯᐊᖅᕕᒋᓗᖓ. 
2ᒨᓯᓯᑐᐊᖅ ᑭᓯᒥ ᐊᑕᓂᕐᖕᒧᑦ ᖃᒡᓕᔪᓐᓇᖅᑐᑑᓂᐊᖅᐳᖅ ᐊᓯᖏᓪᓕ ᖃᒡᓕᔪᒃᓴᐅᓐᖏᓚᑦ. ᐃᓄᑐᐃᓐᓁᓪᓗ ᖃᖅᑲᒧᑦ ᒪᔪᐊᖅᑐᒃᓴᐅᓐᖏᓚᑦ.”
3ᒨᓯᓯᐅᓪᓗ ᐃᓄᐃᑦ ᐅᖃᖅᕕᒋᕔᑦ, ᐊᑕᓂᐅᑉ ᐊᑐᖅᑕᐅᖁᔭᖏᓐᓂᒃ ᒪᓕᒐᕆᔭᐅᖁᔭᖏᓐᓂᒡᓗ. ᐃᓄᐃᓪᓗ ᐊᑕᐅᑦᓯᒃᑯᑦ ᑭᐅᕗᑦ, “ᐊᑕᓂᐅᑉ ᐅᖃᐅᓯᕆᔭᓕᒫᖏᓐᓂᒃ ᒪᓕᖕᓂᐊᖅᐳᒍᑦ.” 
4ᒨᓯᓯᐅᓪᓗ ᑎᑎᕋᖅᐰᑦ ᐊᑕᓂᐅᑉ ᐱᓂᐊᖅᑕᐅᖁᔭᓕᒫᖏᑦ, ᖃᐅᑎᓪᓗᒍᓗ ᐅᓪᓛᕋᖅᔪᒃᑯᑦ ᑐᓂᕐᕈᓯᖅᕕᒃᓴᒥᒃ ᓴᓇᕗᖅ ᖃᖅᑳᓘᑉ ᐊᑖᓂ. ᓴᓇᕕᒋᓪᓗᓂᐅᒃ ᐅᔭᖅᑲᓂᒃ 12-ᓂᒃ ᐅᔭᕋᒃ ᐊᑕᐅᓯᖅ ᑐᕌᖓᑎᓪᓗᓂᐅᒃ ᐃᓅᖃᑎᒌᑦ ᐄᓴᕅᓕᒥᐅᑦ 12-ᓕᖅᑲᖓᓂᖏᑦ ᒪᓕᒡᓗᒋᑦ. 
5ᐃᓅᓱᒃᑐᓂᒡᓗ ᐄᓴᕅᓕᒥᐅᓂᒃ ᑎᓕᓯᕗᖅ, ᑖᒃᑯᐊᓗ ᐃᑯᐊᓚᑦᓯᕗᑦ ᑐᓂᕐᕈᑎᓂᒃ ᐊᑕᓂᕐᖕᒧᑦ. ᐃᒻᒧᒃᓯᐅᒐᕐᖕᓂᒡᓗ ᑐᓂᕐᕈᓯᕆᓪᓗᑎᒃ ᒎᑎᒥᒃ ᐃᓚᖃᑦᓯᐊᕐᖕᓂᖅ ᐱᑦᔪᑎᒋᓪᓗᒍ. 
6ᒨᓯᓯᐅᓪᓗ ᐆᒪᔪᑦ ᐊᐅᖏᑕ ᐃᓚᖏᑦ ᐴᖅᑲᖅᐰᑦ ᐴᒍᑕᕐᖕᓄᑦ, ᐃᓚᖏᓪᓗ ᑐᓂᕐᕈᓯᖅᕕᖕᒧᑦ ᓯᖅᐸᖅᓴᐅᑎᒋᓪᓗᓂᒋᑦ. 
7ᐊᖏᖃᑎᒌᖕᓂᐅᓪᓗ ᑎᑎᕋᖅᓯᒪᔪᖁᑎᖏᑦ ᒨᓯᓯᐅᑉ ᐱᕔᑦ, ᑖᒃᑯᓇᓂ ᒎᑎᐅᑉ ᐱᓂᐊᖅᑕᐅᖁᔭᖏᑦ ᑎᑎᕋᖅᓯᒪᖕᒪᑕ. ᓂᐱᖃᖅᓗᓂᓗ ᐃᓄᖕᓄᑦ ᐅᖃᓕᒫᖅᐰᑦ, ᐃᓄᐃᓪᓗ ᐅᖃᖅᐳᑦ, “ᐊᑕᓂᖅ ᓈᓚᖕᓂᐊᖅᐸᕗᑦ ᐱᖁᔭᓕᒫᖏᓪᓗ ᐊᑐᖅᓗᑎᒍ.”
8ᒨᓯᓯᐅᓪᓗ ᐊᐅᒃ ᐴᒍᑕᕐᖕᒦᑦᑐᖅ ᐱᓪᓗᓂᐅᒃ ᐃᓄᐃᑦ ᓯᖅᐸᖅᓴᖅᕕᒋᕔᑦ, ᐅᖃᖅᓗᓂᓗ, “ᑕᑯᒋᑦ ᑕᒪᓐᓇ ᐊᐅᒃ ᓇᓗᓁᒃᑯᑕᐅᕗᖅ ᐊᖏᖃᑎᖃᖅᓯᒪᓂᑦᑕ ᑍᒤᓕᖓᓂᐊᓕᕐᖕᓂᖓᓂᒃ. ᐊᑕᓂᐅᑉ ᐊᖏᖃᑎᒋᓚᐅᕐᖕᒪᓯ ᐱᖁᔭᒥᓂᒃ ᑐᓂᓯᕕᒋᒐᒥᓯ.”
9ᑕᕝᕙ ᒨᓯᓯᓗ ᐂᕈᓂᓗ, ᓁᑖᑉᓗ, ᐊᐱᕼᐅᓗ, ᐄᓴᕅᓕᒥᐅᓂᓗ ᐊᖓᔪᖅᑳᑦ 70-ᑦ ᖃᖅᑲᒧᑦ ᒪᔪᐊᖅᐳᑦ, 
10ᑖᒃᑯᐊᓗ ᑕᑯᕚᑦ ᐄᓴᕅᓕᒥᐅᑦ ᒎᑎᖓᑦ; ᑖᑦᓱᒪᓗ ᐃᑎᒐᖏᑕ ᐊᑖᒍᑦ ᐅᔭᕋᒃᑕᖃᖅᐳᖅ ᓴᓇᓯᒪᔫᔮᖅᑐᒥᒃ ᓴᐰᕋᑎᑐᑦ ᑕᑯᒥᓇᖅᑐᐊᓗᒃᑎᑐᑦ ᑍᒤᑦᑐᒥᒃ, ᐅᔭᖅᑲᑎᑐᑦ ᓯᓚᑎᑐᑦ ᑕᑯᒃᓴᐅᓇᑦᓯᐊᖅᑐᒥᒃ ᑐᖑᔪᑦᓯᐊᖅᑎᒋᔪᒥᒃ. 
11ᒎᑎᐅᓪᓗ ᑖᒃᑯᐊ ᐄᓴᕅᓕᒥᐅᓂ ᑕᓯᐅᖅᑎᐅᔪᑦ ᖃᓄᐃᓕᑎᓚᐅᓐᖏᓔᑦ; ᑖᑦᓱᒥᖓ ᑕᑯᒐᓗᐊᖅᑎᓪᓗᒋᑦ, ᓂᕆᖃᑎᒌᒃᓗᑎᒡᓕ ᐃᒥᖃᑎᒌᓕᖅᐳᑦ ᑕᕝᕙᓂ.
12ᐊᑕᓂᖅ ᐅᖃᖅᐳᖅ ᒨᓯᓯᒧᑦ, “ᖃᖅᑲᒧᑦ ᒪᔪᐊᓚᐅᕆᑦ ᐅᕙᓐᓄᑦ, ᑕᕝᕙᓂᓗ ᐅᑕᖅᑭᓗᑎᑦ; ᑐᓂᓯᓂᐊᕋᒃᑭᑦ ᐅᔭᕋᒃᑯᑦ ᑎᑎᕋᖅᓯᒪᔫᖕᓂᒃ ᒪᕐᕉᖕᓂᒃ, ᐱᖁᔭᓂᒃ ᑎᑎᕋᖅᕕᒋᓯᒪᔭᓐᓂᒃ ᐃᓄᖕᓄᑦ ᒪᓕᒃᑕᐅᔭᕆᐊᖃᖅᑐᓂᒃ.” 
13ᑕᕝᕙ ᒨᓯᓯ ᐸᕐᖕᓇᓕᖅᐳᖅ ᐱᔨᓂ ᔮᓱᐊ ᐃᓚᒋᓪᓗᒍ, ᒨᓯᓯᓗ ᖃᖅᑲᒧᑦ ᒪᔪᕋᖅᐳᖅ ᒎᑎᐅᑉ ᖃᖅᑲᖁᑎᖓᓄᑦ. 
14ᐅᖃᖅᐳᖅᓗ ᐊᖓᔪᖅᑲᐅᔪᓄᑦ, “ᑕᕝᕙᓂ ᐅᑕᖅᑭᓚᐅᕆᑦᓯ ᐅᕙᑦᑎᓐᓂᒃ, ᐅᑎᓚᐅᖅᑳᖅᑎᓐᓇᑕ; ᑕᑯᒋᑦ ᐃᓚᖃᖅᐳᓯ ᐂᕈᓂᒥᒃ ᕼᐊᕐᒥᒡᓗ; ᓇᓪᓕᐊᓐᓂᒃ ᐊᑲᐅᓐᖏᓕᐅᕈᑎᔪᖃᖅᐸᑦ, ᑕᕝᕙ ᑖᒃᑯᓄᖓ ᐅᐸᒍᑎᔪᖃᕈᓐᓇᕐᖕᓂᐊᖅᐳᖅ.”
15ᑕᕝᕙ ᒨᓯᓯ ᖃᖅᑲᒧᑦ ᒪᔪᐊᕐᖕᒪᑦ, ᖃᖅᑲᖅ ᓄᕗᔭᒧᑦ ᐅᓕᒃᑕᐅᕗᖅ. 
16ᐊᑕᓂᐅᓪᓗ ᓂᖅᑐᕐᖕᓇᕐᖕᓂᖅᔪᐊᖓ ᖃᖅᑲᐅᑉ ᖄᖓᓃᓕᖅᐳᖅ ᓮᓁᒥ, ᓄᕗᔭᒧᓪᓗ ᐅᓕᒃᑕᐅᓯᒪᓪᓗᓂ ᐅᓪᓗᓂᒃ 6-ᓂᒃ; ᐅᓪᓗᓪᓕ 7-ᖓᓐᓂ ᒎᑎᐅᑉ ᒨᓯᓯ ᐅᖃᖅᕕᒋᓕᖅᐹ ᓄᕗᔭᒥᑦ. 
17ᐊᑕᓂᐅᓪᓕ ᓂᖅᑐᕐᖕᓇᕐᖕᓂᖅᔪᐊᖓᑕ ᓴᖅᑭᔮᕐᖕᓂᖓ ᐃᑯᐊᓚᔪᑎᑐᑦ ᑍᒤᓚᐅᖅᐳᖅ ᖃᖅᑲᐅᑉ ᖄᖓᓂ ᐃᓄᐃᑦ ᐄᓴᕅᓕᒥᐅᑦ ᑕᑯᓐᓇᖅᑕᖏᑎᒍᑦ. 
18ᒨᓯᓯᓗ ᓄᕗᔭᒧᑦ ᐃᑎᖅᐳᖅ, ᖃᖅᑲᐅᑉ ᖄᖓᓃᑦᑐᒧᑦ. ᑕᕝᕙᓃᑉᐳᖅᓗ ᐅᓪᓗᓂᒃ ᐅᓐᓄᐊᓂᒡᓗ 40-ᓂᒃ.
