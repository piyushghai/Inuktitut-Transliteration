1ᐱᓕᔅᑍᓂᒥᐅᑦ ᐅᓇᑕᖅᑐᒃᓴᖏᑦ ᐅᓇᑕᕆᐊᖅᐸᓪᓕᐊᓪᓗᑎᒃ; ᑲᑎᕗᑦ ᓄᓇᒥ ᓲᑯᒥ, ᔫᑕᐅᑉ ᓄᓇᖓᓃᑦᑐᒥ; ᑕᖕᒫᖅᐳᓪᓗ ᓲᑰᓪᓗ ᐊᔨᑲᐅᓪᓗ ᐊᑯᓐᓂᖓᓂ, ᐃᐱᔅ-ᑕᒥᒻᒥ. 
2ᓴᐅᓕᓗ ᐄᓴᕅᓕᒥᐅᓪᓗ ᐃᓄᖏᑦ ᑲᑎᕗᑦ, ᑕᖕᒫᖅᑎᖅᐳᓪᓗ ᐃᓚᐅᑉ ᓇᖅᓴᖓᓂ, ᐋᖅᑭᒃᑎᖅᐳᓪᓗ ᐅᓇᑕᕐᖕᓂᒃᓴᒥᖕᓂᒃ ᐱᓕᔅᑍᓂᒥᐅᓂᒃ. 
3ᐱᓕᔅᑍᓂᒥᐅᓪᓗ ᖃᖅᑲᐅᑉ ᖄᖓᑕ ᐃᑎᕕᐊᓃᑉᐳᑦ, ᐄᓴᕅᓕᒥᐅᓪᓗ ᖃᖅᑲᐅᑉ ᖄᖓᑕ ᐃᑎᕕᐊᓃᒻᒥᑎᓪᓗᒋᑦ, ᐊᑯᓐᓂᖓᒍᑦ ᓇᖅᓴᖃᖅᓗᓂ.
4ᐱᓕᔅᑍᓂᒥᐅᓪᓗ ᑕᖕᒫᖅᓯᒪᕕᖓᓂᑦ ᓴᖅᑭᑦᑐᖃᖅᐳᖅ ᐱᓯᑎᐅᓂᖅᐹᒥᒃ ᒍᓔᐊᒥᒃ ᐊᑎᓕᖕᒥᒃ, ᒑᑎᒥᐅᑕᕐᖕᒥᒃ, ᑖᓐᓇᓗ ᐊᖏᓂᖃᖅᐳᖅ ᐃᑎᒐᓂᒃ 9-ᓂᒃ. 
5ᓇᓴᖃᖅᐳᖅᓗ ᑲᓐᓄᔭᒥᒃ, ᐊᓐᓄᕌᖃᖅᐳᖅᓗ ᓴᐴᓗᑕᕆᓪᓗᒍ ᑲᓐᓄᔭᓂᑦ ᓴᓇᓯᒪᔪᒥᒃ ᕿᑐᒪᔪᒥᒃ, ᐊᓐᓄᕌᖓᓗ ᑲᓐᓄᔭ ᐅᖁᒤᓐᓂᖃᖅᐳᖅ 125-ᐸᐅᒥᒃ. 
6ᓂᐅᖏᒡᓗ ᖄᐹᖅᓯᒪᕘᒃ ᑲᓐᓄᔭᒥᒃ, ᓴᕕᒡᔪᐊᖃᖅᓗᓂᓗ ᑲᓐᓄᔭᒥᒃ ᑐᐃᖏᒃᑕ ᐊᑯᓐᓂᖓᓂ ᑐᓄᖓᓃᑦᑐᒥᒃ. 
7ᖃᓗᒋᐊᖓᓗ ᓄᕕᖅᓴᖅᕕᐅᑉ ᓇᐸᔪᐊᑐᑦ ᐊᖏᑎᒋᕗᖅ, ᓄᕗᐊᓗ ᓴᕕᕋᔭᒃ ᐅᖁᒤᓐᓂᖃᖅᐳᖅ 15-ᐸᐅᓐᒥᒃ, ᓴᐴᓗᑕᖓᓂᒡᓗ ᐊᒡᔭᖅᓯᔨᖓ ᓯᕗᕌᓃᑉᐳᖅ. 
8ᓇᖏᖅᓗᓂ ᕾᒐᓛᖅᐳᖅ ᐄᓴᕅᓕᒥᐅᑦ ᐅᓇᑕᖅᑎᖏᓐᓄᑦ, ᐅᖃᖅᓗᓂ, “ᖃᓄᐃᒻᒪᑦ ᓴᓂᓕᕇᒡᓗᓯ ᐅᓇᑕᕆᐊᖅᐱᓰ? ᐱᓕᔅᑍᓂᒥᐅᑕᐅᓐᖏᓚᖔ, ᓴᐅᓕᐅᑉ ᐱᔨᒋᓐᖏᓛᓰ? ᐊᖑᒻᒥᒃ ᓂᕈᐊᓕᕆᑦᓯ, ᐅᕙᓐᓄᑦ ᐅᓇᑕᕆᐊᕐᖕᓂᐊᖅᑐᒥᒃ. 
9ᐅᕙᓐᓂᒃ ᐅᓇᑕᕈᓐᓇᖅᐸᑦ ᑐᖁᓪᓗᓂᖓᓗ, ᑕᕝᕙ ᐃᓕᑦᓯᓐᓄᑦ ᐱᔨᑖᕆᔭᐅᓂᐊᖅᐳᒍᑦ; ᓵᓚᖃᕈᒪᓕ ᑐᖁᓪᓗᒍᓗ, ᑕᕝᕙ ᐱᔨᑖᕆᔭᐅᓂᐊᖅᐳᓯ ᐱᔨᑦᓯᓕᖅᓗᓯᓗ ᐅᕙᑦᑎᓐᓂᒃ.” 
10ᐱᓕᔅᑍᓂᒥᐅᖅᓗ ᐅᖃᖅᐳᖅ, “ᐄᓴᕅᓕᒥᐅᑉ ᐅᓇᑕᖅᑎᖏᑦ ᐅᓪᓗᒥ ᐆᒃᑐᕋᓪᓚᕆᖁᕙᒃᑲ; ᐊᖑᒻᒥᒃ ᕾᑎᑦᓯᓚᐅᕆᑦᓯ ᐅᓇᑕᖃᑎᒋᓂᐊᖅᑕᓐᓂᒃ.” 
11ᓴᐅᓕᓗ ᐄᓴᕅᓕᒥᐅᓪᓗ ᐱᓕᔅᑍᓂᒥᐅᑉ ᐅᖃᐅᓯᖏᓐᓂᒃ ᑐᓴᕋᒥᒃ, ᓯᕘᕋᓕᖅᐳᑦ ᑲᑉᐱᐊᓱᒻᒪᕆᓕᖅᓗᑎᒡᓗ.
12ᑍᕕᑎ ᐃᕐᖕᓂᕆᔭᐅᕗᖅ ᐃᕗᕅᒥᐅᑕᕐᖕᒧᑦ ᐱᑦᓕᐊᒥ ᔫᑕᒦᑦᑐᒥ, ᔩᓯᒥᒃ ᐊᑎᓕᖕᒧᑦ, ᑖᓐᓇ ᐃᕐᖕᓂᖃᖅᐳᖅ ᓯᑕᒪᐅᔪᖅᑐᓂᒃ. ᐃᓄᑐᖃᐅᓕᖅᐳᖅ ᐊᕐᕌᒍᖃᓕᖅᓗᓂᓗ ᐅᓄᖅᑐᓂᒃ, ᑍᑦᓱᒪᓂ ᓴᐅᓕ ᐊᖓᔪᖅᑳᖅᔪᐊᖑᑎᓪᓗᒍ. 
13ᔩᓯᐅᑉ ᐃᕐᖕᓂᖏᑦ ᐱᖓᓱᑦ ᐊᖓᔪᒃᓖᑦ ᒪᓕᓚᐅᖅᐳᑦ ᓴᐅᓕᒥᒃ ᐅᓇᑕᕆᐊᖅᓗᑎᒃ; ᑖᒃᑯᐊ ᐱᖓᓱᑦ ᐅᓇᑕᕆᐊᓚᐅᖅᑐᑦ ᐅᑯᐊᖑᕗᑦ ᐃᓔᐊᑉ ᐊᖓᔪᒃᓯᖅᐹᖅ, ᑐᖓᓕᐊ ᐊᐱᓇᑕᑉ, ᐱᖓᔪᖓᑦ ᓴᒪ. 
14ᑍᕕᑎᓕ ᓄᑲᖅᓯᖅᐸᐅᕗᖅ; ᐊᖓᔪᖅᓯᖅᐹᑦ ᑖᒃᑯᐊ ᐱᖓᓱᑦ ᓴᐅᓕᒥᒃ ᒪᓕᓚᐅᖅᐳᑦ. 
15ᑍᕕᑎᓕ ᐃᓛᓐᓂᑦ ᐃᓚᒥᓄᑦ ᐅᑎᖃᑦᑕᓚᐅᖅᐳᖅ ᓴᐅᓕᒥᓐᖔᖅᓗᓂ ᐊᑖᑕᖓᑕ ᓰᐱᖁᑎᖏᑦ ᓂᕆᑎᑦᓴᖅᑐᖅᓗᒋᑦ ᐱᑦᓕᐊᒧᑦ.
16ᐱᓕᔅᑍᓂᒥᐅᖅᓕ ᖃᒡᓕᒋᐊᖃᑦᑕᓚᐅᖅᐳᖅ ᐃᒻᒥᓂᒡᓗ ᒪᓂᕙᒃᓗᓂ, ᑍᒤᓕᐅᖃᑦᑕᓚᐅᖅᐳᖅᓗ ᐅᓪᓛᒃᑯᑦ ᐅᓐᓄᒃᑯᓪᓗ ᐅᓪᓗᓂᒃ 40-ᓂᒃ.
17ᔩᓯᓗ ᐃᕐᖕᓂᕐᖕᒥᓄᑦ ᑍᕕᑎᒧᑦ ᐅᖃᖅᐳᖅ, “ᐅᑯᐊ ᐊᖓᔪᖕᓄᐊᕈᑎᓚᐅᒃᑭᑦ ᓂᐊᖂᔭᒃᓮᑦ ᖁᓕᑦ ᐸᓂᖅᑐᓪᓗ ᓂᐅᖂᔧᑦ, ᐅᓪᓚᒡᓗᑎᑦ ᐊᖓᔪᖕᓄᐊᕈᑎᓚᐅᒃᑭᑦ ᑕᖕᒫᖅᓯᒪᕕᒋᔭᖏᓐᓄᑦ. 
18ᐅᑯᐊᓗ ᓰᓰᑦ ᖁᓕᑦ ᑐᓂᒃᑭᑦ ᐅᓇᑕᖅᑐᒃᓴᓄᑦ ᐊᖓᔪᖅᑳᖑᔪᒧᑦ 1,000-ᓄᑦ, ᐊᖓᔪᑎᓪᓗ ᖃᓄᐃᖏᑦᓯᐊᕋᓗᐊᕐᖕᒪᖔᑕ ᖃᐅᔨᒋᐊᕐᖕᓂᐊᖅᐸᑎᑦ, ᑕᑯᔪᕕᓂᐅᓂᕐᖕᓂᒡᓗ ᓇᓗᓁᖅᓯᑦᔪᑎᒥᒃ ᐅᑎᐅᑦᔨᓂᐊᖅᐳᑎᑦ ᑖᒃᑯᓇᓐᖓᑦ.” 
19ᓴᐅᓕᓕ ᐄᓴᕅᓕᒥᐅᓕᒫᓪᓗ, ᓇᖅᓴᒦᓚᐅᖅᐳᑦ ᐃᓚᒻᒥ, ᐅᓇᑕᖅᓗᑎᒃ ᐱᓕᔅᑍᓂᒥᐅᓂᒃ.
20ᑍᕕᑎᓗ ᒪᑭᑉᐳᖅ ᐅᓪᓛᒻᒪᕆᒃᑯᑦ, ᓰᐱᓪᓗ ᕿᒪᒃᐰᑦ ᑲᒪᔨᒧᑦ, ᔩᓯᐅᓪᓗ ᑐᔫᑎᖏᑦ ᑎᒍᓪᓗᒋᑦ ᐊᐅᓪᓚᖅᐳᖅ, ᔩᓯᐅᑉ ᑎᓕᓚᐅᕐᖕᒪᒍ; ᑎᑭᑉᐳᓪᓗ ᑕᖕᒫᖅᓯᒪᕕᖓᓐᓄᑦ ᐅᓇᑕᖅᑏᑦ ᐅᓇᑕᕆᐊᖅᐸᓪᓕᐊᓕᖅᑎᓪᓗᒋᑦ, ᕾᒐᓛᖅᓗᑎᒡᓗ ᐅᓇᑕᕆᐊᓕᖅᑐᖅᓯᐅᒻᒥᒃ. 
21ᐄᓴᕅᓕᒥᐅᓪᓗ ᐱᓕᔅᑍᓂᒥᐅᓪᓗ ᐅᓇᑖᖅᑎᖏᑦ ᐋᖅᑭᒃᓱᖅᐳᑦ ᐃᓂᒋᓂᐊᖅᑕᒥᖕᓄᑦ, ᐅᓇᑕᖅᑏᑦ ᐊᑭᓕᕇᒡᓗᑎᒃ. 
22ᑍᕕᑎᐅᓪᓗ ᑐᔪᑏᑦ ᓇᒃᓴᖅᑕᓂ ᕿᒪᒃᐰᑦ ᐱᖁᑎᓕᕆᔨᒧᑦ, ᐅᓪᓚᒡᓗᓂᓗ ᐅᓇᑕᕆᐊᖅᐸᓪᓕᐊᔪᓄᑦ ᐊᓐᖑᑎᕗᖅ, ᐊᖓᔪᓂᓗ ᐅᐸᒃᓗᒋᑦ ᓂᓪᓕᐅᑎᕔᑦ. 
23ᐅᖃᖃᑎᒋᓕᖅᑎᓪᓗᓂᒋᑦ, ᑕᑯᒋᑦ ᐱᒃᑲᐅᓂᖅᐹᖓᑦ ᓴᖅᑭᑉᐳᖅ, ᐱᓕᔅᑍᓂᒥᐅᖅ ᒑᑎᒥᐅᑕᖅ, ᒍᓔᐊᒥᒃ ᐊᑎᓕᒃ, ᐱᓕᔅᑍᓂᒥᐅᑦ ᐅᓇᑕᖅᑎᖏᓐᓂᑦ ᐱᓪᓗᓂ, ᐅᖃᖅᓗᓂᓗ ᑍᒫᑦᓮᓐᓇᖅ ᐅᖃᐅᓯᕐᖕᓂᒃ ᐅᖃᐅᓯᕆᓚᐅᖅᑕᒥᑐᑦ. ᐅᖃᐅᓯᕆᔭᖏᓪᓗ ᑍᕕᑎᐅᑉ ᑐᓴᖅᐰᑦ. 
24ᐄᓴᕅᓕᒥᐅᓕᒫᑦ, ᑖᑦᓱᒥᖓ ᐊᖑᒻᒥᒃ ᑕᑯᒐᒥᒃ, ᕿᒫᕗᑦ ᑖᑦᓱᒪᓐᖓᑦ ᑲᑉᐱᐊᓱᒻᒪᕆᒃᓗᑎᒃ. 
25ᐄᓴᕅᓕᒥᐅᓪᓗ ᐊᖑᑏᑦ ᐅᖃᖅᐳᑦ, “ᐊᖑᑦ ᑖᓐᓇ ᑕᑯᓚᐅᖅᐱᓯᐅᒃ? ᑖᓐᓇ ᐄᓴᕅᓕᒥᐅᓂᒃ ᒥᑕᐅᑎᖃᖅᐳᖅ; ᐃᒤᓕᖓᕗᖅ ᓇᓪᓕᐊᑦ ᑖᑦᓱᒥᖓ ᑐᖁᑦᓯᔪᖅ, ᐊᖓᔪᖅᑳᖅᔪᐊᑉ ᐊᑭᓕᕈᒫᖅᐹ ᐊᔪᖅᓴᖏᑦᔪᑎᒃᓴᓂᒃ, ᐸᓂᓂᓗ ᑖᑦᓱᒧᖓ ᑐᓂᔪᒫᖅᐹ, ᐊᑖᑕᒃᑯᖏᓪᓗ ᐊᑭᓖᖃᑦᑕᕈᓐᓃᕋᔭᖅᐳᖅ ᑖᒃᓰᕈᑎᓂᒃ ᐄᓴᕅᓕᒥᐅᓂ.”
26ᑍᕕᑎᐅᓪᓗ ᐊᖑᑏᑦ ᓇᖏᖃᑎᓂ ᐅᖃᐅᑎᕔᑦ, “ᖃᓄᐃᑕᐅᔪᒫᖅᐹ ᐊᖑᑦ ᑍᓐᓇ ᑐᖁᑦᓯᔪᖅ ᑖᑦᓱᒥᖓ ᐱᓕᔅᑍᓂᒥᐅᒥᒃ, ᐄᓴᕅᓕᒥᐅᓪᓗ ᑲᓐᖑᓇᖅᑐᒦᑎᐅᓂᖓᓂᒃ ᐲᖅᓯᔪᖅ? ᑖᓐᓇ ᖃᓄᐃᑦᑑᕙ ᑭᐱᔭᐅᓯᒪᖏᑦᑐᖅ ᐱᓕᔅᑏᓂᒥᐅᑖᖅ, ᒥᑕᐅᑎᖃᖅᑐᖅ ᒎᑎᐅᑉ ᐆᒪᔫᑉ ᐅᓇᑕᖅᑐᒃᓴᖁᑎᖏᓐᓂᒃ?” 
27ᐃᓄᐃᑦ ᑭᐅᕚ ᐅᖃᖅᓗᑎᒃ, “ᑍᒫᒃ ᑕᕝᕙ ᐱᔭᐅᒐᔭᖅᐳᖅ ᐊᖑᑦ ᑖᑦᓱᒥᖓ ᑐᖁᑦᓯᔪᖅ.”
28ᐊᖓᔪᐊᓕ ᐃᓔᐊᑉ ᐊᖓᔪᒃᓕᖅᐹᑉ ᑕᒪᒃᑯᓂᖓ ᐅᖃᖅᑎᓪᓗᒍ ᐊᖑᑎᓄᑦ ᑐᓴᖅᐳᖅ; ᐃᓔᐊᓗ ᓂᓐᖓᒃᐳᖅ ᑍᕕᑎᒧᑦ, ᐅᖃᖅᓗᓂᓗ, “ᖃᓄᐃᒻᒪᑦ ᑕᒪᐅᓐᖓᓚᐅᖅᐲᑦ? ᑭᓇᒧᓪᓕ ᓰᐲᑦ ᕿᒪᒃᐱᒌᑦ ᐃᓄᖃᔪᐃᑦᑐᒦᑦᑐᑦ? ᐱᐅᔪᕆᓃᑦ ᖃᐅᔨᒪᕙᕋ ᐅᖃᒻᒥᓂᐅᓃᓪᓗ ᐆᒻᒪᑎᒃᑯᑦ, ᕾᓚᐅᖅᐳᑎᑦ ᐅᓇᑕᖅᑐᓂᒃ ᑕᑯᔭᖅᑐᑐᐃᓐᓇᖅᓗᑎᑦ.”
29ᑍᕕᑎᓕ ᐅᖃᖅᐳᖅ, “ᖃᓄᐃᓕᐅᕋᒫ? ᐊᐱᕆᑐᐃᓐᓇᓚᐅᓐᖏᓚᖔ?” 
30ᑖᑦᓱᒪᓐᖓᑦ ᑐᓄᓪᓗᓂ ᐊᓯᐊᓄᑦ ᓵᓪᓗᓂ ᐅᖃᖅᐳᖅ ᑍᒫᑦᓮᓐᓇᖅ; ᐃᓄᐃᓪᓗ ᑭᐅᕗᑦ ᑍᒫᑦᓮᓐᓇᖅ ᓯᕗᓪᓖᑦ ᑭᒡᒍᓯᖓᑐᑦ.
31ᑍᕕᑎᐅᓪᓗ ᐅᖃᐅᓯᖏᓐᓂᒃ ᑐᓴᖅᑐᑦ, ᐅᖃᕆᐊᖅᑐᖅᐳᑦ ᓴᐅᓕᒧᑦ; ᑖᑦᓱᒪᓗ ᕾᖁᕚ. 
32ᑍᕕᑎᓗ ᐅᖃᖅᐳᖅ ᓴᐅᓕᒧᑦ, “ᓇᓪᓕᐊ ᐊᖑᑦ ᐆᒻᒪᑎᒥᒍᑦ ᓴᐱᓕᖅᑍᓕᓕ ᑖᓐᓇ ᐱᓪᓗᒍ; ᐱᔩᑦ ᐅᓇᑕᕆᐊᕐᖕᓂᐊᖅᐳᖅ ᑖᑦᓱᒥᖓ ᐱᓕᔅᑍᓂᒥᐅᑕᕐᖕᒥᒃ.”
33ᓴᐅᓕ ᐅᖃᖅᐳᖅ ᑍᕕᑎᒧᑦ, “ᑖᓐᓇ ᐱᓕᔅᑍᓂᒥᐅᑕᖅ ᐅᓇᑕᕈᓐᓇᓐᖏᓚᑦ; ᐃᓅᓱᒃᑑᓗᐊᕋᕕᑦ, ᑖᓐᓇᓕ ᐅᓇᑕᖃᑦᑕᓕᖅᓯᒪᕗᖅ ᐃᓅᓱᖕᓂᕐᖕᒥᓂᑦ.”
34ᑍᕕᑎᓕ ᓴᐅᓕᒧᑦ ᐅᖃᖅᐳᖅ, “ᐱᔩᑦ ᐊᑖᑕᒥᓄᑦ ᒥᐊᓂᖅᓯᔨᐅᖕᒪᑦ ᓰᐱᓂᒃ; ᓛᔭᓘᓐᓃᑦ ᓇᓄᖅᓘᓐᓃᑦ, ᐊᐅᓪᓚᐅᑦᔨᓕᑐᐊᕐᖕᒪᑕ ᓰᐱᐅᑉ ᓄᕐᕋᖓᓂᒃ, 
35ᒪᓕᒃᓴᖃᑦᑕᖅᐸᒃᑲ ᐊᓇᐅᓪᓗᒋᓪᓗ, ᓄᕐᕋᖅᓗ ᐱᐅᓕᓪᓗᒍ ᖃᓂᖓᓂᑦ; ᐅᕙᓐᓂᒡᓗ ᐱᒋᐊᑐᐊᕐᖕᒪᑦ, ᒥᖅᑯᖓᒍᑦ ᑎᒍᓪᓗᒍ, ᐊᓇᐅᓪᓗᒍᓗ ᑐᖁᑉᐸᕋ. 
36ᐱᔩᑦ ᑐᖁᑦᑎᓯᒪᕗᖅ ᓛᔭᓂᒃ ᓇᓄᕐᖕᓂᒡᓗ; ᑖᓐᓇᓗ ᑭᐱᔭᐅᓯᒪᖏᑦᑐᖅ ᐱᓕᔅᑍᓂᒥᐅᑕᖅ ᑖᒃᑯᑎᑐᓇᖅ ᐊᑦᔨᑐᐃᓐᓇᐅᓂᐊᖅᐳᖅ, ᒥᑕᐅᑎᖃᕐᖕᒪᑦ ᒎᑎᐅᑉ ᐆᒪᔫᑉ ᐅᓇᑕᖅᑐᒃᓴᖁᑎᖏᓐᓂᒃ.” 
37ᑍᕕᑎᓗ ᐅᖃᒃᑲᓐᓂᖅᐳᖅ, “ᐊᑕᓂᐅᑉ ᐱᐅᓕᓚᐅᖅᐹᖓ ᓛᔭᑦ ᑯᑭᖏᓐᓂᑦ ᓇᓅᓪᓗ ᑯᑭᖏᓐᓂᑦ, ᐱᐅᓕᓂᐊᕆᕚᖓ ᐱᓕᔅᑍᓂᒥᐅᑉ ᐊᒡᒐᖓᓂᑦ.” ᓴᐅᓕᐅᓪᓗ ᑍᕕᑎ ᐅᖃᐅᑎᕚ, “ᐂᓕᕆᑦ ᐊᑕᓂᐅᑉ ᐃᓚᒋᓛᑎᑦ.” 
38ᑕᕝᕙ ᓴᐅᓕᐅᑉ ᑍᕕᑎ ᐊᓐᓄᕋᖅᐹ ᐅᓇᑕᐅᑎᒥᓂᒃ; ᓇᓴᖅᓗᒍᓗ ᑲᓐᓄᔭᒥᒃ, ᐊᓐᓄᕌᖅᐹᓗ ᓴᐴᓗᑕᓕᖕᓂᒃ. 
39ᑍᕕᑎᐅᑉ ᓴᕕᒡᔪᐊᓂ ᐃᓕᓪᓗᒍ ᐊᓐᓄᕌᒥᓄᑦ, ᐱᓱᒋᐊᕋᓗᐊᕋᒥ ᐱᓱᒍᓐᓇᓐᖏᓚᖅ, ᑍᒤᑦᑐᓂᒃ ᐊᑐᓚᐅᖅᓯᒪᖏᓐᓇᒥ. ᑕᕝᕙ ᑍᕕᑎ ᐅᖃᓕᖅᐳᖅ ᓴᐅᓕᒧᑦ, “ᐱᔪᓐᓇᑦᔮᓐᖏᓚᖓ ᐅᑯᐊ ᐊᑐᖅᓗᒋᑦ; ᓱᖏᐅᓯᒪᖏᓐᓇᒃᑭᑦ.” ᑍᕕᑎᐅᓪᓗ ᐲᔭᖅᐰᑦ. 
40ᓰᐱᓕᕆᔪᖅᓯᐅᑎᓂᓗ ᐊᔭᐅᑉᐱᐊᖅ ᑎᒍᕚ; ᑰᖕᒥᓪᓗ ᓄᐊᑦᓯᕗᖅ ᐅᔭᕋᖕᓂᒃ ᑕᓪᓕᒪᓂᒃ ᒪᓂᕋᑦᑐᓂᒃ, ᐴᖅᓗᒋᓪᓗ ᓰᐱᓕᕆᔨᓯᐅᑎᒧᑦ ᐃᒃᐱᐊᖅᔪᖕᒥᓄᑦ ᓇᒃᓴᖅᑕᒥᓄᑦ; ᐃᓪᓘᓂᓗ ᑎᒍᒥᐊᖅᐹ, ᐱᓕᔅᑍᓂᒥᐅᖅᓗ ᐅᐸᓕᖅᓗᒍ.
41ᐱᓕᔅᑍᓂᒥᐅᖅᓗ ᐱᓱᓕᖅᐳᖅ ᑍᕕᑎ ᖃᒡᓕᓕᖅᓗᒍ, ᐊᖑᓪᓗ ᓴᐴᓗᑕᖓᓂᒃ ᐊᒡᔭᖅᓯᔪᖅ ᓯᕗᓪᓕᐅᕗᖅ ᑖᑦᓱᒪᓐᖓᑦ. 
42ᐱᓕᔅᑍᓂᒥᐅᖅᓗ ᑕᑯᓴᕋᒥ ᑍᕕᑎ ᑕᑯᕚ, ᐃᔪᕆᕚᓗ ᒥᑕᐅᑎᒋᓪᓗᒍ; ᓄᑲᑉᐱᐊᕕᓂᐅᖕᒪᑦ, ᐊᐅᐸᓛᖓᓪᓗᓂᓗ ᑕᑯᒥᓇᖅᑑᖕᒪᑦ. 
43ᐱᓕᔅᑍᓂᒥᐅᖅᓗ ᐅᖃᖅᐳᖅ ᑍᕕᑎᒧᑦ, “ᕿᒻᒥᐅᕗᖔ, ᕾᒐᕕᑦ ᐊᔭᐅᑉᐱᐊᓕᔭᖅᓗᑎᑦ?” ᑍᕕᑎᓗ ᐅᖃᕐᖕᓂᖅᓘᑎᒋᕚ ᒎᑎᒋᔭᓂ ᑍᓪᓗᓂᐅᒃ. 
44ᐱᓕᔅᑍᓂᒥᐅᖅᓗ ᑍᕕᑎᒧᑦ ᐅᖃᖅᐳᖅ, “ᕾᒋᑦ, ᑎᒦᑦ ᑐᓂᓂᐊᕋᒃᑯ ᑎᖕᒥᐊᓄᑦ ᖃᖓᑕᖃᑦᑕᖅᑐᓄᑦ ᐆᒪᔪᓄᓪᓗ ᓄᓇᒦᑦᑐᓄᑦ.”
45ᑕᕝᕙ ᑍᕕᑎ ᐅᖃᖅᐳᖅ ᐱᓕᔅᑍᓂᒥᐅᒧᑦ, “ᕾᕗᑎᑦ ᓴᕕᒡᔪᐊᖃᖅᓗᑎᑦ ᖃᓗᒋᐊᖃᖅᓗᑎᓪᓗ ᐅᓈᖃᖅᓗᑎᓪᓗ; ᐅᕙᖓᓕ ᕾᕗᖓ ᕿᓚᖕᒥᐅᒐᓴᒃᔪᐃᑦ ᐊᑕᓂᖓᑕ ᐊᑎᖓᓂ, ᒎᑎᐅᔪᒧᑦ ᐄᓴᕅᓕᒥᐅᑦ ᐅᓇᑕᖅᑐᒃᓴᖏᓐᓄᑦ, ᑖᓐᓇ ᓇᕐᕈᓇᖅᓯᑎᓚᐅᖅᑍᑦ. 
46ᐅᓪᓗᒥ ᑕᕝᕙᓂ ᐊᑕᓂᐅᑉ ᑐᓂᓂᐊᖅᐹᑎᑦ ᐱᔪᓐᓇᕐᖕᓂᓐᓄᑦ, ᐱᒋᐊᕐᖕᓂᐊᖅᐸᒋᑦ, ᓂᐊᖁᐃᓪᓗ ᓇᑲᓐᓂᐊᖅᐸᕋ; ᐅᓪᓗᒥᓗ ᐱᓕᔅᑍᓂᒥᐅᑦ ᑕᖕᒫᖅᓯᒪᕕᖓᓂ ᑎᒥᕕᓃᑦ ᑐᓂᓂᐊᖅᐸᕋ ᑎᖕᒥᐊᓄᑦ ᖃᖓᑕᖃᑦᑕᖅᑐᓄᑦ ᐅᒫᔪᓄᓪᓗ ᓄᓇᒦᑦᑐᓄᑦ; ᓄᓇᖅᔪᐊᕐᖕᒥᐅᓕᒫᑦ ᖃᐅᔨᖁᓪᓗᒋᑦ ᐄᓴᕅᓕᒥ ᒎᑎᑕᖃᕐᖕᒪᑦ. 
47ᐅᑯᐊᓗ ᑲᑎᒪᔪᓕᒫᑦ ᖃᐅᔨᖁᓪᓗᒋᑦ ᐊᑕᓂᖅ ᐱᐅᓕᒃᓯᖏᒻᒪᑦ ᓴᕕᒡᔪᐊᒃᑯᑦ ᖃᓗᒋᐊᒃᑯᓪᓗ; ᐅᓇᑕᕐᖕᓂᖅ ᐊᑕᓂᐅᑉ ᐅᓇᑕᕐᖕᓂᕆᕚ ᑐᓂᓂᐊᖅᐹᑎᓪᓗ ᐱᔪᓐᓇᕐᖕᓂᑦᑎᓐᓄᑦ.”
48ᐱᓕᔅᑍᓂᒥᐅᖅ ᕾᓕᕐᖕᒪᑦ ᖃᒡᓕᒋᐊᖅᓗᓂ ᑍᕕᑎ ᐅᐸᓕᖅᓗᒍ, ᑍᕕᑎ ᑐᐊᕕᖅᓗᓂ ᐅᓪᓚᒃᓯᕗᖅ ᐅᓇᑕᖅᕕᐅᕙᒃᑐᒧᑦ ᐱᓕᔅᑍᓂᒥᐅᖅ ᐅᐸᓕᖅᓗᒍ. 
49ᑍᕕᑎᓗ ᐃᒃᐱᐊᖅᔫᑉ ᐃᓗᐊᓂᑦ ᑎᒍᓯᕗᖅ ᐅᔭᕋᖕᒥᒃ; ᐃᓪᓘᕆᐊᖅᓗᓂᓗ ᑖᑦᓱᒧᖓ, ᐃᓪᓘᖅᐹᓗ ᐱᓕᔅᑍᓂᒥᐅᖅ ᖃᐅᖓᒍᑦ; ᐅᔭᕋᒡᓗ ᐃᑎᖅᐳᖅ ᖃᐅᖓᓄᑦ, ᓯᕗᒧᓪᓗ ᐅᕐᕈᓪᓗᓂ ᓄᓇᒧᑦ. 
50ᑕᕝᕙ ᑍᕕᑎ ᓵᓚᖃᖅᐳᖅ ᐱᓕᔅᑍᓂᒥᐅᑕᕐᖕᒥᒃ ᐃᓪᓘᕐᖕᒧᑦ ᐅᔭᕋᖕᒧᓪᓗ, ᐱᓕᔅᑍᓂᒥᐅᑕᖅᓗ ᐃᓪᓘᖅᐹ ᑐᖁᓪᓗᒍᓗ; ᑍᕕᑎᓕ ᓴᕕᒡᔪᐊᓕᔭᓚᐅᓐᖏᓚᖅ. 
51ᑕᕝᕙ ᑍᕕᑎ ᐅᒡᓚᒃᓯᓪᓗᓂ ᐱᓕᔅᑍᓂᒥᐅᑕᖅ ᐅᐸᒃᐹ, ᓴᕕᒡᔪᐊᖓᓗ ᐊᒧᓪᓗᒍ ᐴᖓᓂᑦ, ᑐᖁᑉᐹ, ᓂᐊᖁᐊᓗ ᓇᑲᓪᓗᒍ ᑖᑦᓱᒧᖓ. ᐱᓕᔅᑍᓂᒥᐅᓪᓕ ᑕᑯᒐᒥᒃ ᐱᒃᑲᖁᑎᖓᑕ ᑐᖁᑕᐅᓂᖓᓂᒃ, ᕿᒪᒃᓯᕗᑦ. 
52ᐊᖑᑏᓪᓗ ᐄᓴᕅᓕᒥᐅᑦ ᔫᑕᒥᐅᓪᓗ ᒪᑭᑉᐳᑦ ᓂᓪᓕᐊᓪᓗᑎᒡᓗ ᐱᓕᔅᑍᓂᒥᐅᑦ ᒪᓕᒃᓴᖅᐰᑦ ᐃᑯᕋᓂᐅᑉ ᐃᑎᖅᑕᖅᕕᖓ ᓇᖅᓴᒦᑦᑐᖅ ᑎᑭᓪᓗᒍ, ᐃᑭᓕᖅᑕᐅᔪᓪᓗ ᐱᓕᔅᑍᓂᒥᐅᑦ ᐊᖅᑯᑖᓂ ᐅᕐᕉᕋᖅᐳᑦ ᓵ-ᐊᕅᒻ ᐊᖅᑯᑖᓂ ᒑᑎᓗ ᐃᑯᕋᓂᓗ ᑎᑭᓪᓗᒋᑦ. 
53ᐄᓴᕅᓕᒥᐅᓪᓗ ᐅᑎᖅᐳᑦ ᒪᓕᓚᐅᖅᓗᑎᒃ ᐱᓕᔅᑍᓂᒥᐅᓂᒃ, ᑐᐱᖏᓪᓗ ᓇᒃᕚᖅᑕᖅᕕᒋᓕᖅᐰᑦ. 
54ᑍᕕᑎᐅᓪᓗ ᐱᓕᔅᑍᓂᒥᐅᑉ ᓂᐊᖁᐊ ᑎᒍᕚ ᓇᒃᓴᖅᓗᒍᓗ ᔪᕉᓴᓚᒧᑦ; ᓴᕕᒡᔪᐊᖓᓕ ᐅᓇᑕᐅᑎᖓ ᑐᐱᕐᖕᒥᓄᐊᕈᑎᕚ.
55ᓴᐅᓕᓕ ᑍᕕᑎᒥᒃ ᑕᑯᓐᓇᕋᒥ ᐱᓕᔅᑍᓂᒧᑦ ᐂᓕᖅᑎᓪᓗᒍ, ᐋᑉᓄᒧᑦ ᐅᖃᖅᐳᖅ, ᐅᓇᑕᖅᑐᒃᓴᓄᑦ ᐊᖓᔪᖅᑲᐅᔪᒧᑦ, “ᐋᑉᓅ ᑭᐊᖑᓇ ᐃᕐᖕᓂᖓ ᐃᓅᓱᒃᑐᖅ?”
56ᐊᖓᔪᖅᑳᖅᔪᐊᖅ ᐅᖃᖅᐳᖅ, “ᐊᑏ ᖃᐅᔨᒋᐊᓕᕆᑦ ᑭᓇᒧᑦ ᑖᓐᓇ ᐃᕐᖕᓂᕆᔭᐅᖕᒪᖔᑦ ᐃᓅᓱᒃᑐᖅ.”
57ᑍᕕᑎᓗ ᐅᑎᕐᖕᒪᑦ ᑐᖁᑦᓯᓚᐅᖅᓗᓂ ᐱᓕᔅᑍᓂᒥᐅᒥᒃ, ᐋᑉᓅᑉ ᓴᐅᓕᒧᐊᕈᑎᕚ, ᐱᓕᔅᑍᒥᐅᑕᐅᑉ ᓂᐊᖁᐊᓂᒃ ᑎᒍᒥᐊᖅᑎᓪᓗᒍ. 
58ᓴᐅᓕᐅᓪᓗ ᐅᖃᐅᑎᕚ, “ᐃᓅᓱᒃᑑᖅ, ᑭᐊ ᐃᕐᖕᓂᕆᕚᑎᑦ?”
