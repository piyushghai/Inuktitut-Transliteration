1ᐄᓴᕅᓕ ᓯᐊᒻᒪᖓᑦᓯᐊᖅᑑᓪᓗᓂ ᕔᓂᓕᒃᓴᐅᕗᖅ; ᐱᕈᖅᑎᑦᓯᒐᒥ ᐃᒻᒥᓄᑐᐊᖅ ᐊᑐᖅᐳᖅ. ᐱᕈᖅᑐᖏᑦ ᐅᓄᖅᓯᕙᓪᓕᐊᖕᒪᑕ ᑐᓂᕐᕈᓯᖅᕕᓕᐅᖅᐸᓪᓕᐊᕗᖅ ᐅᓄᖅᑐᓂᒃ; ᓄᓇᖓᓗ ᐊᔪᖅᓴᕈᓐᓁᖅᐸᓪᓕᐊᖕᒪᑦ, ᓇᐸᔪᓂᒃ ᒎᑎᓐᖑᐊᓂᒃ ᐋᖅᑭᒃᓱᐃᕙᓪᓕᐊᕗᖅ. 
2ᐆᒻᒪᑎᖏᑦ ᑕᒻᒪᖅᑎᑦᓯᕗᑦ; ᒫᓐᓇ ᐸᓯᔭᒃᓴᐅᓂᒃᑯᑦ ᐃᓅᓂᐊᓕᖅᐳᑦ. ᑐᓂᕐᕈᓯᖅᕕᖁᑎᖏᑦ ᐊᑕᓂᐅᑉ ᓯᖁᑦᑎᕐᖕᓂᐊᖅᐰᑦ, ᐅᔭᕅᓪᓗ ᓇᐸᔪᑦ ᒎᑎᓐᖑᐊᑦ ᐊᓯᕈᖅᓗᒋᑦ.
3ᑖᒃᑯᐊᓕ ᐅᖃᕐᖕᓂᐊᖅᐳᑦ: “ᐊᖓᔪᖅᑳᖅᔪᐊᖃᖏᓐᓇᑦᑕ, ᐊᑕᓂᖅᓗ ᓯᕘᕋᒋᓐᖏᓚᕗᑦ, ᐊᖓᔪᖅᑳᖅᔪᐊᖃᕈᑦᑕᓕ ᐅᕙᑦᑎᓐᓄᑦ ᖃᓄᐃᓕᐅᕋᔭᕐᖕᒪᑦ?” 
4ᐅᖃᐅᓯᑐᐃᓐᓇᕐᖕᓄᑦ ᐅᖃᓪᓚᐅᖅᐳᑦ; ᐊᖏᖃᑎᒌᒍᑎᓕᐅᖅᓗᑎᒡᓗ ᐊᑐᖏᑦᑐᓂᒃ; ᑍᒤᒻᒪᑦ ᐃᖅᑲᖅᑐᖅᑕᐅᑦᔪᑎᒃᓴᖏᑦ ᓴᖅᑭᓐᓂᐊᖅᐳᑦ ᑐᖁᓐᓇᖅᑐᑐᑦ ᐱᕈᕐᖕᓂᖅᓗᒃᑐᑎᑐᑦ ᐱᕈᖅᓰᕕᖕᒥ ᓄᓇᓕᕆᐊᖑᓯᒪᔪᒥ.
5ᓴᒥᐊᕆᐊᕐᖕᒥᐅᑦ ᓴᔪᒍᒫᖅᐳᑦ ᓄᕐᕋᓐᖑᐊᒥᒃ ᐱᑦᐂᕕᓐᒦᑦᑐᒥᒃ ᐅᒡᒍᐊᖅᓗᑎᒃ. ᐃᓄᖏᑦ ᕿᒃᓵᒍᑎᖃᕈᒫᖅᐳᑦ ᑖᑦᓱᒥᖓ, ᒎᑎᓐᖑᐊᒧᓪᓗ ᑐᓂᕐᕈᓯᖅᑎᑦᓯᔩᑦ ᕿᒃᓵᒍᑎᖃᕈᒫᖅᐳᑦ ᑖᑦᓱᒥᖓ, ᐱᓐᓇᕐᖕᓇᖅᑐᖁᑎᖓᑕ ᕿᒪᖕᒪᒋᑦ. 
6ᒎᑎᓐᖑᐊᖅ ᐊᐅᓪᓚᕈᑦᔭᐅᔪᒫᖅᐳᖅ ᐊᓯᕆᐊᒧᑦ, ᐂᑦᑑᑎᒋᔭᐅᔪᑎᑐᑦ ᐊᖓᔪᖅᑳᖅᔪᐊᒧᑦ ᐊᔪᖏᑦᑐᖅᔪᐊᕐᖕᒧᑦ. ᐃᕗᕅᒥᓕ ᑲᓐᖑᓱᒃᑎᑕᐅᔪᒫᖅᐳᖅ, ᐄᓴᕅᓕᓗ ᑲᓐᖑᓱᒃᑎᑕᐅᔪᒫᕆᕗᖅ ᒎᑎᓐᖑᐊᒥᓄᑦ. 
7ᓴᒥᐊᕆᐊᑉ ᐊᖓᔪᖅᑳᖅᔪᐊᖓ ᐲᖅᑕᐅᔪᒫᖅᐳᖅ, ᕿᔪᒃᑐᑦ ᐅᓕᒻᒪᑯᑐᑦ ᐃᒫᓂ ᓴᖅᕙᐅᔪᑎᑐᑦ. 
8ᐂᕙᓐᒥᐅᑦ ᐱᒻᒪᕆᖁᑎᖏᑕ ᐃᓂᖏᑦ, ᐄᓴᕅᓕᐅᓪᓗ ᐊᔪᕐᖕᓂᖏᑦ, ᐊᓯᕈᖅᑕᐅᔪᒫᖅᐳᑦ. ᐅᖅᐲᑦ ᑲᑭᓐᓇᖅᑐᓖᑦ ᐱᕈᕐᖕᓂᖅᓗᒃᑐᓪᓗ ᐱᕈᕈᒫᖅᐳᑦ ᑐᓂᕐᕈᓯᖅᕕᖏᓐᓂ; ᖃᖅᑲᓄᓪᓗ ᐅᖃᕈᒫᖅᐳᑦ, “ᐅᓕᒃᑎᒍᑦ!” ᐱᖑᕐᖕᓄᓪᓗ, “ᑲᑕᒡᕕᒋᑎᒍᑦ!”
9“ᐄᓴᕅᓕ, ᐊᔪᖅᑐᓕᓯᒪᕗᑎᑦ ᒋᐱᐊᑉ ᐅᓪᓗᖏᓐᓂᑦ ᐱᒋᐊᖅᓗᑎᑦ, ᑕᕝᕙᓂᓗ ᑲᔪᓯᕗᑦ ᓱᓕ. ᐅᓇᑕᕐᖕᓂᒃᑯᑦ ᒋᐱᐊᒻ ᓵᓚᐅᓂᐊᓐᖏᓛᑦ? 
10ᐱᒋᐊᕈᒪᓕᕈᒃᑭᑦ ᓱᒋᐊᕈᒫᖅᐸᒃᑲ; ᐃᓄᐃᓪᓗ ᑲᑎᔪᒫᖅᐳᑦ ᓵᓐᖓᔪᒪᓗᑎᒃ ᑖᒃᑯᓄᖓ ᓱᒋᐊᖅᑕᐅᓕᖅᐸᑕ ᒪᕐᕈᐃᖅᓲᑎᓪᓗᐊᒥᒃ ᐊᔪᖅᑐᓕᓂᖏᑦ ᐱᓪᓗᒋᑦ.
11ᐃᕗᕅᒥᓕ ᐱᔭᕆᐅᖅᓴᔭᐅᓯᒪᕗᖅ ᐃᒻᒧᒃᓯᐅᒐᖅᑐᑦ, ᖁᕕᐊᒋᔭᖃᖅᑐᑐᑦ ᑐᓪᓕᕋᕐᖕᓂᕐᖕᒥᒃ ᓂᐊᖂᔭᒃᓴᒥᒃ, ᖁᖓᓯᑦᓯᐊᖓ ᖁᖓᓯᕈᓯᓚᐅᖅᐸᕋ ᐅᓂᐊᕈᑎᒃᓴᖓᓂᒃ; ᐃᕗᕅᒥ ᐅᓂᐊᖅᑎᓐᓂᐊᖅᐸᕋ, ᔫᑕᓗ ᐱᕈᖅᓰᕕᒃᓴᓂᒃ ᐃᑎᖅᓴᓕᐅᕆᔪᒫᖅᐳᖅ, ᔧᑰᓪᓗ ᓄᓇ ᐊᑐᐃᓐᓇᕈᖅᑎᑦᓱᒫᖅᐹ. 
12ᑲᓐᖓᖅᓱᐃᒋᑦᓯ ᓇᖕᒥᓂᑦᓯᓐᓄᑦ ᐃᓱᐊᕐᖕᓂᕐᖕᒥᒃ, ᑲᑎᖅᓱᐃᓗᓯᓗ ᓇᒡᓕᖕᓂᐅᑉ ᓱᖁᓯᔪᐃᑦᑑᑉ ᐱᕈᖅᑎᑕᖏᓐᓂᒃ; ᓄᓇᓯᓗ ᓱᕐᕋᒃᓯᒪᖏᑦᑐᖅ ᐃᑎᖅᓴᓕᐅᖅᓯᐅᒃ, ᐊᑕᓂᕐᖕᒥᒃ ᕿᓂᕐᖕᓂᖅ ᓇᓪᓕᐅᑎᕗᖅ, ᑖᓐᓇ ᕾᒍᓂ ᑯᕝᕕᓯᖁᓪᓗᒍ ᐱᐅᓕᔭᐅᓂᕐᖕᒥᒃ. 
13ᐃᑎᖅᓴᓕᐅᕆᓚᐅᖅᐳᓯ ᐱᕈᖅᓰᕕᒃᓴᓂᒃ ᐱᐅᖏᑦᑐᓂᒃ, ᑲᑎᖅᓱᐃᓪᓗᓯᓗ ᓈᒻᒪᖏᑦᑐᓕᓂᕐᖕᒥᒃ, ᓂᕆᓚᐅᕋᑦᓯ ᓴᒡᓗᓂᒃᑯᑦ ᐱᕈᖅᑐᓂᒃ. ᑕᑎᖃᓚᐅᕋᑦᓯ ᓇᖕᒥᓂᖅ ᐱᔪᓐᓇᖅᑐᖁᑎᑦᓯᓐᓂᒃ ᐅᓄᖅᑐᖅᔪᐊᓂᒡᓗ ᐅᓇᑕᕐᖕᓂᕐᖕᒧᑦ ᐱᔪᓐᓇᖅᑐᐊᓗᖕᓂᒃ. 
14ᑍᒤᒻᒪᑦ ᐅᓇᑕᕐᖕᓂᕐᖕᒥᒃ ᓴᖅᑭᑦᑐᖃᕈᒫᖅᐳᖅ ᐃᓅᖃᑎᑦᓯᓐᓂ, ᓴᐴᓗᑕᓕᖁᑎᓕᒫᓯᓗ ᐊᓯᕈᖅᑕᐅᔪᒫᖅᐳᑦ, ᓵᓪᒪᓂᐅᑉ ᐅᓇᑕᖅᑎᓪᓗᒋᑦ ᐊᓯᕈᐃᓚᐅᖅᓯᒪᓂᖓᑐᑦ ᐱᑦ-ᐊᕐᐱᐅᓪᒥᒃ; ᐊᓈᓇᐅᔪᑦ ᒪᓂᖅᑲᒦᑦᑐᑦ ᑐᖁᑕᐅᓚᐅᖅᐳᑦ ᕿᑐᕐᖓᑎᒃ ᐃᓚᒋᓪᓗᒋᑦ. 
15ᑍᒤᑦᓱᒫᕆᕗᓯᑦᑕᐅᖅ, ᐱᑎᓕᒥᐅᖑᔪᓯ, ᐱᐅᖏᑦᑐᓕᓂᖅᔪᐊᑎᑦ ᐱᓪᓗᒋᑦ. ᐊᓄᕆᖅᔪᐊᕐᖕᒧᑦ ᐄᓴᕅᓕᐅᑉ ᐊᖓᔪᖅᑳᖅᔪᐊᖓ ᐊᓯᕈᖅᑕᐅᒻᒪᕆᒍᒫᖅᐳᖅ.”
