1ᔪᕉᓴᓚᒧᓪᓕ ᑎᑭᑉᐸᓪᓕᐊᓕᖅᑎᓪᓗᒋᑦ, ᓄᓇᓖᑦ ᐱᑦᐰᒋᒥᐅᑦ ᐱᑕᓂᒥᐅᓪᓗ ᖃᓂᒋᔮᓃᓪᓗᑎᒃ, ᖃᖅᑲᒧᐊᖅᐳᑦ ᓇᐹᖅᑐᓕᖕᒧᑦ ᐅᖅᓱᒃᓴᖅᑕᓕᖕᓂᒃ, ᔩᓱᓯᐅᓪᓗ ᐃᓕᓐᓂᐊᖅᑏᖕᓂ ᒪᕐᕉᒃ ᑎᓕᕚᒃ ᓯᕗᓪᓕᐅᖁᓪᓗᒋᒃ, 
2ᐅᖃᐅᑎᓪᓗᒋᒃᓗ, “ᐃᒃᑯᓄᖓ ᓄᓇᓕᖕᓄᐊᓚᐅᕆᑦᓯᒃ, ᑕᕝᕗᖓᓗ ᑎᑭᑐᐊᕈᑦᓯᒃ ᑕᑯᓂᐊᖅᐳᓯᒃ ᓯᐅᑎᖅᑯᖅᑐᔫᑉ ᓄᕐᕋᖓᓂᒃ ᐱᑐᒃᓯᒪᔪᒥᒃ, ᑭᓇᒧᓪᓘᓐᓃᑦ ᐃᑭᒪᕕᐅᓚᐅᖅᓯᒪᖏᑦᑐᒥᒃ; ᑖᓐᓇ ᐱᑐᐃᑦᔮᖅᓗᒍ ᑕᒪᐅᖓ ᕾᑦᔪᑎᓂᐊᖅᐸᓯᒃ. 
3ᐊᐱᕆᔭᐅᒍᑦᓯᒡᓕ ᓱᖕᒪᑦ ᑍᒤᓕᐅᕐᖕᒪᖔᑦᓯᒃ, ᐅᖃᐅᑎᓂᐊᖅᐸᓯᒃ, ‘ᐊᑕᓂᐅᑉ ᐊᑐᕆᐊᖃᕐᖕᒪᒍ ᐅᑎᖅᑎᑦᓴᐅᑎᒋᓂᐊᖅᐹᓗ.’”
4ᑖᒃᑯᐊᒡᓗ ᐃᓕᓐᓂᐊᖅᑏᒃ ᓄᓇᓕᖕᓄᐊᖅᐴᒃ, ᑕᑯᓪᓗᑎᒡᓗ ᓯᐅᑎᖅᑯᖅᑐᔫᑉ ᓄᕐᕋᖓᓂᒃ ᐃᒡᓘᑉ ᐹᖓᑕ ᓴᓂᐊᓂ ᐱᑐᒃᓯᒪᔪᒥᒃ; ᑖᑦᓱᒥᖓᓕ ᐱᑐᐃᑦᔮᖅᓯᓕᖅᑎᓪᓗᒋᒃ. 
5ᑕᕝᕙᓃᑦᑐᓄᑦ ᐊᐱᕆᔭᐅᕘᒃ, “ᓱᖕᒪᓄᓇ ᓯᐅᑎᖅᑯᖅᑐᔫᑉ ᓄᕐᕋᖓ ᐱᑐᐃᑦᔮᖅᐱᓯᒃᑯᒃ?”
6ᑖᒃᑯᐊᒡᓕ ᑭᐅᕘᒃ ᔩᓱᓯᒧᑦ ᐅᖃᐅᓯᐅᖁᔭᐅᖅᑲᐅᔪᓂᒃ; ᑖᒃᑯᐊᓗ ᖃᓄᐃᒋᔪᓐᓃᖅᐹᑦ ᐊᐅᓪᓚᖁᓕᖅᓗᒋᒡᓗ. 
7ᑖᓐᓇᓗ ᓯᐅᑎᖅᑯᖅᑐᔫᑉ ᓄᕐᕋᖓ ᔩᓱᓯᒧᐊᕈᑎᕚᒃ, ᐅᓕᒡᔪᐊᒥᖕᓂᒡᓗ ᖄᖓᓄᐊᖅᓯᓪᓗᑎᒃ, ᔩᓱᓯᓗ ᖄᖓᓄᑦ ᐃᑭᕗᖅ. 
8ᐅᓄᖅᑐᓪᓗ ᐅᓕᒡᔪᐊᒥᖕᓂᒃ ᐊᖅᑯᑎᒧᑦ ᐃᓯᕕᑦᓯᕗᑦ, ᐃᓚᖏᓪᓕ ᓇᐹᖅᑐᐃᑦ ᐊᕙᓚᖓᔪᖏᓐᓂᒃ+ ᓇᑲᑦᓯᓪᓗᑎᒃ ᑕᒪᐅᖓ ᐊᖅᑯᑎᒧᐊᖅᑬᕗᑦ. 
9ᐃᓄᐃᓪᓗ ᔩᓱᓯᐅᑉ ᓯᕗᓂᖓᓃᑦᑐᑦ, ᒪᓕᒃᑐᓪᓗ ᕾᒐᓛᓯᕗᑦ, “ᕼᐆᓵᓇ! ᓂᖅᑐᖅᑕᐅᓕ ᐊᑕᓂᐅᑉ ᐊᑎᖓᓂᒃ ᑎᑭᑦᑐᖅ! 
10ᒎᑎᐅᑉ ᓮᒻᒪᖅᓕᐅᒃ ᑍᕕᑎᐅᑉ ᓯᕗᓕᑦᑕ ᐊᖓᔪᖅᑲᐅᕕᖓᑕ ᑎᑭᑎᑕᐅᓂᖓ, ᕼᐆᓵᓇ ᓂᖅᑐᖅᑕᐅᓕ ᖁᑦᓯᖕᓂᖅᐹᖑᔪᖅ!”
11ᔩᓱᓯᓕ ᔪᕉᓴᓚᒧᑦ ᑎᑭᑉᐳᖅ, ᑐᒃᓯᐊᖅᕕᒡᔪᐊᒧᓪᓗ ᐃᑎᖅᓗᓂ; ᐃᓘᓐᓇᑦᓯᐊᖓᓂᒡᓗ ᕿᒥᕐᕈᐊᖅᐳᖅ, ᐅᓐᓄᒃᐸᓪᓕᐊᓕᕐᖕᒪᓪᓕ, ᐱᑕᓂᒧᐊᖅᐳᖅ ᐃᓕᓐᓂᐊᖅᑎᓂ 12-ᑦ ᐃᓚᒋᓪᓗᒋᑦ.
12ᖃᐅᑎᓪᓗᒍᓕ, ᔪᕉᓴᓚᒧᑦ ᐅᑎᓕᖅᓗᑎᒃ ᐱᑕᓂᒥᑦ, ᔩᓱᓯ ᑳᓕᖅᐳᖅ. 
13ᓇᐹᖅᑐᒥᒃ ᐱᒋᓕᖕᓂᒃ+ ᐸᐅᕐᖓᓕᒃᓴᒥᒃ ᑕᑯᒐᒥ ᐅᖓᓯᒃᑐᒦᑎᓪᓗᒍ ᓱᓕ, ᐅᖃᐅᔭᖏᓪᓗ ᐱᕈᖅᓯᒪᑦᓯᐊᓕᖅᑐᓂᒃ, ᐅᐸᒃᐹ ᐸᐅᕐᖓᓂᒃ ᐱᑕᖃᕐᖕᒪᖔᑦ ᑕᑯᔭᖅᑐᖅᓗᒍ, ᐅᐸᒃᑲᒥᐅᒡᓗ ᑕᑯᕚ, ᐅᖃᐅᔭᖃᑐᐃᓐᓇᖅᑐᖅ, ᐸᐅᕐᖓᖃᖅᕕᒃᓴᖓ ᓱᓕ ᓈᒻᒪᒃᓯᓯᒪᖏᒻᒪᑦ. 
14ᔩᓱᓯᓗ ᓇᐹᖅᑐᒧᑦ ᐅᖃᖅᐳᖅ, “ᐃᓕᖕᓂᑦ ᐸᐅᕐᖓᓂᒃ ᓂᕆᔪᖃᓚᐅᖅᓯᒪᓂᐊᕈᓐᓃᖅᐳᖅ.”
15ᔪᕉᓴᓚᒧᓪᓕ ᑎᑭᓐᓇᒥᒃ, ᔩᓱᓯ ᑐᒃᓯᐊᖅᕕᒡᔪᐊᒧᐊᖅᐳᖅ ᑕᕝᕙᓂᓗ ᓂᐅᕕᖅᑐᑦ ᓂᐅᕐᕈᑎᖃᖅᑐᓪᓗ ᐊᓂᑎᓕᖅᐰᑦ, ᑮᓇᐅᔭᓂᒡᓗ ᑕᐅᖅᓰᔪᑦ ᓵᖏᑦ ᐅᕐᕈᑎᑉᐰᑦ ᑑᕕᓂᒡᓗ ᓂᐅᕐᕈᑎᓖᑦ ᐃᒃᓯᕙᐅᑕᖏᑦ ᐅᕐᕈᑎᒃᑭᕔᑦ. 
16ᔩᓱᓯᓗ ᓱᓇᑐᐃᓐᓇᒥᒃ ᐊᒡᔭᖅᓯᖁᔨᓐᖏᓚᖅ ᑐᒃᓯᐊᖅᕕᒃᔪᐊᒃᑯᑦ. 
17ᐃᓄᐃᓪᓗ ᐊᔪᕆᖅᑐᓕᖅᐰᑦ ᐅᖃᐅᑎᓪᓗᒋᓪᓗ, “ᒎᑎᐅᑉ ᐅᖃᐅᓯᖏᓐᓂ ᑎᑎᕋᖅᓯᒪᖕᒪᑦ, ‘ᐃᒡᓗᖁᑎᒐ ᑍᔭᐅᓂᐊᖅᐳᖅ ᑐᒃᓯᐊᕆᐊᖅᑐᖅᕕᖕᒥᒃ ᐃᓅᖃᑎᒌᒡᔪᐊᓕᒫᓄᑦ.’ ᐃᓕᑦᓯᓕ ᑎᒡᓕᒃᑎᓄᑦ ᐃᓂᒋᔭᐅᑎᓕᖅᐸᓯ!”
18ᑐᓂᕐᕈᓯᖅᑎᑦᓯᔩᓪᓗ ᐊᖓᔪᖅᑳᖏᑦ ᐱᖁᔭᓂᒡᓗ ᐃᓕᓮᔩᑦ ᑕᒪᑐᒥᖓ ᑐᓴᕋᒥᒃ ᐱᑦᔪᑎᒃᓴᖅᓯᐅᓕᖅᐳᑦ ᑐᖁᑦᓯᔪᒪᓪᓗᑎᒃ ᔩᓱᓯᒥᒃ; ᑭᓯᐊᓂᓕ ᑲᑉᐱᐊᒋᕚᑦ, ᐃᓄᒐᓴᒡᔪᐊᑦ ᔩᓱᓯᐅᑉ ᐊᔪᕆᖅᑑᑎᒋᔭᖏᓐᓂᒃ ᑲᒪᓂᐊᖃᑦᑕᕐᖕᒪᑕ.
19ᐅᓐᓄᓕᕐᖕᒪᓪᓕ ᑕᕝᕙᓐᖓᑦ ᐃᒡᓗᒐᓴᖕᓂᑦ ᐊᐅᓪᓚᖅᐳᑦ.
20ᖃᐅᑎᓪᓗᒍ ᐅᓪᓛᒃᑯᑦ ᓴᓂᖅᑯᓕᕋᒥᑦᔪᒃ ᓇᐹᖅᑐᖅ ᐱᒋᓕᖕᓂᒃ ᐸᐅᕐᖓᓕᒃᓴᖅ ᑕᑯᕚᑦ, ᐸᓂᒻᒪᕆᓕᖅᑐᖅ ᐊᒡᓛᑦ ᐊᒫᒥᓄᑦ. 
21ᐲᑦᑐᕉᓯᓕ ᐃᖅᑲᐅᒪᒐᒥ ᖃᓄᐃᓕᓚᐅᕐᖕᒪᖔᑦ ᔩᓱᓯ ᑖᑦᓱᒧᖓ ᓇᐹᖅᑐᒧᑦ, ᐅᖃᐅᑎᕚ, “ᐊᔪᕆᖅᑐᐃᔩ ᑕᑯᒋᑦ! ᓇᐹᖅᑐᖅ ᐱᒋᓕᖕᓂᒃ ᐸᐅᕐᖓᓕᒃᓴᖅ ᐱᕈᖅᕕᐅᓂᐊᕈᓐᓃᕐᖕᓂᕋᓚᐅᖅᑍᑦ ᐸᓂᕐᖕᓂᖅᐳᖅ.”
22ᔩᓱᓯᐅᑉ ᑭᐅᕔᑦ, “ᒎᑎᒧᑦ ᐅᒃᐱᕐᖕᓂᖃᕆᑦᓯ. 
23ᓱᓕᔪᒥᒃ ᐅᖃᐅᑎᕙᑦᓯ, ᓇᓪᓕᐊᑦ ᖃᖅᑲᒧᑦ ᐆᒧᖓ ᐅᖃᖅᐸᑦ, ᑕᕝᕙᓐᖓᑦ ᖃᖓᑦᑕᕆᑦ ᑕᕆᐅᕐᖕᒧᓪᓗ ᑲᑕᒃᓗᑎᒃ, ᐆᒻᒪᑎᒥᒍᓪᓗ ᖁᓚᖏᓪᓗᓂ, ᐅᒃᐱᖅᓗᓂᓗ ᐅᖃᐅᓯᕆᔭᒥ ᑍᒤᓐᓂᐊᕐᖕᓂᖓᓂᒃ, ᑕᕝᕙ ᑍᒤᓕᐅᖅᕕᐅᓂᐊᖅᐳᖅ. 
24ᑍᒤᒻᒪᑦ ᐅᖃᐅᑎᕙᑦᓯ, ᑐᒃᓯᐊᓕᕈᑦᓯ ᓱᓇᑐᐃᓐᓇᕐᖕᒥᒃ ᐱᔪᒪᔭᖃᖅᓗᓯ, ᐅᒃᐱᕆᑦᓯ ᑖᓐᓇ ᐱᔪᒪᔭᓯ ᐱᒐᑦᓯᐅᒃ, ᑕᕝᕙ ᑐᓂᓯᕕᐅᓂᐊᖅᐳᓯ. 
25ᓇᖏᖅᓗᓯᓕ ᑐᒃᓯᐊᕈᑦᓯ, ᐃᓱᒪᒋᔪᓐᓁᖅᕕᖃᕆᑦᓯ ᐃᓅᖃᑎᑦᓯᓐᓄᑦ ᐊᑲᐅᒃᓴᖏᒃᔪᑎᒃᓴᖃᕈᑦᓯ; ᐊᑖᑕᑦᓯᓐᓄᑦᑕᐅᖅ ᕿᓚᖕᒦᑦᑐᒧᑦ ᐃᓱᒪᒋᔪᓐᓁᖅᕕᐅᖁᓪᓗᓯ ᐊᔪᖅᑐᓕᓂᑦᓯᓐᓂᑦ.” 
27ᔪᕉᓴᓚᒧᓪᓗ ᐅᑎᒃᑲᓐᓂᕆᕗᑦ. ᔩᓱᓯᓗ ᑐᒃᓯᐊᖅᕕᒡᔪᐊᒃᑯᑦ ᐱᓱᓕᖅᑎᓪᓗᒍ, ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖏᑦ ᐱᖁᔭᓂᒡᓗ ᐃᓕᓮᔩᑦ, ᐊᖓᔪᖅᑳᓪᓗ ᐅᐸᒃᐹᑦ. 
28ᔩᓱᓯᓗ ᐊᐱᕆᕚᑦ, “ᓇᑭᑦ ᐱᔪᓐᓇᕐᖕᓂᖃᖅᑎᑕᐅᓪᓗᑎᑦ ᑕᒪᒃᑯᓂᖓ ᐱᓇᓱᐊᕈᓐᓇᖅᐲᑦ? ᑭᐊᓗ ᑕᒪᑐᒥᖓ ᐱᔪᓐᓇᕐᖕᓂᕐᖕᒥᒃ ᑐᓂᓯᕕᒋᓯᒪᕚᑎᑦ?”
29ᔩᓱᓯᐅᑉ ᐅᖃᐅᑎᕔᑦ, “ᐊᐱᕆᓂᐊᖅᐸᑦᓯ ᐊᐱᖅᓲᑎᒧᑦ; ᑭᐅᔪᓐᓇᕈᑦᓯᓐᖓ, ᑕᕝᕙ ᐅᖃᐅᑎᓂᐊᖅᐸᑦᓯ ᓇᑭᑦ ᐱᔪᓐᓇᕐᖕᓂᖃᖅᑎᑕᐅᓪᓗᖓ ᑕᒪᒃᑯᓂᖓ ᐱᓇᓱᐊᖃᑦᑕᕐᖕᒪᖔᕐᖕᒪ. 
30ᐅᖃᐅᑎᓚᐅᖅᓯᓐᖓ, ᔪᐊᓇᓯᐅᑉ ᐹᑉᑎᑦᔪᑎᖓ ᒎᑎᒥᑦ ᐱᕙ? ᐅᕝᕙᓗ ᐃᓄᖕᓂᑦ?”
31ᑖᒃᑯᐊᓕ ᐃᒻᒥᖕᓄᑦ ᐅᖃᖃᑎᒌᓕᖅᐳᑦ, “ᐅᖃᕈᑦᑕ, ‘ᒎᑎᒥᑦ ᐱᕗᖅ,’ ᑕᕝᕙ ᐅᖃᐅᑎᓂᐊᖅᐹᑎᒍᑦ, ‘ᓱᖕᒪᓪᓕ ᔪᐊᓇᓯ ᐅᒃᐱᕆᓚᐅᖏᑉᐱᓯᐅᒃ?’ 
32ᐅᖃᕈᑦᑕᓕ, ‘ᐃᓄᖕᓂᑦ ᐱᓂᕋᖅᓗᒍ—’” ᐃᓄᖕᓂᒡᓕ ᓯᕘᕋᕗᑦ, ᐃᓄᓕᒫᑦ ᔪᐊᓇᓯᒥᒃ ᒎᑎᒧᑦ ᐱᔪᖃᓛᖅᑐᒥᒃ ᐅᖃᖅᑎᓪᓚᕆᐅᔪᕆᒃᓯᖕᒪᑕ. 
33ᑍᒤᒻᒪᑦ ᔩᓱᓯ ᑭᐅᕚᑦ, “ᓇᑭᑦ ᐱᖕᒪᖔᑦ ᖃᐅᔨᒪᓐᖏᓚᕗᑦ.”
