1ᑍᑦᓱᒪᓂ ᐃᓄᐃᑦ ᑕᕝᕙᓃᑦᑐᑦ ᐃᓚᖏᑕ ᔩᓱᓯ ᐅᖃᐅᑎᕚᑦ ᒐᓕᓕᐊᒥᐅᓂᒃ ᐰᓛᑑᓯᐅᑉ ᑐᖁᑕᐅᑎᓚᐅᖅᑕᖏᓐᓂᒃ ᑐᓂᕐᕈᓯᖅᑎᓪᓗᒋᑦ ᒎᑎᒧᑦ ᑐᓂᕐᕈᓯᖅᕕᖕᒥ. 
2ᔩᓱᓯᐅᑉ ᑭᐅᕔᑦ, “ᑍᒃᑯᐊ ᒐᓕᓕᐊᒥᐅᑦ ᑍᒫᒃ ᑐᖁᑕᐅᒐᒥᒃ ᐱᐅᖏᑦᑐᓕᓂᖅᓴᐅᓇᓱᒋᕕᓯᐅᒃ? ᐊᓯᒥᖕᓂᒃ ᒐᓕᓕᐊᒥᐅᖑᖃᑎᒥᖕᓃᑦ? 
3ᐅᖃᐅᑎᕙᑦᓯ, ᑍᒤᓐᖏᓚᖅ; ᐃᓕᑦᓯᑦᑕᐅᖅ ᐱᐅᖏᑦᑐᓕᓂᑦᓯᓐᓂᒃ ᑐᓄᑦᓯᓂᐊᓐᖏᒍᑦᓯ, ᑍᒫᒃ ᑐᖁᔪᒫᕆᕗᓯ. 
4ᐅᕝᕙᓘᓐᓃᑦ ᑍᒃᑯᐊ ᐃᓄᐃᑦ 18-ᑦ ᓇᐸᔪᐊᓗᖕᒧᑦ ᓮᓗᐊᒥ ᐅᕐᕈᕕᐅᓚᐅᖅᑐᑦ ᑐᖁᓪᓗᑎᒡᓗ, ᓇᓗᓁᒃᑯᑕᐅᓇᓱᒋᕕᓯᐅᒃ? ᑍᒃᑯᐊ ᐱᐅᖏᑦᑐᓕᓂᖅᐹᖑᓇᓱᒋᓪᓗᓯᐅᒃ ᔪᕉᓴᓚᒥ? 
5ᐅᖃᐅᑎᕙᑦᓯᓕ, ᑍᒤᓐᖏᓚᖅ; ᐃᓕᑦᓯᑦᑕᐅᖅ ᐱᐅᖏᓐᓂᑦᓯᓐᓂᒃ ᑐᓄᑦᓯᓂᐊᖏᒃᑯᑦᓯ ᑍᒫᒃᑕᐅᖅ ᑐᖁᔪᒫᕆᕗᓯ.”
6ᔩᓱᓯᐅᓪᓗ ᐆᒥᖓ ᐊᑦᔨᐅᔪᒥᒃ ᐅᖃᐅᑎᕔᑦ: “ᐊᖑᑎᑕᖃᓚᐅᖅᐳᖅ ᐱᕈᖅᓰᕕᖁᑎᒥᓂ ᓇᐹᖅᑐᖁᑎᖃᖅᑐᒥᒃ ᐱᒋᓕᖕᓂᒃ ᐸᐅᕐᖓᓕᒃᓴᒥᒃ; ᐸᐅᕐᖓᓂᒃ ᕿᓂᕆᐊᖅᐳᖅ ᓇᐹᖅᑐᒧᑦ, ᓇᓂᓯᓇᓂᓗ. 
7ᐱᕈᖅᓰᕕᓕᕆᔨᖁᑎᒥᓄᑦ ᐅᖃᖅᐳᖅ, ‘ᑕᑯᒋᑦ, ᐊᕐᕌᒍᓂᒃ ᐱᖓᓱᓂᒃ ᑕᑯᔭᖅᑐᖃᑦᑕᕋᓗᐊᖅᐳᖓ ᐅᕗᖓ ᓇᐹᖅᑐᒧᑦ ᐸᐅᕐᖓᖅᓯᐅᕆᐊᖅᓗᖓ ᐱᑕᖃᓚᐅᖅᓯᒪᖏᒻᒪᑦ. ᓇᑲᓕᕈᒃ; ᓱᖕᒪᓄᓇ ᐱᕈᖅᓰᕕᖕᒥ ᐊᒡᕕᐊᖅᐹ?’ 
8ᐱᕈᖅᓰᕕᓕᕆᔨᐅᓪᓗ ᑭᐅᕚ, ‘ᐊᖓᔪᖅᑳᒃ ᑍᒤᓕᖓᑲᓚᐅᖅᓕ ᓱᓕ ᑕᒫᓂ ᐊᕐᕌᒍᒥ; ᐊᕙᑖ ᖃᓗᕋᕐᖕᓂᐊᖅᐸᕋ ᐱᕈᖅᓴᐅᑎᒃᓴᖓᓂᒡᓗ ᐆᒪᔪᑦ ᐊᓇᖓᓂᒃ ᐃᓕᓯᕕᒋᓗᒍ. 
9ᐊᕐᕌᒍᓗ ᐸᐅᕐᖓᓂᒃ ᐱᕈᖅᕕᐅᒃᐸᑦ, ᐱᐅᓂᐊᖅᐳᖅ; ᐱᕈᖅᕕᐅᖏᒻᒥᒃᐸᓪᓕ ᑕᕝᕙ ᓇᑲᑕᐅᑎᒍᓐᓇᓛᖅᐸᑦ.’”
10ᓴᐸᑎᑦ ᐃᓚᖓᓐᓂᒃ ᔩᓱᓯ ᐊᔪᕆᖅᑐᐃᓚᐅᖅᐳᖅ ᔫᑎᑦ ᐅᒃᐱᕐᖕᓂᕐᖕᒧᑦ ᑲᑎᒪᕕᖓᓐᓂ. 
11ᐊᕐᖕᓇᒥᒡᓗ ᑕᕝᕙᓃᑦᑐᖃᓚᐅᖅᐳᖅ ᐊᓂᕐᖕᓂᖅᓗᖕᒧᑦ ᐃᓗᒻᒥᖅᑕᐅᓯᒪᔪᒥᒃ ᑖᑦᓱᒪᓗ ᐋᓐᓂᐊᑎᑉᐹ ᐅᑭᐊᓂᒃ 18-ᓂᒃ, ᐊᕐᖕᓇᖅ ᑖᓐᓇ ᐱᕆᖓᕗᖅ ᐃᓯᕕᑦᑐᓐᓇᕋᓂ. 
12ᔩᓱᓯᐅᓪᓗ ᑕᑯᒐᒥᐅᒃ, ᕾᖁᕚ ᐅᖃᐅᑎᓪᓗᒍᓗ, “ᐊᕐᖕᓈᖅ, ᐋᓐᓂᐊᒋᔭᕐᖕᓂᑦ ᐋᖅᑭᒃᑕᐅᕗᑎᑦ.” 
13ᐸᑎᒻᒥᕚᓗ, ᑕᕝᕔᓐᓇᖅᓗ ᐊᕐᖕᓇᖅ ᐃᓯᕕᑉᐳᖅ, ᑖᑦᓱᒪᓗ ᒎᑎ ᓂᖅᑐᓕᖅᐹ.
14ᔫᑎᓪᓗ ᐅᒃᐱᕐᖕᓂᕐᖕᒧᑦ ᑲᑎᒪᕕᖓᑦᑕ ᐊᐅᓚᑦᓯᔨᖓᑦ ᔩᓱᓯᒧᑦ ᓂᓐᖓᒃᐳᖅ ᓴᐸᑎᒥ ᐋᖅᑭᒃᓯᖕᒪᑦ, ᐃᓄᐃᓪᓗ ᐅᖃᐅᑎᕔᑦ, “ᐅᓪᓗᓂᒃ ᐱᖓᓲᔪᖅᑐᓂᒃ ᐱᓇᓱᐊᖅᕕᒃᓴᖅᑕᖃᖅᐳᖅ; ᐅᓪᓗᓂ ᑖᒃᑯᓇᓂ ᕾᒋᑦᓯ ᐋᖅᑭᒃᑕᐅᔭᖅᑐᖅᓗᓯ, ᓴᐸᑎᒥᐅᖏᑦᑐᖅᓕ.”
15ᐊᑕᓂᐅᑉ ᑭᐅᕚ ᐅᖃᖅᓗᓂ, “ᐃᓕᑦᓯ ᑕᒃᑯᕐᖕᒨᖅᑐᓯ! ᐆᒪᔪᖁᑎᑦᓯᓐᓂᒃ ᓯᐅᑎᖅᑯᖅᑐᔪᖁᑎᒥᓂᒡᓘᓐᓃᑦ ᐃᓂᖓᓂᑦ ᐱᑐᐃᑦᔮᖅᓯᕙᒃᐳᓯ ᐃᒥᖅᑎᒋᐊᖅᑐᖅᓗᒍᓗ ᓴᐸᑎᐅᑎᓪᓗᒎ? 
16ᐅᓇᓕ ᐊᕐᖕᓇᖅ, ᐂᕝᕙᕋᕼᐋᒻ ᑭᖑᕚᖓ ᓵᑖᓇᓯᐅᑉ ᕿᓚᒃᓱᖅᓯᒪᓚᐅᖅᑕᖓ ᐊᕐᕌᒍᓂᒃ 18-ᓂᒃ, ᑖᓐᓇ ᕿᓚᕈᑦᔮᖅᑕᐅᔭᕆᐊᖃᓐᖏᓛᖅ? ᓴᐸᑎᒥ?” 
17ᑍᒫᒃ ᐅᖃᕐᖕᒪᑦ, ᐊᑭᕋᖅᑐᕋᓱᐊᖅᑐᓕᒫᑦ ᑲᓐᖑᓱᓕᖅᐳᑦ; ᐃᓄᓕᒫᓪᓗ ᖁᕕᐊᓱᒃᑐᐊᓘᓕᖅᓗᑎᒃ, ᔩᓱᓯᐅᑉ ᑲᒪᓇᖅᑎᑕᓕᒫᖏᑦ ᐱᑦᔪᑎᒋᓪᓗᒋᑦ.
18ᑍᒤᒻᒪᑦ ᔩᓱᓯ ᐅᖃᖅᐳᖅ, “ᓱᓇᒥᒃ ᒎᑎᐅᑉ ᐊᑕᓂᐅᕕᖓ ᐊᑦᔨᖃᖅᐹ? ᓱᓇᒧᓪᓗ ᐊᑦᔨᐅᑎᑦᓱᓐᓇᖅᐸᕋ? 
19ᐃᒤᑦᑑᔮᖅᐳᖅ, ᐱᕈᖅᓯᐊᒃᓴᖅ ᒥᑭᓐᓂᖅᐹᖅ ᒪᓯᑕᕐᑦ ᐊᖑᑎᐅᑉ ᐱᕈᖅᓯᐊᒃᓴᖅ ᒥᑭᔪᑯᓗᒃ ᐱᒐᒥᐅᒃ ᐱᕈᖅᓰᕕᖕᒥᓄᑦ ᑲᓐᖓᖅᓲᑎᒋᕚ; ᑖᓐᓇ ᐱᕈᓕᖅᐳᖅ ᓇᐹᖅᑐᓐᖑᖅᓗᓂᓗ, ᑎᖕᒥᐊᓪᓗ ᑕᕝᕙᓂ ᐊᕙᓚᖓᔪᖏᓐᓂ ᐃᕙᕕᖃᕈᓐᓇᖅᓯᓪᓗᑎᒃ.”
20ᓱᓕᓗ ᔩᓱᓯ ᐅᖃᕆᕗᖅ, “ᓱᓇᒧᓪᓕ ᒎᑎᐅᑉ ᐊᑕᓂᐅᕕᖓ ᐊᑦᔨᐅᑎᑦᓱᓐᓇᕆᕙᕌ? 
21ᐃᒤᑦᑑᔮᖅᐳᖅ, ᐳᕙᓪᓚᖅᓴᐅᑦ, ᐊᕐᖕᓇᐅᑉ ᐳᕙᓪᓚᖅᓴᐅᑦ ᐃᓚᓕᐅᑎᕚ ᓂᐊᖂᔭᒃᓴᖕᒧᑦ ᐊᖏᔪᒧᑦ, ᓂᐊᖂᔭᒃᓴᓕᒫᖅᓗ ᑖᓐᓇ ᐳᕙᓪᓚᖅᑎᑉᐹ.”
22ᔩᓱᓯᓕ ᓄᓇᓕᒃᑎᒍᑦ ᐃᒡᓗᒐᓴᒃᑎᒍᓪᓗ ᐊᖅᑯᓵᖅᐳᖅ, ᐃᓄᐃᓪᓗ ᐊᔪᕆᖅᑐᖅᐰᑦ ᔪᕉᓴᓚᒧᐊᖅᐸᓪᓕᐊᓪᓗᓂ. 
23ᐃᓄᐃᑦ ᐃᓚᖓᑦᑕ ᐅᖃᐅᑎᕚ, “ᐊᑕᓃᖅ ᐃᓄᐃᑦ ᐅᓄᖏᑦᑐᑦ ᐱᐅᓕᔭᐅᔪᒫᖅᐹᑦ?”
24“ᐊᒃᓱᕈᕆᑦᓯ ᐃᑎᖅᕕᑭᑦᑐᒃᑯᑦ ᐃᑎᕋᓱᐊᖅᓗᓯ; ᐅᓄᖅᑐᑦ ᐃᑎᕋᓱᐊᕐᖕᓂᐊᕐᖕᒪᑕ ᐃᑎᕈᓐᓇᕐᖕᓂᐊᕋᑎᒡᓗ. 
25ᐃᒡᓘᑉ ᐃᓄᐊᑕ ᒪᑭᓪᓗᓂ ᒪᑐ ᒪᑐᒃᐸᒍ; ᐃᓕᑦᓯ ᑕᕝᕙ ᓯᓚᑖᓂ ᓇᖏᓕᕈᒫᖅᐳᓯ ᑎᒡᓗᒃᑐᖅᓗᓯᓗ, ᐅᖃᕈᒫᖅᐳᓯ, ‘ᐊᑕᓃᖅ, ᒪᑐᐃᕈᑎᑎᒍᑦ,’ ᑖᑦᓱᒪ ᑭᐅᔪᒫᖅᐹᓯ, ‘ᓇᑭᓐᖔᕐᖕᒪᖔᑦᓯ ᖃᐅᔨᒪᓐᖏᓚᑦᓯ.’ 
26ᑕᕝᕙ ᑭᐅᔪᒫᖅᐳᓯ, ‘ᓂᕆᖃᑎᒋᓚᐅᖅᐸᑦᑎᒋᑦ ᐃᒥᖃᑎᒋᓪᓗᑎᓪᓗ, ᐊᔪᕆᖅᑐᐃᓚᐅᖅᐳᑎᓪᓗ ᓄᓇᑦᑎᓐᓂ.’ 
27ᑖᓐᓇ ᑭᐅᔪᒫᕆᕗᖅ, ‘ᓇᑭᓐᖔᕐᖕᒪᖔᑦᓯ ᖃᐅᔨᒪᓐᖏᓚᑦᓯ; ᑕᒫᓃᓐᖏᓚᐅᕆᑦᓯ, ᐱᐅᖏᑦᑐᓕᔪᐊᓘᔪᓯ!’ 
28ᑕᕝᕙᓂ ᕿᐊᔪᒫᖅᐳᓯ ᑮᒻᒥᔪᐊᓘᓗᓯᓗ, ᐂᕝᕙᕋᕼᐋᒻ ᐂᓴᑭᓗ ᔧᑯᓗ ᒎᑎᐅᓪᓗ ᐱᔪᖃᓛᖅᑐᒥᒃ ᐅᖃᖅᑎᒋᓚᐅᖅᑕᓕᒫᖏᑦ ᐊᑕᓂᐅᕕᖓᓃᑦᑐᑦ ᑕᑯᒍᑦᓯᐅᒃ ᐃᓕᑦᓯᓗ ᐊᓂᑎᑕᐅᓗᓯ. 
29ᐃᓄᐃᓪᓗ ᑎᑭᑦᓱᒫᖅᐳᑦ ᓯᕿᓂᐅᑉ ᓄᐃᕕᐊᑕ ᓇᓛᓂᑦ, ᓯᕿᓂᐅᓪᓗ ᓂᐱᕕᐊᑕ ᓇᓛᓂᑦ, ᐅᓐᓄᐊᓪᓗ ᓇᓛᓂᑦ, ᐅᓪᓘᓪᓗ ᓇᓛᓂᑦ, ᑖᒃᑯᐊᓗ ᐃᒃᓯᕙᖃᑕᐅᔪᒫᖅᐳᑦ ᓂᕆᕕᖕᒥ ᒎᑎᐅᑉ ᐊᑕᓂᐅᕕᖓᓂ. 
30ᑕᑯᒋᓪᓗ, ᑭᖑᓪᓕᐅᔪᑦ ᓯᕗᓪᓕᐅᔪᒫᖅᐳᑦ, ᓯᕗᓪᓖᓪᓗ ᑭᖑᓪᓕᐅᔪᒫᖅᐳᑦ.”
31ᑍᑦᓱᒪᓂᐅᑎᓪᓗᒍ ᐃᑲᕐᕋᒥ ᐹᕋᓰᑦ ᔩᓱᓯᒧᐊᖅᐳᑦ ᐅᖃᐅᑎᓪᓗᒍᓗ, “ᑕᒫᓐᖓᑦ ᐊᐅᓪᓚᕆᑦ, ᐃᕉᑕᓯᐅᑉ ᑐᖁᑦᓱᒪᖕᒪᑎᑦ.”
32ᔩᓱᓯᐅᑉ ᐅᖃᐅᑎᕔᑦ, “ᑎᕆᒐᓂᐊᖅ ᑍᓐᓇ ᐅᖃᐅᑎᔭᖅᑐᖅᓯᐅᒃ, ‘ᑕᑯᒋᑦ, ᐅᓪᓗᒥ ᐊᓂᕐᖕᓂᖅᓗᖕᓂᒃ ᐊᓂᑎᑦᓯᕗᖓ ᐋᖅᑭᒃᓯᓪᓗᖓᓗ ᖃᐅᒃᐸᓪᓗ ᓱᓕ, ᐅᓪᓗᓪᓗ ᐱᖓᔪᐊᓐᓂ ᐱᔭᕇᓂᐊᖅᐳᖓ. 
33ᓱᓕᓕ ᒫᓐᓇ ᐃᖏᕐᕋᔭᕆᐊᖃᖅᐳᖓ ᐅᓪᓗᒥ ᖃᐅᒃᐸᓪᓗ ᐅᖓᓕᐊᒍᓗ; ᓈᒻᒪᖏᒻᒪᑦ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ ᑐᖁᑕᐅᔭᕆᐊᒃᓴᖅ ᔪᕉᓴᓚᐅᑉ ᐊᓯᐊᓂ.’
34ᐆ ᔪᕉᓴᓚᒻ, ᔪᕉᓴᓚᒻ, ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᓐᓂᒃ ᑐᖁᑦᓯᔪᑎᑦ ᐅᔭᖅᑲᓄᓪᓗ ᒥᓪᓗᖅᑐᑎᑦ ᒎᑎᐅᑉ ᐅᖃᕆᐊᖅᑐᖅᑎᑕᖏᓐᓂᒃ! ᐅᓄᖅᑐᐃᖅᓱᖅᓗᖓ ᐃᓄᒋᔭᑎᑦ ᐃᕿᑦᓱᒪᑲᑦᑕᓚᐅᕋᓗᐊᖅᐸᒃᑲ ᐊᕿᒡᒋᐅᔭᐅᑉ ᕿᑐᕐᖓᓂ ᐃᓴᕈᕐᖕᒥ ᐊᑖᓄᑦ ᑲᑎᑎᑕᖏᑎᑐᑦ, ᑍᒤᑕᐅᔪᒪᓚᐅᓐᖏᓚᓯᓕ! 
35ᑕᑯᒋᑦ, ᐃᒡᓗᓯ ᕿᒪᒃᑕᐅᔪᒫᓕᖅᐳᖅ. ᐅᖃᐅᑎᕙᑦᓯ, ᑕᑯᓂᐊᕈᓐᓃᖅᐸᑦᓯᖓ ᐅᖃᓚᐅᖅᑳᖅᑎᓐᓇᓯ, ‘ᒎᑎᐅᑉ ᓮᒻᒪᖅᓕᐅᒃ ᐊᑕᓂᐅᑉ ᐊᑎᖓᓂ ᑎᑭᑦᑐᖅ!’”
