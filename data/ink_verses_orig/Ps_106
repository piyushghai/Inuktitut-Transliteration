1ᐊᑕᓂᖅ ᓂᖅᑐᖅᓯᐅᒃ! ᐊᑕᓂᖅ ᖁᔭᒋᓯᐅᒃ, ᐱᐅᔫᖕᒪᑦ;
2ᑭᐊ ᐊᑕᓂᐅᑉ ᐱᓂᐊᕐᖕᓂᖅᔪᐊᖏᑦ ᐊᑕᖏᖅᓗᒋᑦ ᐅᖃᐅᑎᒋᔪᓐᓇᖅᐰᑦ?
3ᖁᕕᐊᓱᒍᑎᒃᓴᖃᖅᐳᑦ ᐊᑦᔨᒌᒃᑎᑦᓯᔪᑦ,
4ᐊᑕᓃᖅ ᐃᖅᑲᐅᒪᓐᖓ ᐃᓄᖁᑎᖕᓄᑦ ᓮᒻᒪᖅᕕᖃᕐᖕᓃᑦ ᒪᓕᒡᓗᒍ:
5ᑕᑯᔪᓐᓇᖁᓪᓗᖓ ᓂᕈᐊᖅᓯᒪᔭᖅᐱᑦ ᖃᑭᕙᓪᓕᐊᓂᖏᓐᓂᒃ,
6ᐊᔪᖅᑐᓕᓚᐅᖅᐳᒍᑦ ᓯᕗᓕᕆᓚᐅᖅᑕᕗᑦ ᐃᓚᒋᓪᓗᒋᑦ;
7ᓯᕗᓕᕆᓚᐅᖅᑕᕗᑦ ᑐᑭᓯᓚᐅᓐᖏᓚᑦ ᐃᑦᔨᑉᑎᒥ ᑲᒪᓇᖅᑐᓕᓂᕆᓚᐅᖅᑕᕐᖕᓂᒃ;
8ᓱᓕᓕ ᐱᐅᓕᓚᐅᖅᐰᑦ ᐊᑎᓂ ᐱᑦᔪᑎᒋᓪᓗᒍ,
9ᐃᒪᖅ ᐊᐅᐸᓗᒃᑕᖅ ᐅᖃᐅᑎᖕᒪᒍ, ᑕᕝᕙ ᐃᒤᕈᑎᕗᖅ;
10ᐱᐅᓕᓚᐅᖅᐰᑦ ᐆᒥᒋᔨᖏᑕ ᐱᓇᓱᐊᕐᖕᓂᖏᓐᓂᑦ,
11ᐃᒪᖅᔪᐊᓪᓗ ᐅᓕᓚᐅᖅᐰᑦ ᐊᑭᕋᖅᑐᖅᑎᖏᑦ:
12ᑕᕝᕙ ᑖᑦᓱᒪ ᐅᖃᐅᓯᖏᑦ ᐅᒃᐱᕆᓕᖅᐰᑦ;
13ᑖᑦᓱᒪᓕ ᐱᓂᐊᕐᖕᓂᖏᑦ ᐳᐃᒍᑦᓴᐅᑎᒋᓚᐅᕆᕔᑦ;
14ᐊᖏᔪᖅᔪᐊᒥᒡᓕ ᐃᒃᓯᒎᕐᖕᓂᖃᓕᓚᐅᖅᐳᑦ ᐃᓄᖃᖏᑦᑐᒥ,
15ᑖᑦᓱᒪᓗ ᑐᓂᓯᕕᒋᓚᐅᖅᐰᑦ ᐱᔪᒪᔭᖏᓐᓂᒃ;
16ᒨᓯᓯᒥᒃ ᓯᒡᒐᑦᔨᓚᐅᖅᐳᑦ ᐃᓄᖃᖏᑦᑐᒥ ᑕᖕᒫᖅᓯᒪᓪᓗᑎᒃ,
17ᓄᓇ ᒪᒃᐱᖅᓗᓂ ᐄᓯᓚᐅᖅᐳᖅ ᑖᑕᓐᒥᒃ,
18ᐃᑯᒪᑦᑕᐅᖅ ᐃᑯᐊᓪᓔᓚᐅᖅᐳᖅ ᐃᓚᒋᔭᖏᓐᓂᒃ;
19ᓄᕐᕋᓐᖑᐊᒥᒃ ᓴᓇᓚᐅᖅᐳᑦ ᓄᓇᒥ ᕼᐆᕆᑉᒥ,
20ᒎᑎᐅᓪᓗ ᓂᖅᑐᕐᖕᓇᕐᖕᓂᖅᔪᐊᖓ ᐃᓇᖏᖅᑕᐅᑎᓚᐅᖅᐹᑦ
21ᒎᑎ ᐱᐅᓕᔨᒋᓚᐅᖅᑕᑎᒃ ᐳᐃᒍᓚᐅᖅᐹᑦ,
22ᑲᒪᓇᖅᑐᐊᓗᖕᓂᒃ ᐱᓕᕆᓚᐅᕐᖕᒪᑦ ᓄᓇᒥ ᕼᐋᒥᒥ,
23ᑍᒤᒻᒪᑦ ᐅᖃᓚᐅᖅᐳᖅ ᑖᒃᑯᓂᖓ ᓄᖒᑦᓯᔪᒪᓕᖅᓗᓂ,
24ᑕᕝᕙ ᓄᓇᑦᓯᐊᕚᓗᒃ ᓇᕐᕈᒋᓕᓚᐅᕆᕚᑦ,
25ᑐᐱᕐᖕᒥᖕᓃᖏᓐᓇᓚᐅᖅᐳᑦ ᓈᒻᒪᒃᓴᖏᓐᓂᕐᖕᒧᑦ ᐅᖃᓗᕿᓪᓗᑎᒃ,
26ᑍᒤᒻᒪᑦ ᓵᕝᕕᒋᓚᐅᖅᐰᑦ ᐅᖅᓕᖅᑐᖅᓗᒋᑦ,
27ᑭᖑᕚᖏᑦ ᓯᐊᒻᒪᖅᑎᑦᓱᒪᓪᓗᒋᑦ ᐃᓅᖃᑎᒌᒡᔪᐊᓄᑦ,
28ᐃᒻᒥᖕᓂᒃᑕᐅᖅ ᐃᓚᓕᐅᑎᓚᐅᖅᐳᑦ ᐰᓕ-ᐱᐅᕆᒧᑦ,
29ᑍᒤᓕᐅᕐᖕᓂᕐᖕᒥᖕᓄᑦ ᐊᑕᓂᖅ ᓂᓐᖓᒃᓴᓚᐅᖅᐹᑦ:
30ᑕᕝᕙ ᐱᓂᕼᐋᓯ ᑎᑭᓐᓇᒥ ᑕᒪᒃᑯᓂᖓ ᓱᒋᐊᖅᓯᕗᖅ:
31ᑕᒪᓐᓇᓗ ᐱᓂᕼᐊᓯᒧᑦ ᐱᓂᐊᑦᓯᐊᕐᖕᓂᐅᓂᕋᖅᑕᐅᓚᐅᖅᐳᖅ
32ᐃᒪᕐᖕᒥᒃ ᑯᕕᓕᖅᑎᑕᐅᔪᒥ ᒥᕆᐸᒥ ᐊᑕᓂᖅ ᓂᓐᖓᒃᓴᓚᐅᕆᕚᑦ,
33ᒨᓯᓯ ᓂᓐᖓᒃᑎᑕᐅᓚᐅᕐᖕᒪᑦ ᑖᒃᑯᓄᖓ,
34ᐃᓅᖃᑎᒌᒡᔪᐊᑦ ᓄᖑᓚᐅᓐᖏᓔᑦ,
35ᐃᓅᖃᑎᒌᒡᔪᐊᓄᓪᓕ ᐃᓚᓕᐅᑎᓚᐅᖅᐳᑦ ᐂᑉᐸᖅᑖᖃᑦᑕᓕᖅᓗᑎᒃ,
36ᒎᑎᓐᖑᐊᖏᓐᓄᑦ ᑐᒃᓯᐊᖃᑕᐅᖃᑦᑕᓕᓚᐅᖅᐳᑦ:
37ᐃᕐᖕᓂᑎᒃ ᐸᓂᑎᒡᓗ ᑐᓂᕐᕈᓯᕈᑎᒋᓚᐅᖅᐰᑦ
38ᐸᓯᔭᒃᓴᐅᖏᑦᑐᒥᒃ ᐊᐅᖕᒥᒃ ᑯᕕᓯᓚᐅᖅᐳᑦ,
39ᐃᒻᒥᖕᓂᒃ ᐱᓂᐊᕐᖕᓂᕐᖕᒥᖕᓄᑦ ᓴᓗᒪᔪᓐᓃᖅᑎᓚᐅᖅᐳᑦ,
40ᑍᒤᒻᒪᑦ ᐊᑕᓂᐅᑉ ᓂᓐᖓᓂᖓ ᐱᒋᐊᓯᓚᐅᖅᐳᖅ ᐃᓄᖁᑎᒥᓄᑦ,
41ᐃᓅᖃᑎᒌᒡᔪᐊᑦ ᐱᔪᓐᓇᕐᖕᓂᖏᓐᓄᑦ ᑐᓂᓚᐅᖅᐰᑦ;
42ᐆᒥᒋᔨᖏᑕᓗ ᐅᖁᒤᒃᓴᖅᑎᓚᐅᖅᐰᑦ,
43ᐅᓄᖅᑐᐃᓱᖅᓗᒋᑦ ᓴᐳᑎᖃᑦᑕᓚᐅᖅᐰᑦ;
44ᑭᓯᐊᓂᓕ ᐅᖁᒤᒃᓴᕐᖕᓂᖏᑦ ᐃᒃᐱᒋᕔᑦ,
45ᑖᒃᑯᐊ ᐱᑦᔪᑎᒋᓪᓗᒋᑦ ᐊᖏᖃᑎᖃᖅᓯᒪᓂᓂ ᐃᖅᑲᐅᒪᓚᐅᖅᐹ,
46ᓂᑲᒋᔭᐅᓕᖅᑎᓚᐅᖅᐰᓪᓗ ᑕᒤᓐᓄᑦ
47ᐱᐅᓕᓚᐅᖅᑎᒍᑦ, ᐊᑕᓃᖅ ᒎᑎᕗᑦ,
48ᓂᖅᑐᖅᑕᐅᓕ ᐊᑕᓂᖅ ᐄᓴᕅᓕᑎᒃᑯᑦ ᒎᑎᖓᑦ
