1ᑭᒃᑯᑦ ᐅᓂᒃᑲᐅᑎᒋᔭᑦᑎᓐᓂᒃ ᐅᒃᐱᕈᓱᓚᐅᖅᐸᑦ? ᑭᒃᑯᓐᓄᓪᓗ ᐊᑕᓂᐅᑉ ᐱᔪᓐᓇᕐᖕᓂᖓ ᓴᖅᑭᓯᒪᕚ? 
2ᐱᕈᖅᓴᓚᐅᖅᐳᖅ ᑖᑦᓱᒪ ᓵᖓᓂ ᐱᕈᖅᓯᐊᑎᑐᑦ ᐱᕈᖅᐸᓪᓕᐊᓕᓵᖅᑐᑎᑐᑦ, ᐊᒫᑐᓪᓗ ᓴᖅᑭᑉᐸᓪᓕᐊᓪᓗᓂ ᓄᓇᒥ ᐸᓂᖅᑐᒥ; ᑕᐅᑦᑐᖓ ᐃᒃᐱᖕᓇᖏᒻᒪᑦ ᐱᔪᒥᓇᖅᑐᑎᑐᓪᓗ ᑕᐅᑦᑐᖃᖏᒻᒪᑦ ᑕᑯᔪᒪᓚᐅᓐᖏᓚᕗᑦ; ᑕᑯᒥᓇᕐᖕᓂᖃᖏᒻᒪᑦ ᐱᔪᒪᓚᐅᓐᖏᓚᕗᑦ. 
3ᐃᓄᖕᓄᑦ ᓇᕐᕈᒋᔭᐅᓚᐅᖅᐳᖅ ᖁᔭᓈᖅᑕᐅᓯᒪᓪᓗᓂᓗ; ᕿᒃᓵᖕᓇᖅᑐᒥᒃ ᐃᓅᓯᓕᒃ, ᐋᓐᓂᐊᓇᖅᑐᒥᒡᓗ ᓱᖏᐅᑎᓯᒪᓪᓗᓂ; ᐃᓄᖕᓄᓪᓗ ᑮᓈᓐᖑᒋᔭᐅᔪᑐᑦ ᑕᑯᔭᐅᔪᒪᓚᐅᓐᖏᓚᖅ ᓇᕐᕈᒋᔭᐅᒐᔪᖕᒪᑦ ᐅᐱᒋᓚᐅᓐᖏᓚᕗᑦ. 
4ᓱᓇᐅᕝᕙᓕ ᐋᓐᓂᐊᕈᑎᑦᑎᓐᓂᒃ ᐊᑐᓚᐅᖅᐳᖅ, ᖃᓂᒻᒪᓯᑦᑎᓐᓂᒡᓗ ᐱᓯᒪᓪᓗᓂ, ᐱᔮᕆᔭᐅᓇᓱᒋᓚᐅᖅᐸᕗᓪᓕ, ᒎᑎᒧᓪᓗ ᓱᒋᐊᖅᑕᐅᓇᓱᒋᓪᓗᒍ ᐋᓐᓂᐊᑎᑕᐅᓇᓱᒋᓚᐅᖅᐸᕗᑦ. 
5ᐃᑭᓕᖅᓱᖅᑕᐅᓚᐅᖅᐳᖅ ᓈᓚᒍᒪᖏᓐᓂᑦᑎᓐᓄᑦ, ᑭᓪᓕᐊᔭᐅᓚᐅᖅᐳᖅ ᐊᔪᖅᑐᓕᓂᑦᑎᓐᓄᑦ; ᓱᒋᐊᖅᑕᐅᓚᐅᕐᖕᓂᖓᓄᑦ ᐃᓗᐃᑦᑐᕈᖅᑎᑕᐅᕗᒍᑦ, ᑏᒐᖅᑐᖅᑕᐅᓂᖏᓐᓄᓪᓗ ᐋᖅᑭᒃᑕᐅᓪᓗᑕ. 
6ᐃᓘᓐᓇᑕ ᓰᐱᑎᑐᑦ ᐊᕝᕗᑎᔪᑎᑐᑦ ᑍᒤᓯᒪᒐᑦᑕ; ᑕᒪᑦᑕ ᐊᑐᓂᑦ ᐱᔪᒪᔭᑐᐃᓐᓇᑦᑎᓐᓂᒃ ᐊᑐᓕᖅᓗᑕ, ᐊᑕᓂᐅᓪᓕ ᐱᐅᖏᓐᓂᕗᑦ ᑕᒪᑦᑕ ᑖᑦᓱᒧᖓ ᐱᑎᓚᐅᖅᐰᑦ. 
7ᐅᖁᒤᒃᓴᖅᑎᑕᐅᓚᐅᖅᐳᖅ, ᐋᓐᓂᐊᑎᑕᐅᓪᓗᓂᓗ, ᖃᓂᓂᓕ ᐂᑦᑕᓚᐅᓐᖏᓛ; ᓰᐱᐅᑉ ᓄᕐᕋᖓᑐᑦ ᑐᖁᑕᐅᕝᕕᒃᓴᒥᓄᑦ ᐋᑕᐅᔪᑎᑐᑦ, ᓰᐱᑎᑐᓪᓗ ᕿᐅᖅᑍᔨᒥᓂᒃ ᒪᓂᒻᒥᑐᐃᓐᓇᖅᑐᑎᑐᑦ ᓂᓪᓕᓚᐅᕋᓂ, ᖃᓂᓂᓘᓐᓃᑦ ᐂᑦᑕᓚᐅᓐᖏᓛ. 
8ᐅᑯᒤᒃᓴᖅᑎᑕᐅᓂᒃᑯᑦ ᐃᖅᑲᖅᑐᖅᑕᐅᓂᒃᑯᓪᓗ ᐊᐅᓪᓚᕈᑦᔭᐅᓚᐅᖅᐳᖅ; ᑭᓇ ᐅᖃᐅᓯᖃᕈᓐᓇᓚᐅᖅᐸ ᑭᖑᕚᒃᓴᖏᓐᓂᒃ? ᓄᓇᒥ ᐃᓅᔪᓂᒃ ᐃᓚᖃᕈᓐᓃᖅᑎᑕᐅᓚᐅᕐᖕᒪᑦ, ᐃᓄᖁᑎᒪ ᓈᓚᒍᒪᖏᓐᓂᖏᓐᓄᑦ ᐋᓐᓂᐊᑎᑕᐅᓚᐅᖅᐳᖅ. 
9ᐃᓗᕕᖅᑕᐅᖃᑎᖃᓚᐅᖅᐳᖅ ᐱᐅᖏᑦᑐᓕᔪᓂᒃ, ᑐᖁᑎᓪᓗᒍᓕ ᐊᒃᓱᐃᑦᑐᒥᒃ ᐃᓚᖃᓕᓚᐅᖅᐳᖅ, ᑲᑉᐱᐊᓇᖅᑐᓂᒃ ᐱᓂᐊᓚᐅᖅᓯᒪᖏᒃᑲᓗᐊᖅᑎᓪᓗᒍ ᐅᐃᕕᕆᒃᓯᓂᕐᖕᒥᒡᓗ ᐅᖃᐅᓯᖃᓚᐅᖅᓯᒪᓇᓂ. 
10ᐊᑕᓂᐅᓪᓕ ᐱᔪᒪᔭᕆᓚᐅᕐᖕᒪᒍ ᑎᒡᓘᔭᓕᖅᑎᑕᐅᓚᐅᖅᐳᖅ; ᕿᒃᓵᖕᓇᖅᑐᒦᑎᑕᐅᓪᓗᓂ; ᐃᒻᒥᓂᒃ ᑐᓂᕐᕈᓯᐅᑎᓪᓗᓂ ᐊᔪᖅᑐᓕᓂᕐᖕᓄᑦ, ᑭᖑᕚᒥᓂᒡᓕ ᑕᑯᔪᒫᕆᕗᖅ, ᐃᓅᓯᖓᓗ ᐅᐃᒍᔭᐅᔪᒫᖅᐳᖅ; ᐊᑕᓂᐅᓪᓗ ᐱᔪᒪᔭᖓ ᐊᔪᖏᑦᓯᐊᖅᓗᓂ ᐱᓇᓱᐊᕈᑎᒋᔪᒫᖅᐹ.
11ᑕᕐᖕᓂᕐᖕᒥᒍᑦ ᐊᒃᓱᕈᕐᖕᓇᖅᑐᒦᑎᑕᐅᓂᖓᑕ ᐸᐅᕐᖓᖏᓐᓂᒃ ᑕᑯᔪᒫᖅᐳᖅ ᓈᒻᒪᒋᓗᒋᓪᓗ; ᖃᐅᔨᒪᓂᕐᖕᒥᒍᑦ ᓇᓛᒎᖅᑐᖅ ᐱᔨᒐ ᐅᓄᖅᑐᓂᒃ ᐃᓱᐊᖅᓯᑎᑦᓯᔪᒫᖅᐳᖅ, ᐊᔪᖅᑐᓕᓂᖏᓐᓂᒃ ᐊᒡᔭᖅᓯᔪᒫᕐᖕᒪᑦ.
12ᑍᒤᒻᒪᑦ ᐊᔪᖏᑦᑐᓄᑦ ᐊᕕᖃᑕᐅᑎᑦᓱᒫᖅᐸᕋ ᐱᑖᕆᔭᒃᓴᖏᓐᓂᒃ, ᐊᒡᒍᐃᖃᑕᐅᔪᒫᖅᐳᖅ ᐅᓇᑕᕐᖕᓂᕐᖕᒥ ᓵᓚᖃᖅᑐᑦ ᐱᑖᖏᓐᓂᒃ ᓴᓐᖏᔪᑦ ᐃᓚᒋᓗᒋᑦ; ᐃᓅᓯᕐᖕᒥᓂᒃ ᑐᓂᓯᓚᐅᕐᖕᒪᑦ ᑐᖁᒧᑦ, ᐊᔪᖅᑐᓕᔪᓄᑦ ᐃᓚᓕᐅᑎᓯᒪᓚᐅᕐᖕᓂᖓᓄᑦ; ᑎᒍᒥᐊᓚᐅᖅᐳᖅᓗ ᐅᓄᖅᑐᑦ ᐊᔪᕐᖕᓂᖏᓐᓂᒃ, ᐊᔪᖅᑐᓕᔪᓪᓗ ᑐᒃᓯᐅᑎᓪᓗᒋᑦ.
