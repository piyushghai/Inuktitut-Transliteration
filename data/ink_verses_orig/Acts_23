1ᐸᐅᓗᓯᓕ ᔫᑎᑦ ᐃᖅᑲᖅᑐᐃᔨᖅᔪᐊᖏᓐᓄᑦ ᑕᑯᓴᓪᓗᐊᖅᓗᓂ ᐅᖃᐅᑎᕔᑦ, “ᔫᑎᐅᖃᑎᒃᑳ, ᐱᓇᓱᐊᕆᐊᖃᖅᑕᓕᒫᒃᑲ ᒎᑎᒧᑦ ᐱᓇᓱᐊᖅᓯᒪᕙᒃᑲ ᐃᓱᒪᒃᑯᓪᓗ ᐸᓯᔭᐅᓇᖓ ᐅᓪᓗᒥᒧᑦ ᑎᑭᓪᓗᒍ.” 
2ᑍᒤᓕᖕᒪᑦ, ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖓᑦᑕ ᐊᓇᓁᐊᓯᐅᑉ, ᐸᐅᓗᓯ ᓴᓂᐊᓃᑦᑐᓄᑦ ᖃᓂᕈᖅᑕᐅᖁᕚ. 
3ᐸᐅᓗᓯᐅᓪᓗ ᐅᖃᐅᑎᕚ, “ᒎᑎᐅᑦᑕᐅᖅ ᐊᓇᐅᓂᐊᕆᕚᑎᑦ, ᓱᓕᓐᖑᐊᖅᑐᐊᓘᔪᑎᑦ! ᑕᕝᕙᓂ ᐃᒃᓯᕙᔪᑎᑦ ᐱᖁᔧᑦ ᒪᓕᒡᓗᒋᑦ ᐅᕙᓐᓂᒃ ᐃᖅᑲᖅᑐᐃᔭᕆᐊᖃᕋᕕᑦ, ᐱᖁᔧᓪᓗ ᒪᓕᖕᓇᒋᑦ ᖃᓂᕈᖅᑕᐅᖁᕙᕐᖕᒪ.”
4ᐸᐅᓗᓯᐅᓪᓗ ᓴᓂᐊᓂ ᓇᖏᖅᑐᑦ ᐅᖃᖅᐳᑦ, “ᓱᔪᐊᓘᕕᑦ, ᑐᓂᕐᕈᓯᖅᑎᑦᓯᔨᓄᑦ ᒎᑎᐅᑉ ᐊᖓᔪᖅᑳᖁᑎᖓ ᐅᖃᕐᖕᓂᖅᓗᒡᕕᒋᕕᐅᒃ?”
5ᐸᐅᓗᓯ ᐅᖃᖅᐳᖅ, “ᐃᓚᒃᑳ, ᖃᐅᔨᒪᕋᑖᖏᓐᓇᒪ ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑳᕆᔭᐅᖕᒪᖔᑦ; ᑎᑎᕋᖅᓯᒪᖕᒪᑦ: ᐃᓅᖃᑎᕕᑦ ᐊᐅᓚᑦᓯᔨᒋᔭᖏᓐᓄᑦ ᐅᖃᐅᓯᖅᓗᒃᑐᒃᓴᐅᓐᖏᓚᑎᑦ.”
6ᐸᐅᓗᓯᓕ ᖃᐅᔨᒪᒐᒥ, ᐃᓚᖏᑦ ᓵᑦᔫᓯᐅᖕᒪᑕ ᐃᓚᖏᓪᓗ ᐹᕋᓯᐅᖕᒪᑕ, ᐃᖅᑲᖅᑐᐃᔨᖅᔪᐊᓄᑦ ᐅᖃᖅᐳᖅ, “ᐃᓚᒃᑳ, ᐹᕋᓯᐅᕗᖓ, ᐹᕋᓯᒧᓪᓗ ᐃᕐᖕᓂᕆᔭᐅᕗᖓ; ᒫᓐᓇᓗ ᓇᖏᖅᐳᖓ ᐃᖅᑲᖅᑐᖅᑕᐅᓪᓗᖓ, ᓂᕆᐅᒋᔭᖃᕐᖕᓂᕋ ᐱᑦᔪᑎᒋᓪᓗᒍ ᑐᖁᖓᔪᑦ ᒪᑭᑦᓱᒫᕐᖕᓂᖏᓐᓂᒃ.”
7ᑍᒫᒡᓗ ᐅᖃᕐᖕᒪᑦ, ᐹᕋᓰᑦ ᓵᑦᔫᓰᓪᓗ ᐂᕙᖃᑎᒌᓕᖅᐳᑦ; ᑲᑎᒪᔪᓪᓗ ᐊᕕᒃᓗᑎᒃ ᒪᕐᕈᐃᓕᕗᑦ. 
8ᓵᑦᔫᓰᑦ ᐅᖃᕐᖕᒪᑕ ᒪᑭᕝᕕᒃᓴᖃᖏᓐᓂᕅᓪᓗᑎᒃ, ᐂᖏᓖᖃᖏᓐᓂᕅᓪᓗᑎᒡᓗ ᐊᓂᕐᖕᓂᖅᑕᖃᖏᓐᓂᕅᓪᓗᑎᒡᓗ, ᐹᕋᓰᓪᓕ ᐅᖃᕐᖕᒪᑕ ᑖᒃᑯᓂᖓ ᑍᒤᓐᓂᒃ ᐱᑕᖃᕐᖕᓂᕅᓪᓗᑎᒃ. 
9ᑖᒃᑯᐊᓗ ᓂᐱᖅᑯᖅᑐᔪᐊᓘᓕᖅᐳᑦ ᐱᖁᔭᓂᒡᓗ ᐃᓕᓮᔩᑦ ᐹᕋᓯᓄᑦ ᐃᓚᒋᔭᐅᔪᑦ ᓇᖏᖅᓯᓪᓗᑎᒃ ᓵᓚᖃᕆᐊᓪᓚᕆᒡᓗᑎᒃ ᐅᖃᖅᐳᑦ, “ᐃᓅᑉ ᑖᑦᓱᒪ ᓈᒻᒪᖏᑦᔪᑎᖓᓂᒃ ᓇᓂᓯᓐᖏᓚᒍᑦ. ᐃᒻᒪᖄᓕ ᐂᖏᓕᒧᑦ ᐊᓂᕐᖕᓂᕐᖕᒧᓪᓘᓐᓃᑦ ᐅᖃᖅᕕᐅᓐᓂᖅᐳᖅ.” 
10ᐂᕙᔪᓪᓕ ᑲᑉᐱᐊᓇᖅᓯᖕᒪᑕ ᐅᓇᑕᖅᑐᒃᓮᑦ ᐊᖓᔪᖅᑳᖓᑦ ᐊᑦᑕᕈᓱᓕᕋᒥ ᐸᐅᓗᓯ ᐊᓕᒃᑐᖅᑕᐅᓂᐊᕋᓱᒋᓪᓗᒍ ᑖᒃᑯᓄᖓ, ᐅᓇᑕᖅᑐᒃᓴᖁᑎᓂ ᑎᓕᕔᑦ, ᐸᐅᓗᓯᒥᒃ ᐂᒃᓯᖁᓪᓗᒋᑦ, ᐋᑕᐅᖁᓪᓗᒍᓗ ᐅᓇᑕᖅᑐᒃᓮᑦ ᐃᒡᓗᖓᓐᓄᑦ.
11ᐅᓐᓄᐊᖑᓕᖅᑎᓪᓗᒍᓕ ᐸᐅᓗᓯᐅᑉ ᓴᓂᐊᓂ ᐊᑕᓂᖅ ᓇᖏᖅᓗᓂ ᐅᖃᖅᐳᖅ, “ᓯᕘᕋᓂᐊᕐᖕᓇᒃ, ᔪᕉᓴᓚᒥ ᐅᖃᐅᓯᖃᓚᐅᕋᕕᑦ ᐅᕙᓐᓂᒃ, ᑍᒫᒃᑕᐅᖅ ᕉᒪᒥ ᐅᖃᐅᓯᕆᔭᕆᐊᖃᕆᕙᕐᖕᒪ.”
12ᖃᐅᑎᓪᓗᒍ ᐅᓪᓛᒃᑯᑦ, ᔫᑎᑦ ᑲᑎᒪᕗᑦ ᐊᖏᖃᑎᒌᒍᑎᓕᐅᖅᐳᓪᓗ ᓱᓕᒻᒪᕆᒡᓗᑎᒃ ᓂᕆᔪᒪᓇᑎᒃ ᐃᒥᕈᒪᓇᑎᒡᓗ ᐸᐅᓗᓯᒥᒃ ᑐᖁᑦᓯᓚᐅᖅᑳᕋᑎᒃ. 
13ᑖᒃᑯᐊᓗ ᐊᖏᖃᑎᒌᒃᑐᑦ ᐊᖑᑎᑦ 40-ᑦ ᐅᖓᑖᓂᑉᐳᑦ. 
14ᑐᓂᕐᕈᓯᖅᑎᑦᓯᔩᓪᓗ ᐊᖓᔪᖅᑳᖏᓐᓄᐊᖅᐳᑦ ᔫᑎᓪᓗ ᐊᖓᔪᖅᑳᖏᓐᓄᑦ ᐅᖃᖅᓗᑎᒃ, “ᓴᖑᑎᓐᓂᐊᓐᖏᑕᑦᑎᓐᓂᒃ ᐊᖏᖃᑎᒌᒃᐳᒍᑦ ᓂᕆᔪᒪᓇᑕ ᓱᓇᑐᐃᓐᓇᕐᖕᒥᒃ ᐸᐅᓗᓯᒥᒃ ᑐᖁᑦᓯᓚᐅᖏᓐᓂᑦᑎᓐᓂ. 
15ᑍᒤᒻᒪᑦ ᔫᑎᓄᑦ ᐃᖅᑲᖅᑐᐃᔨᐅᔪᓯ ᐱᖁᔨᓚᐅᕆᑦᓯ ᐅᓇᑕᖅᑐᒃᓮᑦ ᐊᖓᔪᖅᑳᖓᓐᓂᒃ, ᐸᐅᓗᓯ ᓵᑦᓯᓐᓂ ᐊᐱᖅᓱᕈᒪᓂᕋᖅᓗᒍ ᑐᓴᖅᕕᒋᑦᓯᐊᒃᑲᓐᓂᕈᒪᓐᖑᐊᖅᓗᒍᓗ. ᐅᕙᒍᓪᓕ ᐅᐸᓗᖕᒊᖅᓯᒪᓂᐊᖅᐳᒍᑦ ᑐᖁᑦᓱᒪᓪᓗᒍ ᑕᕝᕗᖓ ᑎᑭᓚᐅᖏᓐᓂᖓᓂ.”
16ᐸᐅᓗᓯᐅᓪᓕ ᐅᔪᕈᖓ ᑐᖁᑦᓯᔪᒪᔪᓂᒃ ᑐᓴᕋᒥ: ᐅᓇᑕᖅᑐᒃᓮᑦ ᐃᒡᓗᖓᓐᓄᐊᖅᐳᖅ ᐸᐅᓗᓯᓗ ᐅᖃᐅᑎᓪᓗᓂᐅᒃ. 
17ᐸᐅᓗᓯᓕ ᐅᓇᑕᖅᑐᒃᓮᑦ ᐊᖓᔪᖅᑳᖏᑕ ᐃᓚᖓᓐᓂᒃ ᐅᖃᐅᑦᔨᕗᖅ, “ᐅᓇ ᐃᓅᓱᒃᑐᖅ ᐅᓇᑕᖅᑐᒃᓮᑦ ᐊᖓᔪᖅᑳᖓᓐᓄᐊᕈᑎᓯᐅᒃ, ᐅᖃᐅᓯᒃᓴᖃᕐᖕᒪᑦ ᑖᑦᓱᒧᖓ.” 
18ᑕᕝᕙ ᑖᑦᓱᒪ ᐅᓇᑕᖅᑐᒃᓮᑦ ᐊᖓᔪᖅᑳᖓᓐᓄᑦ ᐋᑉᐹ ᐅᖃᖅᓗᓂᓗ, “ᑎᒍᔭᐅᓯᒪᔫᑉ ᐸᐅᓗᓯᐅᑉ ᐅᓇ ᐃᓅᓱᒃᑐᖅ ᐃᓕᖕᓄᐊᖅᑎᑕᐅᖁᖕᒪᒍ, ᐅᖃᐅᓯᒃᓴᖃᕐᖕᒪᒡᒎᖅ ᐃᓕᖕᓄᑦ.”
19ᑕᕝᕙ ᐅᓇᑕᖅᑐᒃᓮᑦ ᐊᖓᔪᖅᑳᖓᑦᑕ ᐃᓅᓱᒃᑐᖅ ᐊᒡᒐᖏᑎᒍᑦ ᑎᒍᓪᓗᒍ ᐃᓄᑑᖃᑎᒋᓕᖅᓗᒍᓗ ᐊᐱᕆᕚ, “ᖃᓄᖅ ᐅᕙᓐᓄᑦ ᐅᖃᐅᓯᒃᓴᖃᕋᕖᑦ?”
20ᐃᓅᓱᒃᑐᖅ ᐅᖃᖅᐳᖅ, “ᔫᑎᑦ ᐊᐅᓚᑦᓯᔨᖏᑦ ᐊᖏᖃᑎᒌᒃᓯᒪᕗᑦ ᖃᐅᒃᐸᑦ ᐃᓕᖕᓄᑦ ᐅᖃᕈᒪᓪᓗᑎᒃ ᐸᐅᓗᓯ ᔫᑎᑦ ᐃᖅᑲᖅᑐᐃᔨᖏᓐᓄᑦ ᐋᑕᐅᖁᓪᓗᒍ, ᑖᒃᑯᐊ ᓱᓕᓇᑎᒃ ᑐᓴᒃᑲᓐᓂᕈᒪᓐᖑᐊᕐᖕᓂᐊᖅᐳᑦ ᐸᐅᓗᓯᒥᒃ. 
21ᐊᖏᖅᑍᓕᒃᑭᑦ; 40-ᓂᑦ ᐅᓄᕐᖕᓂᖅᓴᓂᒃ ᐅᑕᖅᑭᔪᖃᕐᖕᒪᑦ ᑍᑯᓐᖓᐅᑦᔭᐅᓕᖅᑎᓪᓗᒍ ᑐᖁᑦᓯᔪᒪᓪᓗᑎᒃ ᐅᐸᓗᖕᒊᖅᓯᒪᔪᓂᒃ, ᑖᒃᑯᐊᓗ ᓴᖑᑎᓐᓂᐊᓐᖏᑕᒥᖕᓂᒃ ᐊᖏᖃᑎᒌᒃᓯᒪᕗᑦ ᓂᕆᔪᒪᓇᑎᒃ ᐃᒥᕈᒪᓇᑎᒡᓗ ᐸᐅᓗᓯᒥᒃ ᑐᖁᑦᓯᓚᐅᖅᑳᕋᑎᒃ; ᒫᓐᓇᓕ ᐅᑕᖅᑭᓕᖅᐳᑦ, ᐊᖏᕐᖕᓂᐊᕐᖕᒪᖔᖅᐱᑦ.”
22ᑕᕝᕙ ᐅᓇᑕᖅᑐᒃᓮᑦ ᐊᖓᔪᖅᑳᖓᑦᑕ ᐊᓂᑎᓕᕋᒥᐅᒃ, ᐅᖃᖅᐳᖅ, ᐃᓅᓱᒃᑐᒧᑦ, “ᓇᒧᑐᐃᓐᓇᖅ ᐅᖃᖅᑍᓕᒋᑦ ᑕᒪᑐᒥᖓ ᐅᕙᓐᓄᑦ ᐅᖃᕐᖕᓂᕋᖅᓗᑎᑦ.”
23ᐅᓇᑕᖅᑐᒃᓮᓪᓕ ᐊᖓᔪᖅᑳᖓᑦ ᐅᓇᑕᖅᑐᒃᓴᓄᑦ ᐊᖓᔪᖅᑳᖑᔪᖕᓂᒃ ᒪᕐᕉᖕᓂᒃ ᕾᖁᔨᕗᖅ ᐅᖃᐅᑎᓪᓗᒋᒡᓗ, “ᐅᓇᑕᖅᑐᒃᓴᓂᒃ 200-ᓂᒃ ᐸᕐᖕᓇᒃᑎᑦᓯᓕᕆᑦᓯᒃ 70-ᓂᒡᓗ ᕿᒧᒃᓯᐅᑎᓂ ᐃᑭᒪᓂᐊᖅᑐᓂᒃ, 200-ᓂᒡᓗ ᐅᓇᑕᖅᑐᒃᓴᓂᒃ ᐱᓱᖕᓂᐊᖅᑐᓂᒃ, ᒫᓐᓇ ᐅᓐᓄᒃ 9-ᒨᖅᐸᑦ ᓯᓴᕆᐊᒧᑦ ᐊᐅᓪᓚᕐᖕᓂᐊᖅᑐᓂᒃ. 
24ᕿᒧᒃᓯᐅᑎᓂᒃᑕᐅᖅ ᐸᐅᓗᓯᐅᑉ ᐊᑐᕐᖕᓂᐊᖅᑕᖏᓐᓂᒃ ᖃᓄᐃᖏᓪᓗᓂ ᕉᒪᒥᐅᑦ ᐊᐅᓚᑦᓯᔨᐅᑎᑕᖓᓄᑦ ᕖᓕᒃᓯᒧᑦ ᓯᕗᒧᖁᓪᓗᒍ.” 
25ᐅᓇᑕᖅᑐᒃᓮᓪᓗ ᐊᖓᔪᖅᑳᖓᑦ ᑎᑎᕋᖅᐳᖅ ᐃᒫᒃ:
26“ᑲᓚᐅᑎᐊᓯ ᓔᓯᐊᓯᒥᑦ, ᐊᐅᓚᑦᓯᔨᐅᑎᑕᐅᔪᒧᑦ ᕖᓕᒃᓯᒧᑦ; ᑎᑎᕋᖅᕕᒋᕙᒋᑦ. 
27ᐅᓇ ᐊᖑᑦ ᔫᑎᓂᑦ ᑎᒍᔭᐅᔪᖅ, ᑐᖁᑕᐅᑲᓴᓕᕐᖕᒪᑦ, ᐅᕙᖓ ᐅᓇᑕᖅᑐᒃᓴᖁᑎᒃᑲᓗ ᓴᐳᑎᓚᐅᖅᐸᕗᑦ, ᖃᐅᔨᓪᓗᑕᓗ ᕉᒪᒥᐅᑕᐅᓂᖓᓂᒃ. 
28ᖃᐅᔨᔪᒪᓪᓗᖓᓕ ᓱᖕᒪᑦ ᐸᓯᔭᐅᖕᒪᖔᑦ, ᔫᑎᑦ ᐃᖅᑲᖅᑐᐃᔨᖏᓐᓄᑦ ᐱᑎᓚᐅᖅᐸᕋ. 
29ᖃᐅᔨᓚᐅᖅᐳᖓᓗ ᔫᑎᑦ ᐱᖁᔭᖏᑦ ᐱᑦᔪᑎᒋᓪᓗᒋᑦ, ᐸᓯᔭᐅᑦᔪᑎᖃᓚᐅᕐᖕᒪᑦ, ᐸᓯᔭᐅᑦᔪᑎᖓᓕ ᖃᐅᔨᓚᐅᖅᐸᕋ ᑐᖁᑕᐅᓂᕐᖕᒧᑦ ᐱᑦᔪᑎᒃᓴᐅᖏᒻᒪᑦ ᑎᒍᔭᐅᓯᒪᓂᕐᖕᒧᓪᓘᓐᓃᑦ. 
30ᐅᖃᐅᑦᔭᐅᒐᒪᓕ ᑍᒃᑯᓇᖓᑦ ᑐᖁᑕᐅᓇᓱᐊᕈᒪᓂᖓᓂᒃ, ᑐᐊᕕᖅᓗᖓ ᐃᓕᖕᓄᐊᖅᑎᑉᐸᕋ, ᐸᓯᒃᓯᕋᓱᐊᖅᑐᓪᓗ ᑖᑦᓱᒥᖓ ᐃᓕᖕᓄᑦ ᓇᖕᒥᓂᖅ ᓇᓗᓁᖅᓯᖁᓪᓗᒋᑦ.”
31ᑕᕝᕙ ᐅᓇᑕᖅᑐᒃᓮᑦ ᐱᖁᔭᐅᓂᑎᒃ ᒪᓕᒡᓗᒍ, ᐸᐅᓗᓯ ᐅᓐᓄᐊᒃᑯᑦ ᐊᐅᓪᓚᕈᑎᕚᑦ, ᐋᓐᑎᐹᑐᕇᓯᒧᐊᕈᑎᓪᓗᒍ. 
32ᖃᐅᑎᓪᓗᒍᓕ ᐅᓇᑕᖅᑐᒃᓴᓄᑦ ᕿᒧᒃᓯᐅᑎᓃᑦᑐᓄᑦ, ᐋᑕᐅᖁᕚ, ᐅᓇᑕᖅᑐᒃᓮᓪᓗ ᐱᓱᒃᑐᑦ ᐅᑎᖅᐳᑦ ᐅᓇᑕᖅᑐᒃᓮᑦ ᐃᒡᓗᖓᓐᓄᑦ. 
33ᑖᒃᑯᐊᓗ ᓯᓴᕆᐊᒧᐊᕈᑎᕚᑦ, ᕉᒪᒥᐅᓪᓗ ᐊᐅᓚᑦᓯᔨᐅᑎᑕᖓᓐᓄᑦ ᑎᑎᖅᑬᑦ ᑐᓂᓪᓗᒋᑦ, ᐸᐅᓗᓯᓗᑦᑕᐅᖅ ᑖᑦᓱᒧᓐᖓᐅᑎᕚᑦ. 
34ᕉᒪᒥᐅᓪᓕ ᐊᐅᓚᑦᓯᔨᐅᑎᑕᖓᑕ ᑎᑎᖅᑬᑦ ᐅᖃᓕᒫᕇᕋᒥᒋᑦ, ᐸᐅᓗᓯ ᓇᓂ ᓄᓇᖃᕐᖕᒪᖔᑦ ᐊᐱᕆᕗᖅ. ᑐᑭᓯᒐᒥᓗ ᐸᐅᓗᓯ ᓯᓕᓯᐊᒥᑦ ᐱᓯᒪᖕᒪᑦ, 
35ᐅᖃᖅᐳᖅ, “ᐸᓯᒃᓯᖅᑎᒋᔭᑎᑦ ᑎᑭᑉᐸᑕ ᑐᓴᖅᕕᒋᓇᓱᐊᕐᖕᓂᐊᖅᐸᒋᑦ.” ᐸᐅᓗᓯᓕ ᐅᓇᑕᖅᑐᒃᓴᓄᑦ ᑲᒪᒋᔭᐅᑦᓯᐊᖁᕚ ᐃᕉᑕᓯᐅᑉ ᐃᒡᓗᖅᔪᐊᖓᓂ.
