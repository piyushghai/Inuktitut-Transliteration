1ᐊᑕᓂᖅ ᐅᖃᖅᐳᖅ ᒨᓯᓯᒧᑦ, “ᐰᕈᒧᐊᓕᕆᑦ ᐅᖃᐅᑎᓗᒍᓗ, ‘ᐊᑕᓂᖅ ᐅᑲᖅᐳᖅ ᐃᒫᒃ, ᐄᑉᕈᐃᑦ ᒎᑎᖓᑦ, ᐃᓄᖁᑎᒃᑲ ᐊᐅᓪᓚᕈᓐᓇᖅᑎᓚᐅᒃᑭᑦ, ᐱᔨᑦᓯᕈᓐᓇᖁᓪᓗᒋᑦ ᐅᕙᓐᓂᒃ. 
2ᓱᓕ ᐊᐅᓪᓚᖁᔨᓂᐊᖏᒃᑯᕕᑦ, ᓄᖅᑲᖓᑎᑦᓯᓇᓱᐊᕐᖕᓂᐊᕈᕕᓪᓗ ᑖᒃᑯᓂᖓ, 
3ᑕᑯᒋᑦ ᐊᑕᓂᐅᑉ ᐊᒡᒐᖏᑕ ᐆᒪᔪᖁᑎᑎᑦ ᐋᓐᓂᐊᓇᖅᑐᒧᑦ ᐱᐅᖏᑦᑐᐊᓗᖕᒧᑦ ᑎᑭᑕᐅᑎᓐᓂᐊᖅᐰᑦ ᐃᒻᒧᒃᓯᐅᒐᖁᑎᑎᑦ ᐱᕈᖅᓰᕕᖕᒦᑦᑐᑦ, ᕿᒻᒥᖅᔪᐊᓪᓗ, ᓯᐅᑎᖅᑯᖅᑐᔪᓪᓗ, ᑳᒥᓖᓪᓗ, ᓰᐲᓪᓗ, ᒎᑦᓰᓪᓗ. 
4ᑭᓯᐊᓂᓕ ᐊᑕᓂᖅ ᐊᑦᔨᒌᖏᑦᑐᓂᒃ ᐱᓇᓱᐊᕐᖕᓂᐊᖅᐳᖅ ᐃᑦᔨᑉᑎᒥᐅᑦ ᐃᒻᒧᒃᓯᐅᒐᖁᑎᖏᓐᓄᑦ, ᐄᓴᕅᓕᒥᐅᓪᓗ ᐃᒻᒧᒃᓯᐅᒐᖁᑎᖏᓐᓄᑦ, ᐄᓴᕅᓕᒥᐅᑦ ᐆᒪᔪᖁᑎᓕᒫᑦᓯᐊᖏᑦ ᑐᖁᔪᖃᕐᖕᓂᐊᖏᒻᒪᑕ. 
5ᐊᑕᓂᖅᓗ ᐱᒋᐊᖅᕕᒃᓴᒥᒃ ᐋᖅᑭᒃᓯᓯᒪᕗᖅ, ᖃᐅᒃᐸᑦ ᐊᑕᓂᖅ ᑕᒪᑐᒥᖓ ᐱᒋᐊᕐᖕᓂᐊᖅᐳᖅ ᑕᕝᕙᓂ ᓄᓇᒥ.’”
6ᖃᐅᑎᓪᓗᒍᓗ ᐊᑕᓂᖅ ᑕᒪᑐᒥᖓ ᐱᓇᓱᐊᓕᓚᐅᖅᐳᖅ; ᐃᑦᔨᑉᑎᒥᐅᓪᓗ ᐆᒪᔪᖁᑎᓕᒫᖏᑦ ᑐᖁᕋᖅᐳᑦ, ᐄᓴᕅᓕᒥᐅᓪᓕ ᐆᒪᔪᖁᑎᖏᓐᓂᒃ ᐊᑕᓯᐅᕐᖕᒥᒡᓘᓐᓃᑦ ᑐᖁᔪᖃᓚᐅᓐᖏᓚᖅ. 
7ᐰᕈᓗ ᑕᑯᔭᖅᑐᖁᔨᕗᖅ ᐄᓴᕅᓕᒥᐅᑦ ᐆᒪᔪᖁᑎᖏᓐᓂᒃ, ᑕᑯᒋᓪᓗ ᐄᓴᕅᓕᒥᐅᑦ ᐆᒪᔪᖁᑎᖏᓐᓂᒃ ᐊᑕᐅᓯᕐᖕᒥᒡᓘᓐᓃᑦ ᑐᖁᔪᖃᓚᐅᓐᖏᓚᖅ. ᑭᓯᐊᓂᓕ ᓱᓕ ᐰᕉᑉ ᐆᒻᒪᑎᖓ ᓯᑎᔫᓚᐅᖅᐳᖅ, ᐃᓄᐃᓪᓗ ᐊᐅᓪᓚᖁᓚᐅᓐᖏᓔᑦ.
8ᑕᕝᕙ ᐊᑕᓂᖅ ᐅᖃᖅᐳᖅ ᒨᓯᓯᒧᑦ ᐂᕈᓂᒧᓪᓗ, “ᐊᒡᒐᓯ ᑕᑕᓪᓗᒋᑦ ᑎᒍᓯᓕᕆᑦᓯ ᑭᐊᒃᓴᐅᑎᐅᑉ ᐊᖅᔭᓕᓂᖓᓂᒃ, ᒨᓯᓯᐅᓪᓗ ᖁᒻᒧᑦ ᐃᒋᓐᓂᐊᖅᐹ ᐰᕉᑉ ᓇᓛᓄᑦ ᓵᖓᓗᓂ. 
9ᐃᑦᔨᑉᑎᐅᓪᓗ ᓄᓇᖓᓄᑦ ᑕᕝᕙ ᓯᐊᒻᒪᖅᑎᑕᐅᓂᐊᖅᐳᖅ ᐳᔪᕋᑐᐃᓐᓇᖅᑎᑐᑦ, ᓴᖅᑭᓕᖅᓗᑎᒡᓗ ᐊᔪᐊᖑᓗᑎᒃ ᐋᓐᓂᐊᖅᑎᑦᓯᓗᑎᒡᓗ ᐃᓄᖕᓂᑦ ᐆᒪᔪᓂᒡᓗ ᐃᑦᔨᑉᑎᐅᑉ ᓄᓇᓕᒫᖓᓂ.” 
10ᑕᕝᕙ ᑭᐊᒃᓴᐅᑎᒥᑦ ᐊᖅᔭᓕᓂᕐᖕᓂᒃ ᑎᒍᓯᕘᒃ, ᐰᕈᒧᓪᓗ ᐅᐸᒍᑎᓪᓗᑎᒃ, ᒨᓯᓯᐅᓪᓗ ᖁᒻᒧᑦ ᐰᕉᑉ ᖁᓛᓄᑦ ᐃᒋᑉᐹ, ᐊᔪᐊᓐᖑᖅᓗᑎᒡᓗ ᐋᓐᓂᐊᓇᖅᓗᑎᒃ ᓴᖅᑭᓕᖅᐳᑦ ᐃᓄᖕᓂ ᐆᒪᔪᓂᓗ. 
11ᐊᖓᒃᑯᐃᓪᓗ ᑕᕝᕙᓂ ᓇᖏᕈᓐᓁᓪᓕᓚᐅᖅᐳᑦ ᒨᓯᓯᐅᑉ ᓵᖓᓂ ᑕᒪᒃᑯᐊ ᐊᔪᐊᑦ ᐱᑦᔪᑎᒋᓪᓗᒋᑦ, ᑕᒪᒃᑯᐊ ᐊᔪᐊᑦ ᐊᖕᒪᖅᑎᓚᐅᕐᖕᒪᑕ ᐊᖓᒃᑯᓂ ᐃᓄᓕᒫᓂᓗ ᐃᑦᔨᑉᑎᒥᐅᓂ. 
12ᐊᑕᓂᐅᓪᓕ ᓱᓕ ᐰᕉᑉ ᐆᒻᒪᑎᖓ ᓯᑎᔫᑎᓚᐅᖅᐹ, ᑖᒃᑯᓂᖓᓗ ᓈᓚᓚᐅᓐᖏᓚᖅ; ᓲᖅᓗ ᐊᑕᓂᐅᑉ ᑍᒤᓐᓂᐊᕐᖕᓂᕋᓚᐅᕐᖕᒪᒍ ᒨᓯᓯᒧᑦ ᐅᖃᐅᓯᕆᓪᓗᓂᐅᒃ.
13ᑕᕝᕙ ᐊᑕᓂᖅ ᐅᖃᖅᐳᖅ ᒨᓯᓯᒧᑦ, “ᖃᐅᒃᐸᑦ ᐅᓪᓛᕌᖅᔪᒃᑯᑦ ᒪᑭᓪᓗᑎᑦ ᐰᕈ ᐅᐸᓛᖅᐸᑦ, ᐅᖃᐅᑎᓗᒍᓗ; ᐊᑕᓂᖅ ᐄᑉᕈᐃᑦ ᒎᑎᖓᑦ ᐃᒫᒃ ᐅᖃᖅᐳᖅ, ‘ᐃᓄᖁᑎᒃᑲ ᐊᐅᓪᓚᕈᓐᓇᖅᑎᓚᐅᒃᑭᑦ ᐅᕙᓐᓂᒃ ᑐᒃᓯᐊᖅᕕᖃᕈᓐᓇᖁᓪᓗᒋᑦ. 
14ᑕᒪᑐᒪᓂᓕ ᓱᓕ ᐱᖁᔨᓂᐊᖏᒃᑯᕕᑦ ᑕᕝᕙ ᐱᔨᑎᑦ ᐃᓄᖁᑎᑎᓪᓗ ᓱᒋᐊᖅᑕᑐᐊᕆᓂᐊᕈᓐᓃᖅᐸᒃᑲ ᐃᕝᕕᓪᓕ ᓱᒋᐊᖃᓯᐅᑎᓂᐊᓕᖅᐸᒋᑦ, ᖃᐅᔨᓕᖁᓪᓗᑎᑦ ᐅᕙᑦᑐᑦ ᑍᒤᑦᑐᒥᒃ ᐱᑕᖃᖏᓐᓂᖓᓂᒃ ᓄᓇᖅᔪᐊᓕᒫᒥ. 
15ᒫᓐᓇᒧᑦ ᑎᑭᓪᓗᒍ ᓱᒋᐊᕋᓱᐊᕋᔭᓚᐅᕈᒃᑭᑦ ᐃᓄᖁᑎᑎᓪᓗ ᐋᓐᓂᐊᓇᖅᑐᒧᑦ, ᑕᕝᕙ ᒫᓐᓇ ᑕᒫᓐᖓᑦ ᓄᓇᒥᑦ ᐲᖅᑕᐅᓯᒪᔪᑐᖃᐅᓕᕋᔭᖅᐳᑎᑦ; 
16ᑭᓯᐊᓂᓕ ᑕᒪᓐᓇ ᐱᑦᔪᑎᒋᓪᓗᒍ ᐃᓅᑎᓚᕿᓯᒪᕙᒋᑦ, ᖃᐅᔨᖁᓪᓗᑎᑦ ᐱᔪᓐᓇᕐᖕᓂᓐᓂᒃ ᓂᖅᑐᕐᖕᓇᕐᖕᓂᕋᓗ ᓄᓇᖅᔪᐊᓕᒫᒥ ᐅᖃᐅᓯᐅᓕᖁᓪᓗᒍ. 
17ᑭᓯᐊᓂᓕ ᓱᓕ ᑐᓴᕈᓐᓇᓐᖏᓚᑎᑦ ᐃᓄᖁᑎᒃᑲᓗ ᓱᓇᐅᒋᓇᒋᑦ ᐊᐅᓪᓚᖁᓐᖏᓚᑎᑦ. 
18ᑕᑯᒋᑦ, ᖃᐅᒃᐸᑦ ᒫᓐᓇᑐᑦ ᑍᒤᓪᓗᐊᓕᖅᑎᓪᓗᒍ ᓇᑕᖅᑯᕐᖕᓇᕐᖕᓂᒃ ᐊᖏᔫᑎᐊᓗᖕᓂᒃ ᑲᑕᒐᖅᑎᑦᓯᓂᐊᖅᐳᖓ, ᑕᒪᑐᒪᓗ ᓯᕗᓂᖓᒍᑦ ᑍᒤᑦᑐᖃᓚᐅᖅᓯᒪᓐᖏᓚᖅ ᑕᒫᓂ ᐃᑦᔨᑉᑎᒥ ᒫᓐᓇᒧᑦ ᑎᑭᓪᓗᒍ. 
19ᑍᒤᒻᒪᑦ ᒫᓐᓇ ᑎᓕᓯᓕᕆᑦ, ᐆᒪᔪᑯᑎᓕᒫᑎᑦ ᐱᖁᑎᓕᒫᑎᓪᓗ ᐱᕈᖅᓰᕕᖕᒦᑦᑐᑦ ᐊᑦᑕᕐᖕᓇᖏᑦᑐᒧᑦ ᐃᒡᓗᒧᐊᖅᑎᑕᒃᓴᕆᕙᑎᑦ; ᓇᑕᖅᑯᕐᖕᓇᕐᖕᓂᐊᕐᖕᒪᑦ ᐃᓄᐃᓪᓗ ᐆᒪᔪᓪᓗ ᖃᓄᐃᑦᑐᑐᐃᓐᓁᑦ ᐱᕈᖅᓰᕕᖕᒦᑦᑐᑦ ᐊᑦᑕᕐᖕᓇᖏᑦᑐᒧᐊᕈᑦᔭᐅᓐᖏᑐᐊᖅᐸᑕ, ᓇᑕᖅᑯᕐᖕᓇᕐᖕᓄᑦ ᑐᖁᑕᐅᓂᐊᖅᐳᑦ.’” 
20ᑕᕝᕙ ᐊᑕᓂᐅᑉ ᐅᖃᐅᓯᕆᔭᖏᓐᓂᒃ ᓯᕘᕋᓕᖅᑐᑦ ᐰᕉᑉ ᐱᔨᖏᑕ ᐃᓚᖏᑦ ᐆᒪᔪᖁᑎᒥᖕᓂᒃ ᓯᐊᓛᒥᖕᓂᒡᓗ ᐃᒡᓗᒧᑦ ᕿᒫᑎᑦᓯᕗᑦ; 
21ᐊᓯᖏᓪᓕ ᐊᑕᓂᐅᑉ ᐅᖃᐅᓯᕆᔭᖏᓐᓂᒃ ᐃᒃᐱᒍᓱᖏᑦᑐᑦ ᐆᒪᔪᖁᑎᒥᖕᓂᒃ ᓯᐊᓛᒥᖕᓂᒡᓗ ᐱᕈᖅᓰᕕᖕᒦᑐᐃᓐᓇᖅᑎᑦᓯᓚᐅᖅᐳᑦ.
22ᐊᑕᓂᖅ ᑕᕝᕙ ᒨᓯᓯᒧᑦ ᐅᖃᖅᐳᖅ, “ᑕᓖᑦ ᕿᓚᖕᒧᑦ ᐃᓵᓚᐅᕈᒃ, ᓇᑕᖅᑯᕐᖕᓇᓕᖁᓪᓗᒍ ᐃᑦᔨᑉᑎᐅᑉ ᓄᓇᓕᒫᖓᓂ, ᐃᓄᖕᓄᑦ ᐆᒪᔪᓄᓪᓗ ᐱᕈᖅᓰᕕᖕᓄᓪᓗ.” 
23ᑕᕝᕙ ᒨᓯᓯᐅᑉ ᐊᔭᐅᑉᐱᐊᖅ ᕿᓚᖕᒧᑦ ᐃᓴᐅᑎᕚ; ᐊᑕᓂᖅᓗ ᖃᐅᒻᒪᓪᓚᖕᒥᒃ ᓇᑕᖅᑯᕐᖕᓇᓂᒡᓗ ᑎᑭᑎᑦᓯᕗᖅ, ᐃᑯᒤᓪᓗ ᓄᓇᒧᑦ ᑲᑕᒐᓕᖅᐳᑦ. ᐊᑕᓂᖅᓗ ᐃᑦᔨᑉᑎᐅᑉ ᓄᓇᖓᓄᑦ ᓇᑕᖅᑯᕐᖕᓇᕐᖕᓂᒃ ᑲᑕᒐᓕᖅᑎᑦᓯᕗᖅ; 
24ᑕᕝᕙ ᓇᑕᖅᑯᕐᖕᓇᓕᖅᐳᖅ, ᐃᑯᒪᓂᒃ ᐊᑯᓕᖃᖅᑐᑦ ᑲᑕᒐᓕᖅᐳᑦ ᓇᑕᖅᑯᕐᖕᓁᑦ, ᓇᑕᖅᖁᕐᖕᓁᓪᓗ ᐅᖁᒤᑦᑐᖅᔪᐊᖑᕗᑦ, ᑕᒪᑐᒪᓗ ᓯᕗᓂᖓᒍᑦ ᑍᒤᑦᑐᖃᓚᐅᖅᓯᒪᓐᖏᓚᖅ ᓄᓇᒥ ᐃᑦᔨᑉᑎᒥ ᑍᒪᓐᖓᑦ ᐃᓄᖃᓕᓚᐅᕐᖕᓂᖓᓂᑦ. 
25ᓇᑕᖅᑯᕐᖕᓁᓪᓗ ᑲᑕᒡᕕᖃᖅᐳᑦ ᐱᕈᖅᓰᕕᖕᒦᑦᑐᓂᒃ ᐃᑦᔨᑉᑎᐅᑉ ᓄᓇᓕᒫᖓᓂ, ᐃᓄᖕᓄᑦ ᐆᒪᔪᓄᓪᓗ; ᐱᕈᖅᑐᓕᒫᓪᓗ ᓱᕋᒃᑎᖅᑕᐅᕗᑦ ᐱᕈᖅᓰᕕᖕᒦᑦᑐᑦ, ᓇᐹᖅᑐᓕᒫᓪᓗ ᓇᑲᑎᖅᑕᐅᓪᓗᑎᒃ ᐱᕈᖅᓰᕕᖕᒦᑦᑐᑦ. 
26ᑭᓯᐊᓂᓕ ᓄᓇᖃᖅᑐᑦ ᒎᓯᓂᒥ ᐄᓴᕅᓕᒥᐅᑦ ᐃᓄᖏᑦ, ᑖᒃᑯᐊ ᓇᑕᖅᑯᕐᖕᓇᖅᕕᐅᓚᐅᓐᖏᓚᑦ.
27ᑕᕝᕙ ᐰᕈ ᑎᓕᓯᓕᖅᐳᖅ ᒨᓯᓯᒃᑯᒃ ᐂᕈᓂᒃᑯᒃ ᕾᖁᔭᐅᖁᓪᓗᒋᒃ, ᐅᖃᐅᑎᓪᓗᒋᒡᓗ, “ᒫᓐᓇ ᖃᐅᔨᕗᖓ ᐊᔪᖅᑐᓕᓯᒪᒐᒪ; ᐊᑕᓂᖅᓕ ᓈᒻᒪᓈᖅᐳᖅ, ᐅᕙᖓᓕ ᐃᓄᖁᑎᒃᑲᓗ ᑕᒻᒪᖅᓯᒪᕗᒍᑦ. 
28ᐊᑕᓂᕐᖕᒧᑦ ᑐᒃᓯᐊᓚᐅᕆᑦᓯᒃ; ᑕᒪᓐᓇ ᓇᑕᖅᑯᕐᖕᓇᖅᑐᖅ ᖃᐅᒻᒪᓪᓚᒡᓗ ᓄᖅᑲᖁᓕᖅᓗᒍ; ᑕᕝᕙ ᐊᐅᓪᓚᖁᓂᐊᓕᖅᐸᑦᓯ, ᑕᒫᓂ ᓄᓇᖃᑦᔮᔪᓐᓃᖅᐳᓯ.”
29ᒨᓯᓯᐅᑉ ᐅᖃᐅᑎᕚ, “ᑕᕝᕙᓐᖓᑦ ᐃᒡᓗᒐᓴᖕᓂᑦ ᕿᒪᕉᑎᑐᐊᕈᒪ ᑕᓕᕋ ᐃᓵᖕᓂᐊᖅᐸᕋ ᐊᑕᓂᕐᖕᒧᑦ; ᑕᕝᕙ ᖃᐅᒻᒪᓪᓚᒃ ᓄᖅᑲᕐᖕᓂᐊᖅᐳᖅ, ᓇᑕᖅᑯᕐᖕᓇᕈᓐᓃᖅᓗᓂᓗ, ᖃᐅᔨᓕᖁᓪᓗᑎᑦ ᓄᓇ ᐊᑕᓂᐅᑉ ᐱᖁᑎᒋᖕᒪᒍ. 
30ᖃᐅᔨᒪᕗᖓᓕ ᐃᕝᕕᑦ ᐱᔨᑎᓪᓗ, ᓱᓕ ᐊᑕᓂᖅ ᒎᑎ ᓈᓚᖏᓐᓇᑦᓯᐅᒃ.”
31ᐱᕈᖅᑐᓪᓕ ᐊᓐᓄᕌᒃᓴᓕᐊᕆᔭᐅᓲᑦ ᓂᐊᖂᔭᒃᓮᓪᓗ ᓱᕋᒃᑎᖅᑕᐅᕗᑦ, ᓂᐊᖂᔭᒃᓮᑦ ᓇᑲᑎᖅᑕᐅᑐᐃᓐᓇᕆᐊᖃᓕᓚᐅᕐᖕᒪᑕ, ᐱᕈᖅᑐᓪᓗ ᐊᓐᓄᕌᒃᓴᓕᐊᕆᔭᐅᓲᑦ ᐱᕈᖅᐸᓪᓕᐊᓇᓱᐊᓕᖅᑎᓪᓗᒋᑦ. 
32ᓂᐊᖂᔭᒃᓴᓐᖑᖅᐸᓪᓕᐊᔪᓪᓕ ᓱᕋᒃᑕᐅᓚᐅᓐᖏᓚᑦ, ᐱᕈᖅᐸᓪᓕᐊᓕᓵᕋᒥᒃ ᐱᔭᕇᖅᕕᒃᓴᖓᑦ ᓱᓕ ᓇᓪᓕᐅᑎᓯᒪᓚᐅᖏᒻᒪᑦ.
33ᑕᕝᕙ ᒨᓯᓯ ᐰᕈᒥᑦ ᕿᒪᕉᑎᒐᒥ ᐃᒡᓗᒐᓮᑦ ᓯᓚᑖᓄᐊᖅᐳᖅ, ᑕᓕᓂᓗ ᐃᓴᒃᐹ ᑐᒃᓯᐊᖅᓗᓂ ᐊᑕᓂᕐᖕᒧᑦ; ᑕᕝᕙ ᖃᐅᒻᒪᓪᓚᒃ ᓄᖅᑲᖅᐳᖅ ᓇᑕᖅᑯᕐᖕᓇᕈᓐᓃᓗᓂᓗ, ᓯᓚᓗᒍᓐᓃᖅᐳᖅᓗ ᓄᓇᒧᑦ. 
34ᐰᕈᓕ ᑕᑯᒐᒥ ᓯᓚᓗᒍᓐᓃᖅᓗᓂ ᓇᑕᖅᑯᕐᖕᓇᕈᓐᓃᕐᖕᒪᑦ ᖃᐅᒻᒪᓪᓛᔪᓐᓃᖅᓗᓂᓗ, ᑕᕝᕙ ᐊᔪᖅᑐᓕᓕᕆᕗᖅ, ᐆᒻᒪᑎᓂᓗ ᓯᑎᔫᑎᓕᕆᕚ ᐱᔨᒋᔭᓂ ᐃᓚᒋᓪᓗᒋᑦ. 
35ᑕᕝᕙ ᐰᕉᑉ ᐆᒻᒪᑎᖓ ᓯᑎᔫᓕᓚᐅᕆᕗᖅ, ᐄᓴᕅᓕᒥᐅᓪᓗ ᐃᓄᖏᑦ ᐊᐅᓪᓚᖁᔪᓐᓃᓚᐅᕆᕔᑦ; ᓲᖅᓗ ᐊᑕᓂᐅᑉ ᐅᖃᐅᓯᕆᓚᐅᕐᖕᒪᒍ ᒨᓯᓯᒃᑯᑦ.
