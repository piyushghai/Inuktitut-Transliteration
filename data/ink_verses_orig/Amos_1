1ᐅᑯᐊ ᐂᒧᓯᐅᑉ ᐅᖃᐅᓯᖏᑦ, ᓰᐱᓕᕆᔨᐅᖃᑕᐅᓚᐅᖅᑑᑉ ᑎᑯᐊᒥ, ᑕᑯᓚᐅᖅᑕᖏᑦ ᐄᓴᕅᓕᒥᐅᑉ ᐱᓪᓗᒋᑦ, ᐅᔧᐊ ᐊᖓᔪᖅᑳᖅᔪᐊᖑᑎᓪᓗᒍ ᔫᑕᒥ, ᔨᕈᐳᐊᒻ ᐅᓪᓗᖏᓐᓂ ᔪᐊᓯᐅᑉ ᐃᕐᖕᓂᖓ ᐊᖓᔪᖅᑳᖅᔪᐊᖑᑎᓪᓗᒍ ᐄᓴᕅᓕᒥᐅᓄᑦ, ᐊᕐᕌᒎᒃ ᒪᕐᕉᒃ ᓯᕗᓂᖓᒍᑦ ᓄᓇ ᓴᔪᒃᐱᓪᓚᓚᐅᖅᑎᓐᓇᒍ. 
2ᐅᖃᖅᐳᖅᓗ,
3ᐊᑕᓂᖅ ᐃᒫᒃ ᐅᖃᖅᐳᖅ: “ᐱᖓᓱᑦ ᑕᒫᓯᑰᓯᐅᑉ ᐊᔪᖅᑐᓕᓂᖏᑦ ᐱᓪᓗᒋᑦ, ᓯᑕᒪᖓᓪᓕ ᓱᒋᐊᖅᑕᐅᓂᒃᓴᖓ ᐲᕐᖕᓂᐊᓐᖏᓚᕋ, ᒋᓕᐊᑎᒥᐅᓂᒃ ᑐᓪᓕᕋᖅᓯᒪᓂᖏᑦ ᐱᓪᓗᒋᑦ, ᑐᓪᓕᕅᑦᔪᑎᓄᑦ ᓴᕕᕋᔭᓕᖕᓄᑦ. 
4ᐃᑯᐊᓪᓚᒃᑎᓐᓂᐊᖅᐸᕋ ᕼᐊᔧᐅᓕᐅᑉ ᐃᒡᓗᖓ, ᐊᖓᔪᖅᑳᖅᔪᐊᑉ ᐱᓐ-ᕼᐊᑖᑎᐅᑉ ᕿᒫᕕᖓ ᑕᒪᑐᒧᖓ ᓄᖑᑕᐅᓂᐊᖅᐳᖅ. 
5ᑕᒫᓯᑰᓯᐅᓪᓗ ᐃᑎᖅᑕᖅᕕᖓᑕ ᓴᕕᕋᔭᖓ ᓱᕋᒃᑎᕐᖕᓂᐊᖅᐸᕋ, ᓄᓇᖃᖅᑐᓪᓗ ᐂᕙᓐ ᓇᖅᓴᖓᓂ ᓄᖑᑎᓐᓂᐊᖅᐸᒃᑲ, ᑍᓐᓇᓗ ᑎᒍᒥᐊᖅᑐᖅ ᐊᖓᔪᖅᑳᖅᔪᐊᑉ ᑎᒃᑯᐊᖅᓯᑦᔪᑎᖓᓂᒃ ᐱᑦ-ᐄᑕᓂᒥ; ᓯᕆᐊᓪᓗ ᐃᓄᖏᑦ ᑎᒍᔭᐅᓂᐊᖅᐳᑦ ᑭᕆᒧᑦ ᐊᐅᓪᓚᕈᑦᔭᐅᓗᑎᒃ,” ᐊᑕᓂᖅ ᐅᖃᖅᐳᖅ.
6ᐊᑕᓂᖅ ᐃᒫᒃ ᐅᖃᖅᐳᖅ: “ᒑᔭᐅᑉ ᐊᔪᖅᑐᓕᓂᖏᓐᓄᑦ ᐱᖓᓱᓄᑦ, ᓯᑕᒪᖓᓪᓗ ᓱᒋᐊᖅᑕᐅᓂᒃᓴᖓ ᐲᕐᖕᓂᐊᓐᖏᓚᕋ, ᐃᓄᖕᓂᒃ ᐊᐅᓪᓚᕈᑦᔨᓚᐅᕐᖕᓂᖏᓐᓂᒃ ᐃᓘᓐᓇᖏᓐᓂᒃ ᑎᒍᔭᐅᑎᑦᓯᓪᓗᑎᒃ ᐂᑎᓪᓗᒋᓪᓗ ᐄᑐᒥᒧᑦ. 
7ᒑᔭᐅᓪᓗ ᐊᕙᓗᖅᔪᐊᖓ ᐃᑯᐊᓪᓚᒃᑎᓐᓂᐊᖅᐸᕋ, ᕿᒫᕕᖏᓪᓗ ᑕᒪᑐᒧᖓ ᓄᖑᑕᐅᓂᐊᖅᐳᑦ. 
8ᓄᓇᖃᖅᑐᓪᓗ ᐋᔅᑖᑦᒥ ᓄᖑᑎᓐᓂᐊᖅᐸᒃᑲ, ᐊᖓᔪᖅᑳᖅᔪᐊᓪᓗ ᑎᒃᑯᐊᖅᓯᑦᔪᑎᖓᓂᒃ ᑎᒍᒥᐊᖅᑐᖅ ᐊᓯᑭᓗᓂᒥ; ᐊᒡᒐᒃᑲᓗ ᓵᑎᓐᓂᐊᖅᐸᒃᑲ ᐃᑯᕋᓂᒧᑦ, ᐱᓕᔅᑍᓂᒥᐅᓪᓗ ᐊᒥᐊᒃᑯᖏᑦ ᓄᖑᓐᓂᐊᖅᐳᑦ,” ᐊᑕᓂᖅ ᒎᑎ ᐅᖃᖅᐳᖅ.
9ᐊᑕᓂᖅ ᐅᖃᖅᐳᖅ, “ᐱᖓᓱᓄᑦ ᑍᕆᐅᑉ ᐊᔪᖅᑐᓕᓂᖏᓐᓄᑦ, ᓯᑕᒪᖓᓪᓗᑦ ᓱᒋᐊᖅᑕᐅᓂᒃᓴᖓ ᐲᕐᖕᓂᐊᓐᖏᓚᕋ, ᑎᒍᔭᐅᓯᒪᔪᓕᒫᓂᒃ ᐄᑐᒥᒧᐊᖅᑎᑦᓯᓚᐅᕐᖕᒪᑕ, ᐃᖅᑲᐅᒪᓚᐅᖏᒻᒪᑕ ᐊᖏᖃᑎᒌᖕᓂᕆᓚᐅᖅᑕᒥᖕᓂᒃ ᐃᓚᒌᑦᓯᐊᕈᒪᓂᕐᖕᒥᒃ. 
10ᑍᕆᐅᓪᓗ ᐃᒡᓗᖅᔪᐊᖓᑕ ᐊᕙᓗᖅᔪᐊᖓ ᐃᑯᐊᓪᓚᒃᑎᓐᓂᐊᖅᐸᕋ, ᑕᒪᑐᒧᖓ ᕿᒫᕕᖏᑦ ᐊᓯᕈᖅᑕᐅᖁᓪᓗᒋᑦ.”
11ᐊᑕᓂᖅ ᐃᒫᒃ ᐅᖃᖅᐳᖅ, “ᐄᑐᒥᐅᑉ ᐊᔪᖅᑐᓕᓂᖏᓐᓄᑦ ᐱᖓᓱᓄᑦ, ᓯᑕᒪᖓᑦᑕᓗ ᓱᒋᐊᖅᑕᐅᓂᒃᓴᖓ ᐲᕐᖕᓂᐊᓐᖏᓚᕋ, ᖃᑕᓐᖑᑎᓂ ᓴᕕᒡᔪᐊᒧᑦ ᕿᒫᑎᓪᓗᒍ ᒪᓕᓚᐅᕐᖕᒪᒍ, ᓂᑲᒍᓱᒐᓂᓗ ᐱᓇᓱᐊᓚᐅᕐᖕᒪᑦ; ᓂᓐᖓᐅᒪᓂᖓᓗ ᓯᖁᑦᑎᕆᓚᐅᕐᖕᒪᑦ ᑕᐅᕗᖓᓕᒫᖅ, ᓂᓐᖓᐅᒪᓂᓂᓗ ᑲᔪᓯᑎᓚᐅᖅᐹ ᐃᓱᖃᖏᑦᑐᒧᑦ. 
12ᑏᒪᓐ ᐃᑯᐊᓪᓚᒃᑎᓐᓂᐊᖅᐸᕋ, ᑕᒪᑐᒧᖓᓗ ᐳᔾᕋᒥᐅᑦ ᕿᒫᕕᖏᑦ ᓄᖑᑕᐅᓂᐊᖅᐳᑦ.”
13ᐊᑕᓂᖅ ᐅᖃᖅᐳᖅ, “ᐊᒧᓁᒥᐅᑦ ᐊᔪᖅᑐᓕᓂᖏᓐᓄᑦ ᐱᖓᓱᓄᑦ, ᓯᑕᒪᖓᑦᑕᓪᓗ ᓱᒋᐊᖅᑕᐅᓂᒃᓴᖓ ᐲᕐᖕᓂᐊᓐᖏᓚᕋ, ᐊᕐᖕᓇᓂᒃ ᕿᑐᕐᖓᒃᓴᓕᖕᓂᒃ ᐱᓚᒃᓯᓚᐅᕐᖕᒪᑕ ᐊᖕᒪᖅᓗᒋᑦ ᒋᓕᐊᑎᒥ, ᓄᓇᖁᑎᑎᒃ ᐊᖏᒡᓕᒋᐊᕈᒪᓪᓗᒍ. 
14ᕌᐸᐅᑉ ᐊᕙᓗᖅᔪᐊᖓ ᐃᑯᐊᓪᓚᒃᑎᓐᓂᐊᖅᐸᕋ, ᑕᒪᑐᒧᖓᓗ ᕿᒫᕕᖏᑦ ᐊᓯᕈᖅᑕᐅᓂᐊᖅᐳᑦ, ᐃᓄᖏᓪᓗ ᕾᒐᓛᕐᖕᓂᐊᖅᐳᑦ ᓂᐱᖅᔪᐊᖃᖅᓗᑎᒃ ᐅᓇᑕᕆᐊᖅᑐᑎᑐᑦ, ᓱᓗᒃᓱᖅᔪᐊᖅᑐᑎᑐᓪᓗ ᐊᓄᕌᖅᑎᓪᓗᒍ ᐅᓚᔪᔨᕋᖅᑐᑎᑐᑦ. 
15ᐊᖓᔪᖅᑳᖅᔪᐊᖓᓗ ᑎᒍᔭᐅᔪᒫᖅᐳᖅ ᐊᐅᓪᓚᕈᑦᔭᐅᓗᓂ, ᐊᖓᔪᖅᑳᖁᑎᖏᓪᓗ ᐊᑕᐅᑦᓯᒃᑯᑦ,” ᐊᑕᓂᖅ ᐅᖃᖅᐳᖅ.
