1ᐃᓄᐃᑦ 1,000-ᑦ ᐅᖓᑖᓃᑦᑐᑦ ᑲᑎᕙᓪᓕᐊᑎᓪᓗᒋᑦ, ᐊᒡᓛᑦ ᐃᒻᒥᖕᓄᑦ ᑐᓪᓕᕋᖃᑦᑕᐅᑎᓕᖅᓗᑎᒃ ᐅᓄᓗᐊᒧᑦ, ᔩᓱᓯᐅᑉ ᐃᓕᓐᓂᐊᖅᑎᓂ ᓯᕗᓪᓕᐅᓪᓗᒋᑦ ᐅᖃᐅᑎᓕᖅᐰᑦ, “ᖃᐅᔨᓴᕆᑦᓯ ᐹᕋᓰᑦ ᐳᕙᓪᓚᖅᓴᐅᑎᖓᓂᒃ, ᑕᒪᓐᓇ ᑕᒃᑯᕐᖕᒨᕐᖕᓂᐅᖕᒪᑦ. 
2ᐃᔨᖅᓯᒪᔪᓕᒫᑦ ᓴᖅᑭᑕᐅᔪᒫᕐᖕᒪᑕ, ᐊᓐᖏᐊᕆᔭᐅᔪᓕᒫᓪᓗ ᖃᐅᔨᔭᐅᔪᒫᖅᐳᑦ. 
3ᑍᒤᒻᒪᑦ ᑖᖅᑐᒥ ᐅᖃᐅᓯᕆᓚᐅᖅᑕᓯ ᖃᐅᒪᔪᒥ ᐅᖃᐅᓯᐅᔪᒫᖅᐳᑦ, ᐃᒡᓗᒥᓗ ᒪᑐᓯᒪᔪᒥ ᓂᐱᑭᑦᑑᓪᓗᓯ ᐅᖃᐅᓯᕆᓚᐅᖅᑕᓯ ᐃᒡᓘᑉ ᖄᖏᓐᓂ ᕾᒐᓛᕈᑕᐅᔪᒫᖅᐳᑦ.”
4“ᐃᓚᓐᓇᕆᔭᒃᑲ ᐅᖃᐅᑎᕙᑦᓯ, ᓯᕘᕋᒋᓂᐊᕐᖕᓇᒋᑦ ᑎᒥᒥᒃ ᑐᖁᑦᓯᔪᓐᓇᖅᑐᑦ, ᑭᖑᓂᖓᒍᓪᓗ ᐱᔪᓐᓇᕐᖕᓂᖃᓐᖏᓚᑦ ᖃᓄᐃᓕᓯᒃᑲᓐᓂᕆᐊᒥᒃ. 
5ᐅᖃᐅᑎᔪᒪᕙᑦᓯᓕ ᓯᕘᕋᒋᔭᕆᐊᖃᖅᑕᑦᓯᓐᓂᒃ: ᒎᑎ ᓯᕘᕋᒋᓯᐅᒃ, ᑐᖁᑦᓯᔭᕇᕈᓂ, ᐱᔪᓐᓇᕐᖕᓂᖃᕐᖕᒥᔪᖅ ᑲᑉᐱᐊᓇᖅᑐᕕᖕᒧᑦ ᐃᒋᑦᓯᓂᕐᖕᒥᒃ; ᐃᓛᒃ, ᐅᖃᐅᑎᕙᑦᓯ ᑖᓐᓇ ᓯᕘᕋᒋᓯᐅᒃ!
6ᖁᐸᓄᐊᕌᐲᑦ ᑕᓪᓕᒪᑦ ᑮᓇᐅᔭᑯᓘᖕᓄᑦ ᒪᕐᕉᖕᓄᑦ ᓂᐅᕕᐊᖑᕙᓐᖏᓛᑦ? ᐊᒡᓛᑦ ᖁᐸᓄᐊᖅ ᐊᑕᐅᓯᖅ ᒎᑎᒧᑦ ᐳᐃᒍᖅᑕᐅᓯᒪᓐᖏᓚᖅ. 
7ᐊᒡᓛᑦ ᓂᐊᖁᑦᓯᓐᓂ ᓄᔭᓕᒫᓯ ᓈᓴᖅᑕᐅᓯᒪᕗᑦ. ᑍᒤᒻᒪᑦ ᓯᕘᕋᓂᐊᕋᓯ; ᖁᐸᓄᐊᕌᐱᖕᓂᑦ ᐅᓄᖅᑐᓂᑦ ᐱᓪᓚᕆᐅᓂᖅᓴᐅᒐᑦᓯ!”
8“ᐅᖃᐅᑎᕙᑦᓯᓗ, ᓇᓪᓕᐊᑦ ᐃᓄᖕᓄᑦ ᐅᕙᓐᓂᒃ ᐅᖃᐅᓯᓕᒃ ᑍᒫᓪᓗᐊᖅ ᐃᓅᑉ ᐃᕐᖕᓂᖓᑕ ᐅᖃᐅᓯᕆᔪᒫᕆᕚ ᒎᑎᐅᑉ ᐂᖏᓕᖏᓐᓄᑦ; 
9ᓇᓪᓕᐊᓪᓕ ᐃᓄᖕᓄᑦ ᐅᕙᓐᓂᒃ ᐅᖃᐅᓯᖃᖏᑦᑐᖅ, ᑍᒫᒃᑕᐅᖅ ᐃᓅᑉ ᐃᕐᖕᓂᖓᑕ ᐅᖃᐅᓯᕆᔪᒫᖏᓐᓂᕚ ᒎᑎᐅᑉ ᐂᖏᓕᖏᓐᓄᑦ.
10ᓇᓪᓕᐊᓪᓗ ᐃᓅᑉ ᐃᕐᖕᓂᖓᓂᒃ ᐅᖃᕐᖕᓂᖅᓘᑎᓕᒃ ᐃᓱᒪᒋᔪᓐᓁᖅᕕᐅᔪᒫᖅᐳᖅ; ᓇᓪᓕᐊᓪᓕ ᐊᓂᕐᖕᓂᕐᖕᒥᒃ ᐃᑦᔪᕐᖕᓁᑦᑐᒥᒃ ᐅᖃᕐᖕᓂᖅᓘᑎᓕᒃ ᐃᓱᒪᒋᔪᓐᓁᖅᕕᐅᓂᐊᓐᖏᓚᖅ.
11ᔫᑎᓪᓗ ᐅᒃᐱᕐᖕᓂᕐᖕᒧᑦ ᑲᑎᒪᕕᖓᓐᓄᑦ ᐋᑕᐅᒍᑦᓯ ᐃᖅᑲᖅᑐᖅᑕᐅᓂᐊᖅᓗᓯ ᐊᐅᓚᑦᓯᔨᓄᑦ ᐊᖓᔪᖅᑳᖅᔪᐊᓄᓪᓗ, ᐃᓱᒪᔮᕐᖕᓂᐊᕋᓯ ᖃᓄᖅ ᑭᒡᒍᓯᒃᓴᖃᕐᖕᓂᐊᕐᖕᒪᖔᑦᓯ ᐅᕝᕙᓗ ᖃᓄᖅ ᐅᖃᕐᖕᓂᐊᕐᖕᒪᖔᑦᓯ; 
12ᐊᓂᕐᖕᓂᐅᑉ ᐃᑦᔪᕐᖕᓁᑦᑑᑉ ᐊᔪᕆᖅᑐᕐᖕᓂᐊᕐᖕᒪᓯ ᑕᕝᕙᓂ ᐃᑲᕐᕋᒥ ᐅᖃᐅᓯᕆᔭᕆᐊᖃᖅᑕᑦᓯᓐᓂᒃ.”
13ᐃᓄᒃ ᐅᖃᓕᖅᐳᖅ ᐃᓄᒋᐊᒃᑐᓂᑦ ᔩᓱᓯᒧᑦ, “ᐊᔪᕆᖅᑐᐃᔩ, ᖃᑕᓐᖑᑎᒐ ᐅᖃᐅᑎᓚᐅᕈᒃ ᐊᕕᖃᑎᖃᖁᓪᓗᒍ ᐊᑖᑕᒪ ᕿᒪᒃᑕᖏᓐᓂᒃ ᐅᕙᑦᑎᓐᓄᑦ.”
14ᔩᓱᓯᐅᑉ ᑭᐅᕚ, “ᐃᓅᒃ, ᑭᐊ ᐃᖅᑲᖅᑐᐃᔪᓐᓇᖅᑎᒻᒪᖔ? ᐅᕝᕙᓗ ᐊᒡᒍᐃᔨᐅᖁᔭᐅᕗᖔ? ᐃᓕᑦᓯᒃ ᐱᓂᐊᖅᑕᑦᓯᓐᓂᒃ ᐊᑖᑕᕕᑦ ᕿᒪᒃᑕᖏᓐᓂ?” 
15ᐃᓄᓕᒫᓄᓪᓗ ᐅᖃᕆᕗᖅ, “ᖃᐅᔨᓴᕆᑦᓯ, ᑲᒪᑦᓯᐊᖅᓗᓯᓗ ᐱᑖᕈᒪᓗᐊᕐᖕᓂᕐᖕᒥᒃ; ᐃᓅᑉ ᐃᓅᓯᖓ ᒪᑭᑕᑎᑕᐅᖏᒻᒪᑦ ᐅᓄᖅᑐᓂᒃ ᐱᖁᑎᖃᕐᖕᓂᕐᖕᒥᓄᑦ.”
16ᔩᓱᓯᐅᓪᓗ ᐅᖃᐅᑎᓕᖅᐰᑦ ᐊᑦᔨᐅᔪᒥᒃ, ᐅᖃᖅᓗᓂ, “ᐊᒃᓗᐃᑦᑑᑉ ᐱᕈᖅᓰᕕᖁᑎᖓ ᐱᕈᕕᐅᓚᐅᖅᐳᖅ ᐅᓄᖅᑐᓂᒃ. 
17ᑖᓐᓇᓗ ᐃᓱᒪᓕᖅᐳᖅ, ‘ᖃᓄᖅᓕ ᐱᓂᐊᓕᖅᑐᖔ? ᐱᕈᖅᑐᑦ ᓂᕿᒃᓮᑦ ᐃᓂᒃᓴᖃᕈᓐᓃᕐᖕᒪᑕ.’ 
18ᐅᖃᓕᖅᐳᖅᓗ, ‘ᓂᕿᒃᓴᒃᑯᕕᒃᑲ ᐃᒡᓗᐃᑦ ᐲᔭᕐᖕᓂᐊᖅᐸᒃᑲ; ᐊᖏᓂᖅᓴᓂᒡᓗ ᓴᓇᓗᖓ; ᓂᐊᖂᔭᒃᓴᖁᑎᒃᑲ ᐱᖁᑎᒃᑲᓗ ᐃᓂᖃᓕᖁᓪᓗᒋᑦ. 
19ᑕᕐᖕᓂᕋᓗ ᐅᖃᐅᑎᓗᒍ, ᑕᕐᖕᓃᒃ, ᐊᕐᕌᒍᓂᒃ ᐅᓄᖅᑐᓂᒃ ᐱᐅᔪᓂᒃ ᐱᒃᓴᖃᓕᖅᐳᑎᑦ; ᐱᓇᓱᐊᕈᓐᓃᕆᑦ ᓂᕆᓗᑎᓪᓗ ᐃᒥᓕᕆᑦ, ᖁᕕᐊᓱᒡᓗᑎᓪᓗ.’ 
20ᒎᑎᐅᓪᓕ ᐅᖃᐅᑎᕚ, ‘ᓯᓔᑦᑐᑎᑦ! ᒫᓐᓇ ᐅᓐᓄᒃ ᐃᓅᔪᓐᓃᕐᖕᓂᐊᖅᐳᑎᑦ; ᑭᐊᓕ ᑍᒪ ᑲᑎᖅᓱᓚᐅᖅᑕᑎᑦ ᐱᓂᐊᓕᖅᐰᑦ?’
21ᑍᒤᓐᓂᕗᖅᑕᐅᖅ ᐃᒻᒥᓄᑦ ᐱᒃᓴᒥᓂᒃ ᑲᑎᖅᓱᐃᔪᖅ, ᐊᒃᓗᔪᑎᑐᑦ ᑕᑯᓐᓈᖅᑕᐅᕗᑦ ᒎᑎᒧᑦ.”
22ᔩᓱᓯᐅᓪᓗ ᐃᓕᓐᓂᐊᖅᑎᓂ ᐅᖃᐅᑎᕔᑦ, “ᑍᒤᒻᒪᑦ ᐅᖃᐅᑎᕙᑦᓯ, ᐃᓱᒪᔮᕈᑎᑲᖁᓇᓯ ᐃᓅᑦᔪᑎᒋᓂᐊᖅᑕᑦᓯᓐᓂᒃ, ᓱᓇᒥᒃ ᓂᕆᓂᐊᕐᖕᒪᖔᑦᓯ, ᑎᒥᑦᓯᓗ ᐊᑐᕐᖕᓂᐊᖅᑕᖏᓐᓂᒃ ᓱᓇᒥᒃ ᐊᓐᓄᕌᖃᕐᖕᓂᐊᕐᖕᒪᖔᑦᓯ. 
23ᐃᓅᓯᖅ ᐱᔭᕆᐊᖃᕐᖕᓂᖅᓴᐅᕗᖅ ᓂᕿᒃᓴᒥᑦ, ᑎᒥᓗ ᐱᔭᕆᐊᖃᕐᖕᓂᖅᓴᐅᕗᖅ ᐊᓐᓄᕌᒃᓴᒥᑦ. 
24ᑐᓗᒊᑦ ᑕᑯᓚᐅᖅᓯᐅᒃ; ᐱᕈᖅᓯᐊᒃᓴᓂᒃ ᑲᓐᖓᖅᓱᐃᕙᖏᑦᑐᑦ ᐱᕈᖅᑐᓂᒡᓗ ᑲᑎᖅᓱᐃᕙᒐᑎᒃ, ᓯᖅᓗᐊᖃᖏᑦᑐᑦ ᐃᒡᓗᒥᒡᓘᓐᓃᑦ ᓂᕿᒃᑯᕕᖃᖏᑦᑐᑦ, ᑍᒤᒃᑲᓗᐊᖅᑎᓪᓗᒋᑦ ᒎᑎᐅᑉ ᓂᕆᑎᖃᑦᑕᖅᐰᑦ. ᐃᓕᑦᓯᓕ ᑎᖕᒥᐊᓂᑦ ᐱᓪᓚᕆᐅᓂᖅᓴᒻᒪᕆᐅᕗᓯ. 
25ᓇᓪᓕᓯ ᐃᓅᓯᕐᖕᒥᓂᒃ ᐅᐃᒍᓯᒃᑲᓐᓂᕈᓐᓇᖅᐹ+ ᐃᓱᒪᔮᕈᑎᒋᓗᒍ? 
26ᑍᒫᒃ ᒥᑭᑎᒋᔪᒥᒃ ᐊᔪᕈᑦᓯ, ᓱᖕᒪᑦ ᐊᓯᖏᑦ ᐃᓱᒪᔮᕈᑎᒋᕕᓯᐅᒃ? 
27ᐱᕈᖅᑐᑦ ᓄᓇᕅᑦ ᖃᓄᖅ ᐱᕈᕐᖕᒪᖔᑕ ᑕᑯᓚᐅᖅᓯᐅᒃ; ᓴᓇᔪᓐᓇᖏᑦᑐᑦ ᐊᓐᓄᕌᒃᓴᓕᐅᖅᐸᒐᑎᒡᓗ ᐃᒻᒥᖕᓂᒃ; ᑭᓯᐊᓂᓕ ᐅᖃᐅᑎᕙᑦᓯ, ᓲᓗᒨᓂ ᐊᒡᓛᑦ ᐊᔪᖅᓴᖏᑦᑐᐊᓘᓪᓗᓂ ᐊᓐᓄᕌᖅᓯᒪᕙᓚᐅᓐᖏᓚᖅ ᐱᕈᖅᓯᐊᑦ ᑕᑯᒥᓇᕐᖕᓂᖏᑎᑐᑦ. 
28ᒎᑎᐅᑉ ᓄᓇᒥ ᐃᕕᒃᓱᒊᑦ ᐊᓐᓄᕌᖅᑎᑉᐰᑦ ᒫᓐᓇ ᐅᓪᓗᒥ ᐱᕈᖅᑐᑦ, ᖃᐅᒃᐸᓪᓗ ᐲᔭᖅᑕᐅᓗᑎᒃ ᐃᒋᑕᐅᓂᐊᕐᖕᒥᔪᑦ ᐃᒐᒧᑦ, ᑖᑦᓱᒪᓕ ᐊᓐᓄᕌᒃᓴᑦᓯᓐᓂᒃ ᑲᒪᒋᔪᓐᓇᖅᐹᓯ ᓇᓗᓇᖏᒻᒪᕆᒃᐳᖅ, ᐃᓕᑦᓯ ᐅᒃᐱᕐᖕᓂᑭᑦᑐᓯ!
29ᑍᒤᒻᒪᑦ ᐃᓱᒪᔮᕐᖕᓂᐊᕋᓯ ᓱᓇᒥᒃ ᓂᕿᒃᓴᖃᕐᖕᓂᐊᕐᖕᒪᖔᑦᓯ ᐃᒥᒃᓴᖃᕐᖕᓂᐊᕐᖕᒪᖔᑦᓯᓘᓐᓃᑦ. 
30ᓯᓚᖅᔪᐊᕐᖕᒥᐅᑦ ᑍᒪᓐᖓᑦ ᑍᒤᑦᑐᓂᒃ ᐱᓇᓱᐊᖅᐳᑦ; ᐊᑖᑕᑦᓯᓗ ᖃᐅᔨᒪᕚᓯ ᑕᒪᒃᑯᓂᖓ ᐱᔭᕆᐊᖃᕋᑦᓯ. 
31ᐃᒫᒡᓕ ᐱᔪᒃᓴᐅᕗᓯ, ᑖᑦᓱᒪ ᐊᑕᓂᐅᕕᖓ ᐱᓇᓱᐊᖔᖅᓯᐅᒃ, ᑕᕝᕙ ᑕᒪᒃᑯᓂᖓ ᑕᒤᓐᓂᒃ ᑐᓂᓯᕕᒋᓂᐊᖅᐹᓯ.”
32“ᓯᕘᕋᖏᓪᓗᓯ, ᐅᓄᖏᒃᑲᓗᐊᖅᑐᓯ, ᐊᑖᑕᑦᓯ ᖁᕕᐊᓱᒡᓗᓂ ᑐᓂᓯᕕᒋᔪᒪᖕᒪᓯ ᐊᑕᓂᐅᕕᖕᒥᓂᒃ. 
33ᐱᖁᑎᓯ ᓂᐅᕐᕈᑎᒋᓯᐅᒃ, ᑮᓇᐅᔧᓪᓗ ᑐᓂᓗᒋᑦ ᐊᔪᖅᓴᖅᑐᓄᑦ; ᐴᒃᓴᖅᑖᕆᑦᓯ ᐱᑐᖃᓐᖑᕐᖕᓂᐊᖏᑦᑐᓂᒃ, ᐱᒃᓴᖅᑖᖅᓗᓯᓗ ᕿᓚᖕᒥ ᓄᖑᓐᓂᐊᖏᑦᑐᓂᒃ, ᑎᒡᓕᒃᑎᓄᑦ ᐱᔭᐅᔪᓐᓇᖏᑦᑐᓂᒃ, ᖁᐱᕐᕈᓄᓪᓗ ᖃᓪᓗᓈᖅᑕᓂᒃ ᓂᕆᓲᓄᑦ ᓱᒃᑯᑕᐅᓂᐊᖏᑦᑐᓂᒃ. 
34ᐱᖁᑎᖃᖅᕕᒋᔭᓯ ᐃᓱᒪᒋᓂᖅᐹᕆᓂᐅᓴᒐᑦᓯᐅᒃ.”
35“ᐅᐸᓗᖕᒊᖅᓯᒪᒋᑦᓯ ᓱᓇᓕᒫᒧᑦ ᐊᓐᓄᕌᖅᓯᒪᓗᓯ ᓇᓂᕈᐊᓯᓗ ᐃᑯᒪᓗᑎᒃ. 
36ᐱᔨᑎᑐᑦ ᐊᖓᔪᖅᑳᒥᖕᓂᒃ ᐅᑕᖅᑭᔪᑎᑐᑦ ᑲᑎᑎᑕᐅᔪᓂ ᓂᕆᕕᒡᔪᐊᕆᐊᖅᑐᖅᓯᒪᓚᐅᖅᓗᓂ ᐊᖏᕐᕋᒥᓄᑦ ᐅᑎᕐᖕᓂᐊᖅᑐᒥᒃ, ᐅᑎᖅᐸᑦ ᑎᒡᓗᒃᑐᖅᐸᓪᓗ ᐱᔩᑦ ᒪᑐᐃᕈᑦᔨᑐᐃᓐᓇᕐᖕᓂᐊᖅᐳᑦ ᑖᑦᓱᒥᖓ. 
37ᖁᕕᐊᓱᒍᑎᒃᓴᖃᖅᐳᑦ ᐱᔩᑦ ᐊᖓᔪᖅᑳᒥᖕᓄᑦ ᑎᑭᑕᐅᔪᑦ ᐃᖅᑯᒪᑦᓯᐊᖅᑎᓪᓗᒋᑦ ᐅᐸᓗᖕᒊᖅᓯᒪᓗᑎᒡᓗ; ᓱᓕᔪᒥᒃ ᐅᖃᐅᑎᕙᑦᓯ, ᐊᖓᔪᖅᑳᖓ ᓵᓕᓴᕐᖕᒥᒃ ᐊᑎᓯᓂᐊᖅᐳᖅ, ᑖᒃᑯᐊᓗ ᐃᖏᖁᓗᒋᑦ ᓂᕆᕕᖕᒥ, ᓂᕆᓂᐊᖅᑕᖏᓐᓂᒡᓗ ᐱᔨᑦᓯᕐᖕᓂᐊᖅᐰᑦ. 
38ᖁᕕᐊᓱᒍᑎᒃᓴᖃᖅᐳᑦ ᐱᔩᑦ ᑎᑭᑕᐅᔪᑦ ᐅᐸᓗᖕᒊᖅᓯᒪᑎᓪᓗᒋᑦ, ᐅᓐᓄᐊᑉ ᕿᑎᓪᓗᐊᖓᓂ, ᐅᕝᕙᓗ ᐅᓪᓛᓐᖑᖅᐸᓪᓕᐊᓕᖅᑎᓪᓗᒍ. 
39ᐅᓇ ᖃᐅᔨᒪᓯᐅᒃ, ᐃᓄᒃ ᐃᒡᓗᖃᖅᑐᖅ ᖃᐅᔨᒪᒍᓂ ᖃᖓ ᑎᒡᓕᒃᑎ ᕾᓂᐊᕐᖕᒪᖔᑦ ᖃᐅᔨᓴᕋᔭᖅᐳᖅ ᐃᒡᓗᒥᓄᑦ ᐃᑎᖁᓇᒍ. 
40ᐃᓕᑦᓯᑦᑕᐅᖅ ᐅᐸᓗᖕᒊᖅᓯᒪᔭᕆᐊᖃᖅᐳᓯ; ᐃᓅᑉ ᐃᕐᖕᓂᖓ ᑎᑭᑦᓱᒫᕐᖕᒪᑦ ᐃᑲᕐᕋᒥ ᓂᕆᐅᒡᕕᒋᓐᖏᑕᑦᓯᓐᓂ.”
41ᐲᑦᑐᕉᓯᐅᑉ ᐅᖃᐅᑎᕚ, “ᐊᑕᓃᖅ, ᐊᑦᔨᐅᔪᒥᒃ ᑖᑦᓱᒥᖓ ᐅᕙᒍᑐᐊᖅ ᐅᖃᐅᑎᕕᑎᒎᑦ? ᐅᕝᕙᓗ ᐊᓯᕗᑦᑕᐅᖅ ᐅᖃᐅᑎᖃᓯᐅᑎᕕᒋᑦ?”
42ᐊᑕᓂᐅᓪᓗ ᑭᐅᕚ, “ᑭᓇᓖ? ᑍᒪ ᑲᔪᓯᑦᓯᐊᖅᑑᓪᓗᓂ ᓯᓚᑐᓪᓗᓂᓗ ᐱᔨᐅᕙ? ᑍᒤᑦᑐᖅ ᐊᖓᔪᖅᑳᖓᑕ ᐊᐅᓚᑦᓯᔨᓐᖑᖅᑎᓐᓂᐊᖅᐹ ᐱᔨᖁᑎᒥᓄᑦ, ᑖᑦᓱᒪ ᓂᕆᑎᖃᑦᑕᕐᖕᓂᐊᖅᐰᑦ ᓂᕆᕕᒃᓴᖓᑦ ᓇᓪᓕᐅᑎᔭᕌᖓᑦ. 
43ᖁᕕᐊᓱᒍᑎᒃᓴᖃᖅᐳᖅ ᐱᔨ ᑍᒤᓕᐅᖅᑐᖅ ᐊᖓᔪᖅᑳᖓᑕ ᑎᑭᑉᐸᒍ ᑍᒤᓕᐅᖅᑎᓪᓗᒍ. 
44ᓱᓕᔪᒥᒃ ᐅᖃᐅᑎᕙᑦᓯ, ᐊᖓᔪᖅᑳᖓᑕ ᐊᐅᓚᑦᓯᔨᓐᖑᖅᑎᓐᓂᐊᖅᐹ ᐱᖁᑎᓕᒫᒥᓄᑦ. 
45ᐱᔨᓕ ᐃᓱᒪᓕᖅᐸᑦ, ‘ᐊᖓᔪᖅᑳᕋ ᐅᑎᕐᖕᓇᓵᓗᐊᓕᕐᖕᒪᑦ,’ ᐱᔩᓪᓗ ᐊᖑᑎᑦ ᐊᕐᖕᓁᓪᓗ ᐊᓇᐅᓕᓕᖅᓗᒋᑦ, ᓂᕆᓗᓂᓗ ᐃᒥᓕᖅᓗᓂ ᐋᖓᔮᓕᖅᓗᓂᓗ, 
46ᑕᕝᕙ ᐊᖓᔪᖅᑳᖓ ᑎᑭᓐᓂᐊᖅᐳᖅ ᓂᕆᐅᒃᕕᒋᓐᖏᑕᖓᓂ ᐃᑲᕐᕋᒥᓗ ᖃᐅᔨᒪᓐᖏᑕᖓᓂ, ᐊᖓᔪᖅᑳᖓᑕᓗ ᓱᒋᐊᕈᒫᖅᐹ, ᑲᔪᓯᑦᓯᐊᖏᑦᑐᓄᓪᓗ ᐃᓚᓕᐅᑎᓗᒍ.
47ᐱᔨᓗ ᐊᖓᔪᖅᑳᒥ ᐱᖁᔭᖓᓂᒃ ᖃᐅᔨᒪᔪᖅ, ᐅᐸᓗᖕᒊᔭᕋᓂᓗ ᐱᓂᐊᓚᐅᖏᑦᑐᖅ ᐱᖁᔭᖓᓂᒃ, ᓱᒋᐊᖅᑕᐅᔪᒫᖅᐳᖅ ᓂᑲᒋᔭᐅᖏᓪᓗᓂ ᑏᒐᖅᑐᖅᑕᐅᔪᒫᖅᐳᖅ. 
48ᐱᔨᓕ ᖃᐅᔨᒪᖏᑦᑐᖅ ᐊᖓᔪᖅᑳᒥ ᐱᖁᔭᖓᓂᒃ, ᑏᒐᖅᑐᖅᑕᐅᑦᔪᑎᒃᓴᒥᒡᓗ ᐱᓚᐅᕋᓗᐊᖅᓗᓂ ᒥᑭᔪᒥᒃ ᑏᒐᖅᑐᖅᑕᐅᔪᒫᖅᐳᖅ. ᐅᓄᖅᑐᓂᒃ ᑐᓂᓯᕕᐅᔪᖅ ᐅᓄᖅᑐᓂᒃᑕᐅᖅ ᐱᔪᒪᕕᐅᔪᒫᖅᐳᖅ; ᓱᓕᓗ ᐊᖏᓂᖅᓴᒋᐊᓪᓚᖕᓂᒃ ᑐᓂᓯᕕᐅᔪᖅ ᓱᓕ ᐊᖏᓂᖅᓴᒋᐊᓪᓚᖕᓂᒃ ᐱᔪᒪᕕᐅᔪᒫᖅᐳᖅ.”
49“ᑎᑭᓚᐅᖅᐳᖓ ᓄᓇᖅᔪᐊᕐᖕᒥ ᐃᑭᑦᓯᔭᖅᑐᖅᓗᖓ; ᕿᓚᓈᒻᒪᕆᒃᐳᖓᓕ ᒫᓐᓇᒃᑯᑦ ᐃᑯᐊᓪᓚᖁᓕᖅᓗᒍ! 
50ᐹᑉᑎᑦᔪᑎᒧᑦ ᐹᑉᑎᑕᐅᔭᕆᐊᖃᖅᐳᖓ ᓱᓕ; ᐊᑯᓂᐅᒃᓴᖅᐳᖓᓕ ᑕᒪᓐᓇ ᐊᓂᒍᓚᐅᓕᖁᓪᓗᒍ. 
51ᐃᓱᒪᕕᓰ? ᓄᓇᖅᔪᐊᕐᖕᒥ ᖃᓄᐃᖏᑦᓯᐊᖅᑎᑦᓯᓂᕐᖕᒥᒃ ᑎᑭᔪᑎᖃᖅᓯᒪᓇᓱᒋᓗᓯᓐᖔ? ᑍᒤᓐᖏᓚᖅ ᐃᓚᒌᒍᓐᓃᖅᑎᑦᓯᔭᖅᑐᖅᐳᖓᓕ. 
52ᒫᓐᓇᒥᑦ ᐱᒋᐊᖅᓗᒍ ᐃᓚᒌᑦ ᑕᓪᓕᒪᑦ ᐃᒡᓗᒥᐅᖃᑎᒌᑦ ᐊᕕᖕᓂᐊᖅᐳᑦ ᐊᑭᕋᖅᑐᖅᑎᒌᓕᖅᓗᑎᒃ, ᐱᖓᓱᑦ ᐊᑭᕋᖅᑐᓕᖅᓗᑎᒃ ᒪᕐᕉᖕᓄᑦ, ᒪᕐᕉᒡᓗ ᐊᑭᕋᖅᑐᓕᖅᓗᑎᒃ ᐱᖓᓱᓄᑦ. 
53ᐊᑖᑕᖓᑦ ᐊᑭᕋᖅᑐᕐᖕᓂᐊᖅᐳᖅ ᐃᕐᖕᓂᕐᖕᒥᓂᒃ, ᐃᕐᖕᓂᖓᓗ ᐊᑭᕋᖅᑐᕐᖕᓂᐊᖅᐳᖅ ᐊᑖᑕᒥᓄᑦ, ᐊᓈᓇᖓᓪᓗ ᐊᑭᕋᖅᑐᕐᖕᓂᐊᖅᐳᖅ ᐸᓂᖕᒥᓂᒃ, ᐸᓂᖓᓗ ᐊᑭᕋᖅᑐᕐᖕᓂᐊᖅᐳᖅ ᐊᓈᓇᒥᓂᒃ, ᓴᑭᖓᓗ ᐊᑭᕋᖅᑐᕐᖕᓂᐊᖅᐳᖅ ᐅᑯᐊᒥᓂᒃ, ᐅᑯᐊᖓᓗ ᐊᑭᕋᑐᕐᖕᓂᐊᖅᐳᖅ ᓴᑭᒥᓂᒃ.”
54ᔩᓱᓯᐅᓪᓗ ᐃᓄᒋᐊᒃᑐᑦ ᐅᖃᐅᑎᕔᑦ, “ᓯᕿᓂᐅᑉ ᓂᐱᕕᐊᓂ ᓄᕗᔭᒥᒃ ᓴᖅᑭᑦᑐᒥᒃ ᑕᑯᔭᕅᒐᑦᓯ, ᑕᕝᕔᓐᓇᖅ ᐅᖃᖅᐸᒃᐳᓯ, ‘ᓯᓚᓗᖕᓂᐊᓕᕆᕗᖅ’ ᐊᓱᐃᓛᒃ ᑍᒤᑉᐸᒃᐳᖅ. 
55ᐅᓪᓗᓪᓗᐊᑉ ᓇᓛᓂᑦ ᐊᓄᕌᓕᕅᖕᒪᑦ ᐅᖃᖅᐸᒃᐳᓯ, ‘ᑭᑦᔨᓕᕐᖕᓂᐊᓕᖅᐳᖅ’ ᐊᓱᐃᓛᒃ ᑍᒤᑉᐸᒃᐳᖅ. 
56ᑕᒃᑯᕐᖕᒨᖅᑐᓯ! ᓄᓇᖅᔪᐊᑉ ᓯᓚᐅᓪᓗ ᖃᓄᐃᓐᓂᐊᕐᖕᓂᖓ ᖃᐅᔨᒪᕙᒃᐸᓯ ᑕᑯᒃᓴᐅᓂᖓᒍᑦ; ᓱᖕᒪᓪᓕ ᒫᓐᓇᐅᓕᖅᑐᖅ ᖃᓄᐃᑦᑐᖃᓕᕐᖕᒪᖔᑦ ᖃᐅᔨᒪᔪᓐᓇᓐᖏᓚᓰ?”
57“ᓱᖕᒪᓪᓕ ᐃᖅᑲᖅᑐᐃᑦᑍᓕᕕᓰ? ᐊᑲᐅᔪᒥᒃ. 
58ᐃᖅᑲᖅᑐᒐᒃᓴᓐᖑᖅᑎᑕᐅᒍᕕᑦ ᐃᖅᑲᖅᑐᐃᕕᖕᒨᖅᑕᐅᓕᖅᓗᑎᓪᓗ, ᑖᓐᓇ ᐃᓄᒃ ᐃᖅᑲᖅᑐᐃᕕᖕᒨᖅᑎᑦᓯᔪᖅ ᓮᒻᒪᖅᓴᕈᒃ ᐃᖅᑲᖅᑐᐃᕕᖕᒨᓚᐅᖏᓐᓂᑦᓯᖕᓂ, ᓮᒻᒪᖅᓴᖏᒃᑯᕕᐅᒃ ᐃᖅᑲᖅᑐᐃᔨᒨᖅᑎᓐᓂᐊᖅᐹᑎᑦ, ᐃᖅᑲᖅᑐᐃᔨᐅᓪᓗ ᐳᓖᓯᒨᖅᑎᓐᓂᐊᖅᐹᑎᑦ, ᐳᓖᓯᐅᓪᓗ ᑎᒍᔭᐅᓯᒪᕕᖕᒨᖅᑎᓪᓗᓂᑎᑦ. 
59ᐅᖃᐅᑎᕙᒋᑦ, ᑕᕝᕙᓃᑎᑕᐅᓂᐊᖅᐳᑎᓪᓗ ᐊᑭᓕᒃᓴᓕᒫᑎᑦ ᐊᑭᓕᓚᐅᖅᑳᖅᑎᓐᓇᒋᑦ, ᐊᒡᓛᑦ 1-ᓴᓐᓯᑯᓗᒃ ᑭᖑᓪᓕᖅᐹᖅ ᐊᑭᓕᖃᓯᐅᑎᓗᒍ ᑎᒍᔭᐅᓯᒪᑦᔪᑎᒋᔧᑦ.”
