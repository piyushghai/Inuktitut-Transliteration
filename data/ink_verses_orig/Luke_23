1ᐃᖅᑲᖅᑐᐃᔪᓕᒫᓪᓗ ᓂᑯᕕᓐᓇᒥᒃ, ᔩᓱᓯ ᐰᓛᑑᓯᒧᐊᕈᑎᕚᑦ, 
2ᔩᓱᓯᓗ ᐸᓯᓕᖅᐹᑦ ᐅᖃᖅᓗᑎᒃ, “ᐅᓇ ᖃᐅᔨᓚᐅᖅᐸᕗᑦ ᐃᓅᖃᑎᑦᑎᓐᓂᒃ ᑕᒻᒪᖅᓮᔪᖅ, ᐃᓂᖅᑎᓚᐅᖅᐹᑎᒍᓪᓗ ᓰᓴᕆᒧᑦ ᑖᒃᓯᓂᒃ ᑐᓂᓯᖃᑦᑕᖁᓇᑕ, ᐃᒻᒥᓂᒡᓗ ᙭ᔅᑑᓯᐅᓂᕋᖅᓗᓂ ᑖᓐᓇ ᐊᖓᔪᖅᑳᖅᔪᐊᖅ.”
3ᐰᓛᑑᓯᐅᓪᓗ ᐊᐱᕆᕚ, “ᔫᑎᑦ ᐊᖓᔪᖅᑳᖅᔪᐊᕆᕚᑏᑦ?”
4ᐰᓛᑑᓯᓗ ᐅᖃᖅᐳᖅ ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖏᓐᓄᑦ ᐃᓄᒋᐊᒃᑐᓄᓪᓗ, “ᓇᓂᓯᓐᖏᓚᖓ ᐆᒪ ᑐᖁᑕᐅᑦᔪᑎᒃᓴᖓᓂᒃ.”
5ᑖᒃᑯᐊᓕ ᐱᒋᐊᓪᓚᒃᑲᓐᓂᖅᐳᑦ ᐊᒃᓱᕈᓕᖅᓗᑎᒃ, ᐅᖃᖅᐳᑦ, “ᐆᒪ ᐃᓄᐃᑦ ᐊᔪᕆᖅᑐᐃᑦᔪᑎᒥᓄᑦ ᐅᐃᒪᔮᖅᑎᑉᐰᑦ, ᔫᑎᐊᓕᒫᒥ, ᒐᓕᓕᐊᒥᓪᓗ ᐱᒋᐊᖅᓗᓂ ᒪᐅᖓᓘᓐᓃᑦ ᐊᒡᓛᑦ ᑎᑭᑉᐳᖅ.”
6ᐰᓛᑑᓯᓕ ᑕᒪᑐᒥᖓ ᑐᓴᕋᒥ, ᐊᐱᕆᕗᖅ ᔩᓱᓯ ᒐᓕᓕᐊᒥᐅᖑᖕᒪᖔᑦ. 
7ᑐᑭᓯᑎᑕᐅᒐᒥᓗ ᔩᓱᓯ ᐃᕉᑕᓯᐅᑉ ᐊᖓᔪᖅᑳᖅᔪᐊᖑᕕᖓᓂᑦ ᐱᓯᒪᖕᒪᑦ, ᐃᕉᑕᓯᒧᐊᕈᑦᔭᐅᑎᑉᐹ, ᑖᓐᓇ ᔪᕉᓴᓚᒦᒻᒪᑦ ᐱᓇᓱᐊᖅᑎᓪᓗᒋᑦ ᑕᒪᑐᒥᖓ. 
8ᐃᕉᑕᓯᓗ ᖁᕕᐊᓱᒻᒪᕆᓚᐅᖅᐳᖅ ᔩᓱᓯᒥᒃ ᑕᑯᒐᒥ, ᑐᓴᖅᐸᒃᑲᒥᐅᒃ ᐊᑯᓂᐊᓗᒡᓗ ᑕᑯᔪᒪᓯᒪᒐᒥᐅᒃ, ᑲᒪᓇᖅᑐᓕᑎᓪᓗᒍᓗ ᑕᑯᑎᑕᐅᓂᐊᕋᓱᒋᓪᓗᓂ. 
9ᐃᕉᑕᓯᐅᓪᓗ ᐅᓄᖅᑐᓂᒃ ᐊᐱᖅᓱᖅᐹ; ᔩᓱᓯᓕ ᑭᐅᓚᐅᓐᖏᓚᖅ. 
10ᑐᓂᕐᕈᓯᖅᑎᑦᓯᔩᓪᓕ ᐊᖓᔪᖅᑳᖏᑦ ᐱᖁᔭᓂᒡᓗ ᐃᓕᓮᔩᑦ ᓴᓂᐊᓄᐊᖅᐳᑦ ᐊᒃᓱᕈᖅᓗᑎᒡᓗ ᐱᓇᓱᐊᓕᖅᐹᑦ ᔩᓱᓯ. 
11ᐃᕉᑕᓯᐅᓪᓗ ᐅᓇᑕᖅᑐᒃᓴᖁᑎᖏᑕᓗ ᔩᓱᓯ ᒥᑕᐅᑎᒋᕚᑦ ᓇᕐᕈᒋᓪᓗᒍᓗ; ᐊᒻᒪ ᐅᓕᒡᔪᐊᒥᒃ ᐱᐅᔪᐊᓗᖕᒥᒃ ᐊᑎᑎᑉᐹᑦ, ᐅᑎᖅᑎᓪᓗᒍᓗ ᐰᓛᑑᓯᒧᑦ. 
12ᐅᓪᓗᒥᓪᓗ ᑕᕝᕙᓐᖓᑦ ᐱᒋᐊᖅᓗᑎᒃ ᐃᕉᑕᓯᒃᑯᒃ ᐰᓛᑑᓯᒃᑯᒃ ᐃᓚᓐᓈᕇᓕᖅᐴᒃ, ᓯᕗᓂᖓᓂ ᐊᑭᕋᕇᓚᐅᕋᓗᐊᕋᒥᒃ ᐃᒻᒥᖕᓄᑦ.
13ᑕᕝᕙ ᐰᓛᑑᓯᐅᑉ ᑐᓂᕐᕈᓯᖅᑎᑦᓯᔩᑦ ᐊᖓᔪᖅᑳᖏᑦ, ᐊᐅᓚᑦᓯᔩᓪᓗ ᐃᓄᐃᓪᓗ ᑲᑎᖁᕔᑦ, 
14ᐅᖃᐅᑎᓪᓗᒋᓪᓗ, “ᐅᓇ ᐅᕙᓐᓄᐊᕈᑎᔭᓯ ᐅᖃᐅᓯᕆᓪᓗᒍᓗ ᑕᒻᒪᖅᓮᓂᕋᖅᓗᒍ ᐃᓄᖕᓂᒃ; ᖃᐅᔨᓴᕋᒃᑯᓗ ᑕᑯᓐᓇᖅᑎᓪᓗᓯ, ᑕᑯᒋᑦ, ᓇᓂᓯᓐᖏᓚᖓ ᑖᑦᓱᒪᖓᑦ ᑐᖁᑕᐅᑦᔪᑎᒃᓴᒥᒃ ᐸᓯᒃᓯᕈᑎᒋᔭᑦᓯᓐᓂᑦ; 
15ᐃᕉᑕᓯᓗᑦᑕᐅᖅ ᓇᓂᓯᖏᓐᓇᒥ ᐸᓯᔭᐅᑦᔪᑎᒃᓴᒥᒃ ᑖᑦᓱᒧᖓ ᐅᑎᖅᑎᒃᑭᕚ ᐅᕙᑦᑎᓐᓄᑦ. ᑕᑯᒋᑦ, ᐊᖑᑦ ᐅᓇ ᐱᓂᐊᓚᐅᖅᓯᒪᓐᖏᓚᖅ ᑐᖁᑕᐅᑦᔪᑎᒃᓴᒥᒃ; 
16ᑍᒤᒻᒪᑦ ᑏᒐᖅᑐᖅᑕᐅᑎᓐᓂᐊᖅᐸᕋ ᐊᓂᑎᓪᓗᒍᓗ.”
18ᐃᓄᒋᐊᒃᑐᖅᔪᐊᓪᓕ ᐊᑕᐅᓯᒃᑯᑦ ᓂᓪᓕᐊᓕᖅᐳᑦ, “ᐅᓇ ᑐᖁᑕᐅᓕ, ᐸᕋᐹᓯ ᐊᓂᑎᑕᐅᖔᖅᓗᓂ.” 
19ᐸᕋᐹᓯᓕ ᑎᒍᔭᐅᓯᒪᕕᖕᒧᐊᖅᑎᑕᐅᓯᒪᕗᖅ ᐊᑭᕋᖅᑐᖅᑎᑦᓯᓪᓗᓂ ᐅᐃᒪᔮᖅᑎᑦᓯᓚᐅᕐᖕᒪᑦ ᑕᕝᕙᓂ ᐃᒡᓗᒐᓴᒡᔪᐊᓂ, ᐃᓄᐊᖅᓗᓂᓗ.
20ᐰᓛᑑᓯᐅᑉ ᐃᓄᒋᐊᒃᑐᑦ ᐅᖃᐅᑎᒃᑲᓐᓂᖅᐰᑦ, ᔩᓱᓯ ᐊᓂᑎᑕᐅᖁᒐᓗᐊᕋᒥᐅᒃ; 
21ᐃᓄᒋᐊᒃᑐᓪᓕ ᕾᒐᓛᓕᖅᐳᑦ, “ᑭᑭᐊᒃᑐᖅᑕᐅᓕ, ᑭᑭᐊᒃᑐᖅᑕᐅᓕ!”
22ᐰᓛᑑᓯᐅᓪᓕ ᐱᖓᔪᐊᓐᓂᒃ ᓱᓕ ᐅᖃᐅᑎᒃᑲᓐᓂᕆᕔᑦ, “ᓱᖕᒪᑦ, ᓱᓇᒥᒃ ᐱᕋᔭᐅᑎᖃᖅᓯᒪᖕᒫᑦ? ᓇᓂᓯᖏᓐᓇᒪ ᐊᑐᖅᓯᒪᔭᖓᓂᒃ ᑐᖁᑕᐅᑦᔪᑎᒃᓴᒥᒃ ᑖᑦᓱᒪᓂ; ᑍᒤᒻᒪᑦ ᑏᒐᖅᑐᖅᑕᐅᑎᓪᓗᒍ ᐊᓂᑎᑦᓱᒪᕙᕋ.”
23ᐃᓄᐃᓪᓕ ᐊᒃᓱᕈᒻᒪᕆᓕᖅᐳᑦ ᕾᒐᓛᖅᓗᑎᒡᓗ ᓂᐱᓕᒫᒥᖕᓄᑦ ᔩᓱᓯ ᑭᑭᐊᒃᑐᖅᑕᐅᖁᓪᓗᒍ. ᕾᒐᓛᕐᖕᓂᕐᖕᒥᖕᓄᓪᓗ ᓵᓚᖃᓕᖅᐳᑦ. 
24ᐰᓛᑑᓯ ᑕᕝᕙ ᐱᖁᔨᓕᖅᐳᖅ ᔩᓱᓯᐅᑉ ᑐᖁᑕᐅᑦᔪᑎᒃᓴᖓᓂᒃ, ᐃᓄᒐᓴᒡᔪᐊᑦ ᑍᒫᒃ ᐱᖁᔨᖕᒪᑕ. 
25ᐰᓛᑑᓯᐅᑉ ᐊᓂᑎᑕᐅᑯᓕᖅᐹ ᐸᕋᐹᓯ ᑎᒍᔭᐅᓯᒪᕕᖕᒦᑦᑐᖅ ᐃᓄᐃᑦ ᐊᓂᑎᑕᐅᖁᔭᖓᑦ, ᐅᐃᒪᔮᖅᑎᑦᓯᓂᖓᓄᑦ ᐃᓄᐊᕐᖕᓂᖓᓄᓪᓗ ᑎᒍᔭᐅᓯᒪᔪᖅ, ᔩᓱᓯᓗ ᐱᔭᐅᑎᓕᖅᐹ ᐃᓄᐃᑦ ᐱᔪᒪᔭᖏᑦ ᒪᓕᒡᓗᒋᑦ; ᐃᓱᒪᖅᓲᑎᒋᓗᒍ ᐱᓂᐊᖅᕕᒋᓂᐊᕐᖕᒪᑦᔪᒃ.
26ᐅᓇᑕᖅᑐᒃᓮᓪᓗ ᔩᓱᓯ ᑕᓯᐅᖅᓗᒍ ᐊᓐᓂᓯᓕᖅᐹᑦ, ᐊᓂᓕᖅᓗᑎᒃ ᑲᑎᓯᕗᑦ ᐊᖑᒻᒥᒃ ᓮᕆᓂᒥᐅᕐᖕᒥᒃ ᓮᒨᓂᒥᒃ ᐊᑎᓕᖕᒥᒃ, ᓄᓇᐅᑉ ᐊᓯᐊᓂᑦ ᐃᒡᓗᒐᓴᖕᓄᑦ ᑎᑭᑦᑐᒥᒃ, ᑖᓐᓇᓗ ᓴᓐᓂᖓᔪᓕᖕᒥᒃ ᐃᖅᓱᒃᑎᓕᖅᐹᑦ ᔩᓱᓯᐅᑉ ᑭᖑᓂᖓᓂ.
27ᐃᓄᒋᐊᒃᑐᖅᔪᐊᓪᓗ ᒪᓕᒃᐳᑦ ᑖᑦᓱᒥᖓ, ᐊᕐᖕᓁᓪᓗ ᐃᓚᖏᑦ ᒪᓕᖃᑕᐅᔪᑦ ᖁᕝᕕᐅᖅᐳᑦ ᐅᒡᒍᐊᖅᓗᑎᒡᓗ ᔩᓱᓯᒥᒃ. 
28ᔩᓱᓯᐅᓪᓕ ᑕᑯᓴᖅᓗᒋᑦ ᐅᖃᐅᑎᕔᑦ, “ᐊᕐᖕᓁᑦ ᔪᕉᓴᓚᒥᐅᑦ, ᕿᐊᑦᔪᑎᒋᓇᓯᓐᖓ, ᐃᓕᑦᓯᓐᓂᒡᓕ ᕿᐊᑦᔪᑎᒋᓕᕆᑦᓯ ᕿᑐᕐᖓᑦᓯᓐᓂᒡᓗ. 
29ᑕᑯᒋᑦ, ᐅᓪᓗᐃᑦ ᑎᑭᑦᓱᒫᖅᐳᑦ ᐃᓄᐃᑦ ᐅᖃᖅᕕᒋᔪᒫᖅᑕᖏᑦ, ‘ᑐᓱᓐᓇᖅᐳᑦ ᐊᕐᖕᓁᑦ ᕿᑐᕐᖓᖅᑖᕈᓐᓇᖏᑦᑐᑦ, ᓯᖎᓚᐅᖏᑦᑐᓪᓗ, ᐊᒫᒪᒃᑎᑦᓯᓚᐅᖏᑦᑐᓪᓗ!’ 
30ᑕᒪᓐᓇ ᓇᓪᓕᐅᑎᒃᐸᑦ ᐃᓄᐃᑦ ᐅᖃᕈᒫᖅᐳᑦ ᖃᖅᑲᓄᑦ, ‘ᑲᑕᒡᕕᒋᑎᒍᑦ’; ᖃᖅᑲᔮᓄᓪᓗ ᐅᖃᕈᒫᕆᕗᑦ, ‘ᑕᓕᑎᑎᒍᑦ.’ 
31ᑕᒪᒃᑯᐊ ᐊᑐᖅᑕᐅᔪᓐᓇᖅᐸᑕ ᐱᕈᖅᑐᑦ ᑐᖑᔪᖅᑎᓪᓗᒋᑦ, ᐸᓂᖅᓯᒪᓕᖅᑎᓪᓗᒋᓪᓕ ᖃᓄᐃᑦᑐᖃᕈᒫᖅᐹ?”
32ᐊᖑᑏᒃᑕᐅᖅ ᒪᕐᕉᒃ ᐊᓯᖏᒃ, ᐱᐅᖏᑦᑐᓕᓯᒪᔫᒃ, ᐊᒻᒪ ᑐᖁᑕᐅᔭᖅᑐᖅᓗᑎᒃ ᑭᑭᐊᒃᑐᖅᑕᐅᕕᒃᓴᒧᐊᖅᑎᑕᐅᒋᕘᒃ ᔩᓱᓯ ᐃᓚᒋᓪᓗᒍ. 
33ᖃᖅᑲᒧᓪᓗ ᑎᑭᓐᓇᒥᒃ ᐊᑎᓕᖕᒧᑦ ᓂᐊᖁᕕᓂᕐᖕᒥᒃ, ᑕᕝᕙᓂ ᔩᓱᓯ ᑭᑭᐊᒃᑐᖅᐹᑦ, ᐱᐅᖏᑦᑐᓕᓯᒪᔫᒡᓗ, ᐂᑉᐹ ᑕᓕᖅᐱᐊᓂ, ᐂᑉᐸᖓᓗ ᓴᐅᒥᐊᓂ. 
34ᔩᓱᓯᓗ ᐅᖃᖅᐳᖅ, “ᐊᑖᑖᒃ, ᐃᓱᒪᒋᔪᓐᓁᖅᕕᒋᒃᑭᑦ; ᖃᓄᐃᓕᐅᕐᖕᓂᕐᖕᒥᖕᓂᒃ ᖃᐅᔨᒪᖏᒻᒪᑕ.”
35ᐃᓄᐃᓪᓗ ᑕᕝᕙᓂ ᓇᖏᖅᐳᑦ ᑕᑯᓐᓈᖅᓗᑎᒃ; ᔫᑎᓪᓕ ᐊᖓᔪᖅᑳᖏᑦ ᒥᑕᐅᑎᖃᖅᐳᑦ ᔩᓱᓯᒥᒃ, ᐅᖃᖅᓗᑎᒃ, “ᐊᓯᒥᓂᒃ ᐱᐅᓕᓯᓚᐅᖅᐳᖅ; ᐃᒻᒥᓂᒃ ᐱᐅᓕᓕᖅᓕ, ᙭ᔅᑑᓯᐅᒍᓂ ᒎᑎᐅᑉ ᓂᕈᐊᖅᓯᒪᔭᖓ!”
36ᐅᓇᑕᖅᑐᒃᓮᑦᑕᐅᖅ ᒥᑕᐅᑎᒋᕚᑦ; ᒪᔪᕋᖅᕕᒋᓪᓗᒍ ᕔᓂᒥᒃ ᖃᒃᑭᓐᓇᖅᑐᒥᒃ ᐱᑎᓐᓇᓱᐊᖅᐹᑦ, 
37ᐅᖃᖅᓗᑎᒡᓗ, “ᔫᑎᑦ ᐊᖓᔪᖅᑳᖅᔪᐊᕆᒃᐸᑎᑦ, ᐃᓕᖕᓂᒃ ᐱᐅᓕᓚᐅᕆᑦ!”
38ᖁᓛᓂᓗ ᑎᑎᕋᖅᓯᒪᔪᖃᖅᐳᖅ ᐃᒤᓕᔪᓂᒃ: “ᐅᓇ ᔫᑎᑦ ᐊᖓᔪᖅᑳᖅᔪᐊᖓᑦ.”
39ᓂᕕᖓᖃᑎᖓᑕᓗ ᐂᑉᐸᖓᑕ ᒥᑕᐅᑎᒋᕚ, ᐅᖃᖅᓗᓂ, “᙭ᔅᑑᓯᐅᓐᖏᓚᑏᑦ? ᐃᓕᖕᓂᒃ ᐱᐅᓕᓚᐅᕆᑦ ᐅᕙᒍᒡᓗ!”
40ᐂᑉᐸᖓᑕᓕ ᐃᓂᖅᑎᖅᐹ ᐅᖃᖅᓗᓂ, “ᒎᑎᒥᒃ ᓯᕘᕋᖏᓐᓇᕖᑦ? ᑍᒫᓪᓗᐊᖅᑕᐅᖅ ᑖᑦᓱᑐᓇᖅ ᓱᒋᐊᖅᑕᐅᔪᑎᑦ ᑐᖁᑕᐅᓂᐊᖅᓗᑎᑦ. 
41ᐅᕙᒍᒃᓕ ᑍᒫᒃ ᐱᔭᐅᑦᔪᑎᒃᓴᖃᕋᓐᓄᒃ ᐱᓂᐊᖅᕕᐅᕗᒍᒃ ᐱᓂᐊᕐᖕᓂᕆᓚᐅᖅᑕᕗᒃ ᒪᓕᒡᓗᒋᑦ; ᐅᓇᓕ ᐊᖑᑦ ᓈᒻᒪᖏᑦᑐᒥᒃ ᐱᓚᐅᓐᖏᓚᖅ.” 
42ᔩᓱᓯᒧᓪᓗ ᐅᖃᖅᐳᖅ, “ᔩᓱᓰ ᐃᖅᑲᐅᒪᓛᖅᐸᕐᖕᒪ ᐊᑕᓂᐅᕕᖕᓄᑦ ᑎᑭᒍᕕᑦ!”
43ᔩᓱᓯᐅᓪᓗ ᐅᖃᐅᑎᕚ, “ᓱᓕᔪᒥᒃ ᐅᖃᐅᑎᕙᒋᑦ, ᐅᓪᓗᒥ ᐂᑉᐸᕆᓂᐊᖅᐸᕐᖕᒪ ᖁᕕᐊᓇᖅᑐᕕᖕᒥ.”+
44ᐅᓪᓗᖅ ᕿᑎᕋᓕᖅᑎᓪᓗᒍ, ᓄᓇᓕᒫᖅ ᑖᖅᓯᓚᐅᖅᐳᖅ ᐅᓐᓄᓴᖕᒧᑦ 3-ᒧᑦ ᑎᑭᓪᓗᒍ, 
45ᓯᕿᓂᖅ ᖃᐅᒪᔪᓐᓃᖅᓯᒪᑎᓪᓗᒍ; ᑐᒃᓯᐊᖅᕕᒡᔪᐊᑉ ᐃᓗᐊᓃᑦᑐᖅ ᑖᓗᑕᖅᔪᐊᖅ ᐊᓕᒃᐳᖅ ᒪᕐᕉᓕᓪᓗᓂ. 
46ᔩᓱᓯᓗ ᓂᐱᖅᑯᖅᑐᓪᓗᓂ ᕾᒐᓛᖅᐳᖅ, ᐅᖃᖅᓗᓂ, “ᐊᑖᑕᒃ, ᐊᓂᕐᖕᓂᕋ ᐃᓕᖕᓄᑦ ᑐᓂᕙᕋ!” ᑍᒫᒡᓗ ᐅᖃᕇᕋᒥ ᐊᓂᕐᖕᓇᖏᖅᐳᖅ.
47ᐅᓇᑕᖅᑐᒃᓮᑦ ᐊᖓᔪᖅᑳᖓᑦ ᑕᑯᒐᒥ ᐱᓂᐊᕐᖕᓂᐅᔪᒥᒃ, ᒎᑎ ᓂᖅᑐᓕᖅᐹ, ᐅᖃᖅᓗᓂᓗ, “ᐃᓛᒃ ᐊᖑᑦ ᑖᓐᓇ ᓱᓕᓪᓗᓂ ᐸᓯᔭᐅᑦᔪᑎᒃᓴᖃᓚᐅᓐᖏᓚᖅ!”
48ᐃᓄᓕᒫᓪᓗ ᑕᕝᕙᓃᑦᑐᑦ ᑕᑯᔭᖅᑐᖅᓯᒪᔪᑦ, ᑕᒪᑐᒥᖓ ᖃᐅᔨᒐᒥᒃ ᖃᓄᐃᑦᑐᖃᕐᖕᒪᖔᑦ, ᐊᖏᕐᕋᓕᖅᐳᑦ ᓴᒡᕕᖕᒥᖕᓂᒃ ᐸᑎᒃᓯᖃᑦᑕᖅᓗᑎᒃ ᕿᒃᓵᖕᓂᕐᖕᒧᑦ. 
49ᔩᓱᓯᒥᒡᓕ ᖃᐅᔨᒪᓪᓚᕆᒃᑐᓕᒫᑦ, ᐊᕐᖕᓁᓪᓗ ᒐᓕᓕᐊᒥᑦ ᐱᓯᒪᔪᑦ ᐅᖓᓯᒋᔭᖓᓂ ᓇᖏᖅᐳᑦ ᑕᑯᓐᓈᖅᓗᑎᒡᓗ ᑕᒪᒃᑯᓂᖓ.
50ᐊᖑᑎᑕᖃᓚᐅᖅᐳᖅ ᔫᓯᐱᒥᒃ ᐊᑎᓕᖕᒥᒃ ᔫᑎᑦ ᓄᓇᖏᑕ ᐃᓚᖓᓐᓂᑦ ᐊᕆᒪᑎᐊᒥ ᓄᓇᖃᖅᑐᒥᒃ. ᑖᓐᓇ ᔫᑎᑦ ᑲᑎᒪᔨᖅᔪᐊᖏᓐᓄᑦ ᐃᓚᒋᔭᐅᔪᖅ, ᐃᓄᑦᓯᐊᕙᐅᕗᖅ ᓇᓛᒎᖅᑐᒥᒡᓗ ᐃᓅᓯᖃᖅᓗᓂ, 
51ᑖᓐᓇᓗ ᑲᑎᒪᔨᐅᖃᑎᒥᓂᒃ ᐊᖏᖃᑎᖃᓚᐅᓐᖏᓚᖅ ᐱᑦᔪᑎᒋᔭᖏᓐᓂᒃ ᐱᓂᐊᕐᖕᓂᖏᓐᓂᒡᓗ, ᒎᑎᐅᓪᓗ ᐊᑕᓂᐅᕕᖓᑕ ᑎᑭᑦᓱᒫᕐᖕᓂᖓᓂᒃ ᓂᕆᐅᒋᔭᖃᖅᐳᖅ. 
52ᑖᓐᓇ ᐰᓛᑑᓯᒧᑦ ᐅᐸᒍᑎᓚᐅᖅᐳᖅ ᔩᓱᓯᐅᑉ ᑎᒥᖓᓂᒃ ᐱᔪᓐᓇᖅᑎᑕᐅᔪᒪᓪᓗᓂ. 
53ᔩᓱᓯᐅᓪᓗ ᑎᒥᖓ ᓴᓐᓂᖓᔪᓕᖕᒥᑦ ᐊᖅᑲᖅᑎᑉᐹ ᐃᒻᒧᓯᖅᓗᒍᓗ ᖃᓪᓗᓈᖅᑕᒥᒃ ᓵᑦᑐᒥᒃ, ᐃᓕᓪᓗᖑᓗ ᐃᓗᕕᕐᖕᒧᑦ ᐃᓗᓕᐅᖅᓯᒪᔪᒧᑦ ᕾᖅᓱᒥ, ᐃᓄᖕᒧᑦ ᓱᓕ ᐃᓗᕕᖅᕕᐅᓚᐅᖅᓯᒪᖏᑦᑐᒧᑦ. 
54ᑖᓐᓇ ᐅᓪᓗᖅ ᐅᐸᓗᖕᒊᔭᖅᕕᐅᖕᒪᑦ, ᓴᐸᑎᒧᑦ ᓴᐸᑎᓐᖑᖅᐸᓪᓕᐊᓂᐊᓕᖅᓗᓂᓗ.
55ᐊᕐᖕᓁᓪᓕ ᔩᓱᓯᒥᒃ ᒪᓕᓚᐅᖅᑐᑦ ᒐᓕᓕᐊᒥᑦ ᔫᓯᐱ ᒪᓕᒃᐹᑦ, ᑕᑯᓪᓗᑎᒡᓗ ᐃᓗᕕᕐᖕᒥᒃ, ᔩᓱᓯᐅᓪᓗ ᑎᒥᖓ ᖃᓄᖅ ᐃᓗᕕᖅᑕᐅᖕᒪᖔᑦ ᑕᑯᓐᓈᖅᓗᑎᒃ; 
56ᐊᖏᕐᕋᕋᒥᒡᓗ ᑎᐱᑦᓯᐊᕆᒃᓴᐅᑎᑦ ᒪᒪᖅᓴᐅᑎᓪᓗ ᑎᒥᖓᓄᑦ ᒥᖑᐊᕈᑎᒋᓂᐊᖅᑕᑎᒃ ᐅᐸᓗᖕᒊᔭᖅᐰᑦ.
