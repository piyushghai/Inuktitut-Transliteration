1ᐄᓴᕅᓕᒥᐅᑉ ᑎᒍᓯᔪᖃᓚᐅᖅᐳᑦ ᐱᔭᐅᖁᔭᐅᖏᑦᑐᓂᒃ; ᐊᖑᑦ ᐂᑲᓐᒥᒃ ᐊᑎᓕᒃ ᑳᕐᒥᐅᑉ ᐃᕐᖕᓂᖓ, ᑳᕐᒥ ᐃᕐᖕᓂᕆᔭᐅᕗᖅ ᔭᑉᑍᒧᑦ, ᔭᑉᑍ ᐃᕐᖕᓂᕆᔭᐅᕗᖅ ᔨᕋᒧᑦ, ᔫᑕᐅᑉ ᑭᖑᕚᖏᓐᓂᑦ ᐱᔪᖅ, ᑖᓐᓇ ᐂᑲᓐ ᐊᑕᓂᕐᖕᒧᑦ ᑐᓂᔭᐅᓯᒪᔪᓂᒃ ᑎᒍᓯᓚᐅᕐᖕᒪᑦ; ᐊᑕᓂᖅ ᓂᓐᖓᐅᑦᔨᓚᐅᖅᐳᖅ ᐄᓴᕅᓕᒥᐅᓂᒃ.
2ᔮᓱᐊ ᐊᖑᑎᓂᒃ ᑎᓕᓯᓚᐅᖅᐳᖅ ᔨᕆᑯᒥᑦ ᐂᒧᑦ, ᐃᒡᓗᒐᓴᖕᓄᑦ ᐱᑦᐂᕕᐅᑉ ᖃᒥᒋᔮᓃᑦᑐᓄᑦ, ᐱᑎᓕᐅᑉ ᓯᕿᓐᓂᓕᖅᕕᖓᑕ ᓇᓛᓃᑦᑐᓄᑦ, ᑎᓕᓚᐅᖅᐰᑦ ᐅᖃᐅᑎᓪᓗᒋᑦ, “ᖃᐅᔨᓴᕆᐊᓚᐅᕆᑦᓯ ᓄᓇᖓᓂᒃ.” ᑍᒤᒻᒪᑦ ᑖᒃᑯᐊ ᖃᐅᔨᓴᕆᐊᓕᓚᐅᖅᐳᑦ ᓄᓇᒥᒃ ᐂᒥᒃ. 
3ᐅᑎᕋᒥᒃ ᔮᓱᐊᒧᑦ ᐅᖃᖅᐳᑦ, “ᐃᓄᓕᒫᑦ ᐂᔭᕆᐊᖃᓐᖏᓚᑦ ᐅᓇᑕᕆᐊᖅᓗᑎᒃ ᐂᒧᑦ, ᑎᓕᓯᓕᕆᑦ ᐃᒻᒪᖄ 2,000-ᓂᒃ ᐅᕝᕙᓗ 3,000-ᓂᒃ ᐊᖑᑎᓂᒃ ᐅᓇᑕᕆᐊᖁᓪᓗᒋᑦ ᐂᒥᒃ; ᐅᓇᑕᖅᑐᒃᓴᓕᒫᑦ ᑎᓕᔭᕆᐊᖃᓐᖏᑕᑎᑦ, ᐅᓇᑕᖅᑐᒃᓴᖏᑦ ᐅᓄᖏᒻᒪᑕ.” 
4ᑍᒤᒻᒪᑦ 3,000-ᓮᑦ ᖃᓂᒋᔮᓃᑦᑐᑦ ᐄᓴᕅᓕᒥᐅᑦ ᐅᓇᑕᕆᐊᓚᐅᖅᐳᑦ; ᑭᓯᐊᓂᓕ ᓵᓚᐅᓕᕋᒥᒃ ᐂᒥᐅᓄᑦ ᕿᒫᒃᓯᓚᐅᖅᐳᑦ, 
5ᐊᖑᑏᑦ ᐂᒥᐅᑦ ᕿᒫᑎᑦᓯᓚᐅᖅᐳᑦ ᐃᑎᖅᑕᖅᕕᖕᒥᑦ ᐱᒋᐊᖅᓗᑎᒃ ᓯᐸᕆᒻᒧᑦ ᑎᑭᓪᓗᑎᒃ, ᑐᖁᑦᓯᓚᐅᖅᐳᑦ 36-ᓂᒃ. ᐄᓴᕅᓕᒥᐅᑦ ᓴᐱᓕᓚᐅᖅᐳᑦ, ᑲᑉᐱᐊᓱᓕᖅᓗᑎᒡᓗ.
6ᑕᕝᕙ ᔮᓱᐊ ᐄᓴᕅᓕᒥᐅᓪᓗ ᐊᖓᔪᖅᑳᖏᑦ ᐊᓐᓄᕌᑎᒃ ᐊᓕᒃᐰᑦ ᕿᒃᓵᖕᓂᕐᖕᒧᑦ, ᐹᒻᒪᒃᐳᓪᓗ ᐊᑕᓂᐅᑉ ᐊᖏᖃᑎᒌᖕᓂᖓᑕ ᐃᒃᓯᖅᕕᖓᑕ ᓵᖓᓄᑦ, ᑕᕝᕙᓃᓚᐅᖅᐳᓪᓗ ᐅᓐᓄᒃ ᑎᑭᓪᓗᒍ; ᐊᖅᔭᓕᓂᕐᖕᓂᒡᓗ ᓂᐊᖁᕐᖕᒥᓅᕆᓚᐅᖅᐳᑦ ᓇᓗᓁᖅᓯᓪᓗᑎᒃ ᕿᒃᓵᕕᒡᔪᐊᕐᖕᓂᕐᖕᒥᖕᓂᒃ. 
7ᔮᓱᐊᓗ ᐅᖃᖅᐳᖅ, “ᐊᔪᒐᖃᖏᑦᑐᑎᑦ ᐊᑕᓃᖅ ᒎᑏ! ᓱᖕᒪᑦ ᐃᑳᖅᑎᓚᐅᖅᐱᑎᒎᑦ ᔪᐊᕐᑕᓂᐅᑉ ᑰᖓᓂᒃ? ᐊᒧᕅᑎᒥᐅᓄᑦ ᑐᓂᔪᒪᓪᓗᑖ? ᐊᓯᕈᕈᒪᓪᓗᑕᓘ? ᐱᐅᓂᖅᓴᐅᒐᔭᓚᐅᓐᖏᓛᖅ ᔪᐊᕐᑕᓂᐅᑉ ᑰᖓᑕ ᐊᑭᐊᓃᑐᐃᓐᓇᓚᐅᕈᑦᑕ? 
8ᖃᓄᖅᓕ ᐅᖃᖅᑐᒃᓴᐅᕗᖓ, ᐊᑕᓃᖅ? ᐄᓴᕅᓕᒥᐅᑦ ᕿᒫᓚᐅᕐᖕᒪᑕ ᐊᑭᕋᒥᖕᓂᑦ! 
9ᑬᓇᓂᒥᐅᑉ ᓄᓇᓕᓕᒫᓪᓗ ᖃᓂᒋᔮᓃᑦᑐᑦ ᑐᓴᕐᖕᓂᐊᖅᐳᑦ ᑕᒪᑐᒥᖓ, ᐊᕙᓗᔭᐅᓗᑕ ᑐᖁᑕᐅᓂᐊᓕᖅᐳᒍᑦ! ᖃᓄᐃᓕᐅᕐᖕᓂᐊᖅᐱᓪᓖ ᐊᑎᖅᐱᑦ ᐅᐱᓐᓇᕐᖕᓂᖓ ᓴᐳᑎᓗᒍ?”
10ᐊᑕᓂᖅ ᐅᖃᖅᐳᖅ ᔮᓱᐊᒧᑦ, “ᒪᑭᓕᕆᑦ! ᓱᖕᒪᑦ ᐹᒻᒪᖓᕖᑦ ᒪᓂᖅᑲᒥ ᑍᒫᒃ? 
11ᐄᓴᕅᓕᒥᐅᑦ ᐊᔪᖅᑐᓕᓯᒪᖕᒪᑕ! ᓯᖁᒥᑦᓯᓚᐅᕐᖕᒪᑕ ᐊᖏᖃᑎᒌᒍᑎᒋᓚᐅᖅᑕᑦᑎᓐᓂᒃ ᑎᓕᓯᑦᔪᑎᒋᓚᐅᖅᑕᓐᓂᒃ ᑖᒃᑯᓄᖓ; ᑎᒍᓯᓯᒪᖕᒪᑕ ᐱᖁᔭᐅᓚᐅᖏᑦᑐᓂᒃ ᑎᒡᓕᒡᓯᒪᓪᓗᑎᒃ, ᓴᒡᓗᓯᒪᓪᓗᑎᒡᓗ, ᑎᒍᔭᒥᖕᓂᒃ ᐱᖁᑎᒥᖕᓄᑦ ᐃᓚᓕᐅᑦᔨᓯᒪᖕᒪᑕ. 
12ᑍᒤᒻᒪᑦ ᐄᓴᕅᓕᒥᐅᑦ ᐃᓄᖏᑦ ᐊᑭᒪᔪᓐᓇᓐᖏᓚᑦ ᐊᑭᕋᒥᖕᓂᒃ; ᕿᒫᓚᐅᖅᐳᑦ ᐊᑭᕋᒥᖕᓂᒃ, ᐃᒻᒥᖕᓂᒃ ᐊᓯᕈᕋᒃᓴᐅᓕᖅᑎᓯᒪᖕᒪᑕ. ᐃᓚᒋᓂᐊᕈᓐᓁᖅᐸᑦᓯ, ᐊᓯᕈᐃᓚᐅᖏᓐᓂᑦᓯᓐᓂ ᐱᖁᔭᐅᓚᐅᖏᑦᑐᓂᒃ! 
13ᒪᑭᓕᕆᑦ! ᐃᓄᐃᑦ ᐃᑦᔪᕐᖕᓁᓕᑎᓕᒃᑭᑦ, ᐅᖃᐅᑎᓗᒋᓪᓗ, ‘ᖃᐅᒃᐸᑦ ᐃᑦᔪᕐᖕᓁᓕᖅᑎᑦᑐᒃᓴᐅᕗᓯ; ᐊᑕᓂᖅ, ᐄᓴᕅᓕᒥᐅᑦ ᒎᑎᖓ ᑍᒫᒃ ᐅᖃᕐᖕᒪᑦ, “ᐱᖁᑎᓂᒃ ᐱᓯᒪᒐᑦᓯ ᐊᓯᕈᖅᑕᐅᖁᓚᐅᖅᑕᓐᓂᒃ! ᐄᓴᕅᓕᒥᐅᑦ; ᐊᑭᒪᔪᓐᓇᕐᖕᓂᐊᓐᖏᓐᓇᑦᓯ ᐊᑭᕋᑦᓯᓐᓂᒃ ᐱᖁᔭᐅᓚᐅᖏᑦᑐᓂᒃ ᐱᓯᒪᓂᓯ ᑕᒪᓐᓇ ᑲᒪᒋᔭᐅᓚᐅᖅᑳᖅᑎᓐᓇᒍ.” 
14ᑍᒤᒻᒪᑦ ᐅᓪᓛᒃᑯᑦ ᑭᖑᕚᕇᑦ ᒪᓕᒡᓗᒋᑦ ᕾᔭᕆᐊᖃᕐᖕᓂᐊᖅᐳᑦ; ᑭᖑᕚᕇᓪᓗ ᐊᑕᓂᐅᑉ ᓇᓗᓁᖅᑕᖏᑦ ᕾᔭᕆᐊᖃᕐᖕᓂᐊᖅᐳᑦ ᐃᓚᒌᖑᓗᑎᒃ; ᐃᓚᒌᓪᓗ ᐊᑕᓂᐅᑉ ᓇᓗᓁᖅᑕᖏᑦ ᕾᔭᕆᐊᖃᕐᖕᓂᐊᕆᕗᑦ ᐃᒡᓗᒥᐅᖃᑎᒌᖑᓪᓗᑎᒃ, ᐃᒡᓗᒥᐅᖃᑎᒌᓪᓗ ᐊᑕᓂᐅᑉ ᓇᓗᓁᖅᑕᖏᑦ ᕾᔭᕆᐊᖃᕐᖕᓂᐊᕆᕗᑦ ᐊᖑᑏᑦ ᐃᓛᒃᑰᖅᓗᑎᒃ. 
15ᑖᓐᓇᓗ ᓇᓗᓁᖅᑕᐅᔪᖅ ᐱᐅᖏᑦᑐᒥᒃ ᐱᖁᑎᓂᒃ ᐱᓯᒪᔪᖅ ᐃᑭᑕᐅᔪᒃᓴᐅᕗᖅ, ᐃᓚᒌᑦ ᐃᓚᒋᓗᒋᑦ ᐱᖁᑎᓕᒫᖏᓪᓗ, ᑖᓐᓇ ᐊᔪᖅᑐᓕᑎᑦᓯᖕᒪᑦ ᐄᓴᕅᓕᒥᐅᓂᒃ ᓯᖁᒥᑦᑎᓯᒪᓪᓗᓂᓗ ᐊᑕᓂᐅᑉ ᐊᖏᖃᑎᒌᒍᑎᒋᓯᒪᔭᖓᓂᒃ, ᑲᓐᖑᓇᖅᑐᒦᑎᑦᓯᓪᓗᓂᓗ ᐄᓴᕅᓕᒥᐅᓂᒃ.’”
16ᖃᐅᑎᓪᓗᒍ ᐅᓪᓛᒻᒪᕆᒃᑯᑦ ᔮᓱᐊᑉ ᒪᑭᑉᐳᖅ, ᐄᓴᕅᓕᒥᐅᓪᓗ ᕾᖁᖃᑦᑕᓕᖅᐰᑦ ᑭᖑᕚᕇᑦ ᒪᓕᒡᓗᒋᑦ, ᔫᑕᐅᓪᓗ ᑭᖑᕚᖏᑦ ᓇᓗᓁᖅᑕᐅᕗᑦ; 
17ᔫᑕᐅᓪᓗ ᑭᖑᕚᖏᑦ ᕾᖁᔭᐅᕗᑦ, ᐃᓚᒌᑦ ᒪᓕᒡᓗᒋᑦ ᔨᕋᐅᓪᓗ ᐃᓚᖏᑦ ᓇᓗᓁᖅᑕᐅᕗᑦ, ᔨᕋᐅᓪᓗ ᐃᓚᖏᑦ ᕾᖁᔭᐅᕗᑦ, ᔭᑉᑍᓪᓗ ᐃᓚᖏᑦ ᓇᓗᓁᖅᑕᐅᕗᑦ. 
18ᔭᑉᑍᓪᓗ ᐃᓚᖏᑦ ᕾᖁᔭᐅᕗᑦ, ᐊᖑᑎᑦ ᐃᓛᒃᑯᖅᑎᑕᐅᖕᒪᑕ, ᐂᑲᓐᓗ, ᑳᕐᒥᐅᑉ ᐃᕐᖕᓂᖓ ᔮᑉᑎᐅᑉ ᐃᕐᖑᑕᖓ, ᔨᕋᐅᑉ ᑭᖑᕚᖓ ᔫᑕᐅᑉ ᑭᖑᕚᖏᓐᓂᑦ ᓇᓗᓁᖅᑕᐅᕗᖅ. 
19ᔮᓱᐊᓪᓗ ᐂᑲᓐ ᐅᖃᐅᑎᕚ, “ᐃᕐᖕᓃᒃ, ᓱᓕᔪᒥᒃ ᐅᖃᓚᐅᕆᑦ ᐊᑕᓂᐅᑉ ᓵᖓᓂ ᐄᓴᕅᓕᒥᐅᑦ ᒎᑎᖓᑕ, ᖃᕿᐊᓕᖅᓗᑎᓪᓗ, ᐅᖃᐅᑎᓚᐅᓐᖓ ᖃᓄᐃᓕᐅᕐᖕᓂᕐᖕᒪᖔᖅᐱᑦ; ᐊᓐᖏᒍᑎᖏᓪᓗᖓ.”
20ᐂᑲᓐ ᔮᓱᐊᒧᑦ ᑭᐅᕗᖅ, “ᓱᓕᕗᖅ ᐊᔪᖅᑐᓕᓚᐅᖅᐳᖓ ᐊᑕᓂᕐᖕᒧᑦ ᐄᓴᕅᓕᐅᑉ ᒎᑎᖓᓄᑦ, ᐃᒫᒃ ᐱᓂᐊᕐᖕᓂᖃᓚᐅᖅᐳᖓ. 
21ᑎᒍᓚᐅᖅᑕᑦᑕ ᐃᓚᖏᓐᓂᒃ ᑕᑯᓚᐅᖅᐳᖓ ᐱᐅᔪᐊᓗᖕᒥᒃ ᐹᐱᓘᓂᒥᐅᑦ ᐅᓕᒡᔪᐊᖓᓂᒃ, ᓯᐅᓪᕕᕆᓂᒡᓗ ᑕᓪᓕᒪᓂᒃ ᐅᖁᒤᓐᓂᓕᖕᒥᒃ, ᒎᓗᒥᒡᓗ ᐊᑕᐅᓯᕐᖕᒥᒃ ᐅᖁᒤᓐᓂᓕᖕᒥᒃ, ᐱᔪᒪᒻᒪᕆᓕᕋᒃᑭᑦ ᑎᒍᓚᐅᖅᐸᒃᑲ; ᑕᑯᒋᓪᓗ, ᓇᓂᔪᓐᓇᖅᐸᓯ ᓴᐅᓯᒪᔪᑦ ᓄᓇᒥ ᑐᐱᕐᖕᒪ ᐊᑖᓂ, ᓯᐅᓪᕕᕇᑦ ᐊᓪᓕᖅᐸᐅᑎᓪᓗᒋᑦ.”
22ᔮᓱᐊᓗ ᑎᓕᓯᕗᖅ ᐊᖑᑎᓂᒃ, ᑖᒃᑯᐊᓗ ᑐᐊᕕᖅᓗᑎᒃ ᑐᐱᕐᖕᒧᐊᕋᒥᒃ ᓇᓂᓯᕗᑦ ᐱᖁᑎᓂᒃ ᐃᔨᖅᓯᒪᔪᓂᒃ, ᓯᐅᓪᕕᕇᑦ ᐊᓪᓕᖅᐸᐅᑎᓪᓗᒋᑦ. 
23ᑎᒍᒐᒥᒋᓪᓗ ᑐᐱᕐᖕᒥᑦ ᐊᓂᕗᑦ, ᔮᓱᐊᒧᐊᕈᑎᓪᓗᒋᓪᓗ ᐄᓴᕅᓕᒥᐅᓄᓪᓗ; ᐃᓕᕔᓪᓗ ᐊᑕᓂᐅᑉ ᓇᔪᖅᑕᖓᓄᑦ. 
24ᔮᓱᐊᓪᓗ ᐄᓴᕅᓕᒥᐅᓪᓗ ᐃᓚᒋᓪᓗᒋᑦ ᐂᑲᓐ ᔨᕋᐅᑉ ᑭᖑᕚᖓ ᑎᒍᕚᑦ, ᓯᐅᓪᕕᕇᓪᓗ ᐅᓕᒡᔪᐊᖅᓗ ᒎᓗᐃᓪᓗ, ᐃᕐᖕᓂᖏᓪᓗ ᐸᓂᖏᓪᓗ ᐆᒪᔪᖁᑎᖏᓪᓗ ᓯᐅᑎᖅᑯᖅᑐᔪᖁᑎᖏᑦ ᓰᐱᖁᑎᖏᓪᓗ ᑐᐱᖓ ᓱᓇᑐᐃᓐᓇᓕᒫᓪᓗ ᓇᖕᒥᓂᖏᑦ; ᓇᖅᓴᒧᑦ ᐂᑯᐊᒧᑦ ᐂᑎᑉᐰᑦ. 
25ᑕᕝᕙ ᔮᓱᐊᑉ ᐅᖃᐅᑎᕚ, “ᖃᓄᐃᒻᒪᑦ ᐱᐅᖏᑦᑐᒥᒃ ᐅᕙᑦᑎᓐᓄᑦ ᐱᑎᑦᓯᓚᐅᖅᐲᑦ? ᐊᑕᓂᐅᑉ ᒫᓐᓇ ᐱᐅᖏᑦᑐᒥᒃ ᐱᑎᓐᓂᐊᓕᖅᐹᑎᑦ.” ᐄᓴᕅᓕᒥᐅᓕᒫᓪᓗ ᐅᔭᕋᖕᓄᑦ ᒥᓪᓗᖅᐹ ᑐᖁᓪᓗᒍ; ᐃᑭᓪᓗᒋᓪᓗ ᐃᓚᖏᑦ ᐱᖁᑎᖏᓪᓗ. 
26ᐅᔭᕋᖕᓄᓪᓗ ᐱᕉᖅᐰᑦ ᐳᖅᑐᓯᓪᓗᒋᑦ ᐅᔭᕅᓪᓗ ᐅᓪᓗᒥᒧᑦ ᓱᓕ ᑕᕝᕙᓃᑉᐳᑦ; ᑍᒤᒻᒪᑦ ᑖᓐᓇ ᐅᓪᓗᒥᒧᑦ ᑍᔭᐅᓕᖅᐳᖅ ᓇᖅᓴᒥᒃ ᐂᑯᐊᒥᒃ.
