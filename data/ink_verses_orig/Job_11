1ᑕᕝᕙ ᔪᐸᕆ ᓁᒪᑍᑎᒥᐅᖅ ᑭᐅᕗᖅ:
2“ᒪᑯᐊ ᐅᖃᐅᓯᐅᔪᓕᒫᑦ ᑭᐅᔭᐅᔪᓐᓇᓐᖏᓚᑦ,
3ᑕᒪᒃᑯᓄᖓ ᐅᖃᐅᓯᕐᖕᓄᑦ ᑭᐅᔪᓐᓇᕋᓱᒋᓐᖏᓚᑦᑎᒎᑦ?
4ᐅᖃᖅᑲᐅᒐᕕᑦ, ᐅᖃᐅᓯᕆᔭᑎᑦ ᓱᓕᓂᕋᖅᓗᒋᑦ,
5ᑍᒪᑐᖅ ᒎᑎ ᓇᖕᒥᓂᖅ ᐅᖃᓪᓚᓚᐅᖅᓕ,
6ᑖᑦᓱᒪ ᐅᖃᐅᑎᔪᓐᓇᕋᔭᕐᖕᒪᑎᑦ ᓯᓚᑐᓂᖓᑕ ᐃᔨᖅᓯᒪᔭᖏᓐᓂᒃ!
7ᖃᐅᔨᔪᓐᓇᕋᓱᒋᕖᑦ ᒎᑎᐅᑉ ᖃᐅᔨᒪᓂᖅᔪᐊᖓᓂᒃ?
8ᕿᓚᖕᒥᑦ ᖁᕝᕙᓯᖕᓂᖅᓴᐅᕗᖅ, ᖃᓄᐃᓕᐅᕈᓐᓇᖅᐱᓪᓕ?
9ᐊᖏᔪᖅᔪᐊᖑᓂᖓ ᓄᓇᖅᔪᐊᕐᖕᒥᑦ ᐊᖏᓂᖅᓴᐅᕗᖅ,
10ᒎᑎᐅᑉ ᑎᒍᓗᓂᑎᑦ, ᐃᖅᑲᖅᑐᒐᒃᓴᓕᐊᕆᒃᐸᑎᑦ,
11ᐃᓄᐃᑦ ᖃᐅᔨᒪᕔᑦ ᓇᓪᓕᖏᑦ ᐊᑑᑎᒃᓴᖃᖏᒻᒪᖔᑕ;
12ᐊᖑᑦ ᓯᓔᑦᑐᖅ ᓯᓚᑦᑐᕈᓐᓇᖅᐳᖅ,
13ᐃᓱᒪᑖᑦᓯᐊᕈᕕᑦ ᐆᒻᒪᑎᒃᑯᑦ, ᒎᑎᒧᑦ ᐃᓴᒻᒥᓕᕐᖕᓂᐊᖅᐳᑎᑦ.
14ᐱᐅᖏᑦᑐᓕᓯᒪᒍᕕᑦ, ᐃᒡᓗᖕᓂᑦ ᐲᔭᓚᐅᒃᑭᑦ,
15ᑕᕝᕙ ᒪᑭᑕᑦᓯᐊᕈᓐᓇᖅᓯᓂᐊᕆᕗᑎᑦ ᑲᓐᖑᓲᑎᖃᖏᓪᓗᑎᑦ,
16ᑕᕝᕙ ᖁᕕᐊᓇᖏᑦᑐᒃᑰᕐᖕᓂᕆᓯᒪᔭᑎᑦ ᐃᖅᑲᐅᒪᔪᓐᓁᕐᖕᓂᐊᖅᐸᑎᑦ,
17ᐃᓅᓰᓪᓗ ᖃᐅᒪᓯᐅᓕᕐᖕᓂᐊᖅᐳᖅ ᐅᓪᓗᓪᓗᐊᑉ ᖃᐅᒪᓂᖓᑐᑦ,
18ᖁᓚᖏᑦᓯᐊᓕᕐᖕᓂᐊᖅᐳᑎᑦ, ᓂᕆᐅᖕᓂᖃᖅᓗᑎᓪᓗ;
19ᓯᓂᒐᓱᐊᓕᕋᔭᖅᐳᑎᑦ, ᓱᓇᒥᒡᓘᓐᓃᑦ ᓯᕘᕋᖏᓪᓗᑎᑦ;
20ᐱᐅᖏᑦᑐᓕᔪᓪᓕ ᐃᔨᖏᑦ ᑕᑯᓂᐊᓐᖏᓚᑦ;
