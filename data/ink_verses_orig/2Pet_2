1ᖄᖏᖅᓯᒪᓕᖅᑐᒥ ᓇᓚᐅᑦᑍᓂᖅᓗᒃᑐᑦ ᓴᖅᑭᓚᐅᕐᖕᒪᑕ ᐃᓄᖕᓄᑦ, ᑍᒫᒃᑕᐅᖅ ᐊᔪᕆᖅᑐᐃᓂᖅᓗᒃᑐᑦ ᓴᖅᑭᑦᓱᒫᕆᕗᑦ ᐃᓕᑦᓯᓐᓄᑦ, ᑖᒃᑯᐊ ᐊᓯᕈᕐᖕᓇᖅᑐᒥᒃ ᓇᓛᒎᖏᑦᑐᒥᒃ ᐃᔨᖅᓯᒪᔪᒃᑯᑦ ᑎᑭᑎᑦᓯᔪᒫᖅᐳᑦ, ᐊᒡᓛᑦ ᓱᓕᖏᓐᓂᕅᔪᒫᖅᐳᑦ ᐊᑕᓂᕐᖕᒥᒃ ᐱᐅᓕᔨᒋᓚᐅᖅᑕᒥᖕᓂᒃ, ᐃᒻᒥᖕᓄᓪᓗ ᑎᑭᑎᑦᓯᔪᒫᖅᐳᑦ ᐊᓯᕈᖅᑕᐅᓇᖅᑐᒥᒃ. 
2ᐅᓄᖅᑐᓄᓪᓗ ᒪᓕᒃᑕᐅᔪᒫᖅᐳᑦ ᑲᓐᖑᓇᖅᑐᒥᒃ ᓄᓕᐊᕐᖕᓂᕐᖕᒧᑦ ᐱᓕᕆᓂᖏᑦ, ᑖᒃᑯᐊᓗ ᐱᓂᐊᕐᖕᓂᖏᑦ ᐱᑦᔪᑎᒋᓗᒋᑦ ᐃᓄᐃᑦ ᐅᖃᕐᖕᓂᖅᓘᑎᖃᓕᕈᒫᖅᐳᑦ ᓱᓕᓂᕐᖕᒥᒃ. 
3ᐱᔪᒪᓗᐊᕐᖕᓂᕐᖕᒥᖕᓄᑦ ᑮᓇᐅᔭᓕᐅᕋᓱᒡᓗᑎᒃ ᐅᓂᒃᑲᐅᓯᖃᕈᒫᖅᐳᑦ ᓱᓕᖏᑦᑐᓂᒃ; ᐊᑯᓂᓂᓪᓕ ᐃᖅᑲᖅᑐᖅᑕᐅᕕᒃᓴᖓᑦ ᐋᖅᑭᒌᖅᓯᒪᕗᖅ, ᐊᓯᕈᐃᔨᒃᓴᖓᓪᓗ ᓯᓂᓚᐅᓐᖏᓚᖅ.
4ᒎᑎ ᐂᖏᓕᓂᒃ ᐊᔪᖅᑐᓕᔪᓂᒃ ᓂᑲᒍᓱᓚᐅᓐᖏᓚᖅ, ᐃᒋᓚᐅᖅᐰᓪᓕ ᑲᑉᐱᐊᓇᖅᑐᕕᖕᒧᑦ ᑕᕝᕙᓂᓗ ᕿᓚᒃᓱᖅᓗᒋᑦ ᐊᖅᓵᖅᑑᔭᓄᑦ ᑖᕐᖕᓂᖅᐹᒥ ᑕᕝᕙᓃᓐᓂᐊᓕᖅᓗᑎᒃ ᐅᑕᖅᑭᓪᓗᑎᒃ ᐃᖅᑲᖅᑐᖅᑕᐅᕕᒃᓴᒥᖕᓂᒃ; 
5ᓯᓚᖅᔪᐊᑐᖃᕐᖕᒥᓗ ᓂᑲᒍᓱᓚᐅᓐᖏᓚᖅ, ᐱᐅᓕᓯᓚᐅᖅᐳᖅᓕ ᓄᐊᒥᒃ, ᐊᔪᕆᖅᑑᓯᖃᓚᐅᕐᖕᒪᑦ ᓇᓛᒎᖅᑐᒥᒃ, ᐃᓚᖃᖅᑎᓪᓗᒍ 7-ᓂᒃ, ᐅᓕᕕᒡᔪᐊᖃᖅᑎᑦᓯᓚᐅᖅᐳᖅ ᒎᑎᖃᖏᑦᑐᓄᑦ ᓯᓚᖅᔪᐊᕐᖕᒥ. 
6ᒎᑎᐅᓪᓗ ᐃᒡᓗᒐᓴᒡᔪᐊᑦ ᓱᑑᒪ ᒍᒨᕋᓗ ᐃᑯᒪᒧᑦ ᓱᒋᐊᖅᓗᒋᑦ ᓄᖑᑕᐅᑎᓚᐅᖅᐰᑦ, ᓇᓗᓁᒃᑯᑕᐅᖁᓪᓗᒋᑦ ᒎᑎᖃᖏᑦᑐᑦ ᑍᒤᑕᐅᔪᒫᕐᖕᓂᖏᓐᓂᒃ; 
7ᓘᑎᓗ ᓴᐳᑎᓚᐅᖅᐹ, ᐃᓱᐊᖅᑐᓕᓚᐅᕐᖕᒪᑦ ᑲᑉᐱᐊᓱᒃᑎᑕᐅᔪᖅ ᓄᓕᐊᕐᖕᓂᕐᖕᒧᑦ ᐊᔪᖅᑐᓕᔪᓄᑦ ᐱᖁᔭᖃᖏᑦᑐᓄᓪᓗ. 
8ᑖᓐᓇ ᐃᓱᐊᖅᑐᓕᒐᒥ, ᐅᖁᒤᒃᓴᕈᑎᖃᓚᐅᖅᐳᖅ ᑕᑯᔭᒥᒍᑦ ᑐᓴᖅᑕᒥᒍᓪᓗ ᖃᐅᑕᒫᑦ ᐃᓅᖃᑎᒋᒐᒥᒋᑦ, ᐋᓐᓂᐊᑎᑕᐅᖃᑦᑕᓚᐅᖅᐳᖅ ᑕᕐᖕᓂᖓ ᐃᓱᐊᖅᑐᓕᔪᖅ ᐱᖁᔭᖃᕋᑎᒃ ᐱᓂᐊᕐᖕᓂᖏᓐᓄᑦ. 
9ᑕᕝᕙ ᐊᑕᓂᐅᑉ ᓴᐳᑎᔪᓐᓇᖅᐰᑦ ᒎᑎᒧᑦ ᐅᒃᐱᖅᑐᑦ ᐆᒃᑐᖅᑕᐅᓂᖏᓐᓂᑦ, ᐃᓱᐃᑦᑐᓕᔪᓪᓗ ᓱᒋᐊᖅᑕᐅᓂᕐᖕᒦᑎᓐᓂᐊᖅᐰᑦ ᐃᖅᑲᖅᑐᖅᑕᐅᕕᐅᑉ ᐅᓪᓗᖓ ᓈᒻᒪᒃᓯᑦᓯᐊᕆᓗᒍ; 
10ᐱᓗᐊᖅᑐᒥᒃ ᑖᒃᑯᐊ ᑎᒥᐅᑉ ᐃᒃᓯᒎᕐᖕᓂᖏᓐᓂᒃ ᐊᑐᓗᐊᖅᑐᑦ, ᐊᑭᕋᖅᑐᖅᑐᓪᓗ ᐊᖓᔪᖅᑳᓂᒃ.
11ᐊᒡᓛᓪᓕ ᐂᖏᓖᑦ ᓴᓐᖏᓂᖅᓴᐅᔪᑦ ᐱᔪᓐᓇᕐᖕᓂᖃᕐᖕᓂᖅᓴᐅᔪᓪᓗ ᑖᒃᑯᓇᓐᖓᑦ, ᐊᑭᕋᖅᑐᖅᓗᑎᒃ ᐅᖃᕐᖕᓂᖅᓘᑎᖃᓚᐅᓐᖏᓚᑦ ᕿᓚᖕᒦᑦᑐᑦ ᐱᓐᓇᕐᖕᓇᕐᖕᓂᖏᓐᓂᒃ ᐊᑕᓂᐅᑉ ᓵᖓᓂ. 
12ᑖᒃᑯᐊᓕ ᐃᓄᐃᑦ ᐅᖃᕐᖕᓂᖅᓘᑎᖃᖅᐸᒃᐳᑦ ᑐᑭᓯᓐᖏᑕᕋᓗᐊᒥᖕᓂᒃ, ᐆᒪᔪᑎᑐᑦ ᓄᔪᐊᖅᑐᑎᑐᑦ ᑍᒤᑉᐳᑦ, ᐃᕐᖕᓂᐊᖑᓯᒪᔪᑎᑐᑦ ᑕᑯᔭᐅᓗᑎᒡᓗ ᑐᖁᑕᐅᔪᒃᓴᑎᑐᑦ, ᐆᒪᔪᑎᑐᓪᓗ ᓄᔪᐊᖅᑐᑎᑐᑦ ᐊᓯᕈᖅᑕᐅᔪᒫᖅᐳᑦ. 
13ᐊᑭᓕᖅᑕᐅᔪᒪᖅᐳᑦ ᓯᖅᓕᕿᑎᑕᐅᓂᕐᖕᒥᒃ ᓯᖅᓕᕿᑎᑦᓯᓂᕆᓚᐅᖅᑕᖏᑦ ᒪᓕᒡᓗᒋᑦ, ᖁᕕᐊᒋᔭᖃᖅᐳᑦ ᐱᓂᐊᕐᖕᓂᖃᖅᓗᑎᒃ ᐅᓪᓘᑎᓪᓗᒍ ᓈᒻᒪᒃᓯᑎᑦᓯᓇᓱᐊᖅᓗᑎᒃ ᑎᒥᒥ ᐱᔪᒪᔭᖓᓂᒃ. ᑲᓐᖑᓲᑎᓇᖅᐳᑦ ᓱᕈᖅᑎᕆᓪᓗᑎᒡᓗ, ᓂᕆᖃᑎᒋᓕᕌᖓᒥᓯ ᑍᒪᓐᖓᑦ ᖁᕕᐊᓲᑎᖃᖅᐸᒃᐳᑦ ᓴᒡᓗᑎᖃᕐᖕᓂᕐᖕᒥᒃ. 
14ᐊᓯᓐᓂᐊᕈᒪᓂᕐᖕᒥᒃ ᑕᑯᓐᓇᒐᑐᐊᖃᖅᐳᑦ, ᐊᔪᖅᑐᓕᔪᒪᓂᖏᓪᓗ ᓈᒻᒪᒃᓯᔪᓐᓇᓐᖏᓚᑦ. ᓴᓐᖐᑦᑐᓂᒃ ᑕᓯᐅᖅᓯᕙᒃᐳᑦ ᓂᒐᖅᑎᑦᓯᔪᑎᑐᑦ. ᐆᒻᒪᑎᖏᑦ ᐱᔪᒪᕕᒡᔪᐊᕐᖕᓂᕐᖕᒥᒃ ᐃᓕᓐᓂᐊᖅᓯᒪᕗᑦ. ᑖᒃᑯᐊ ᒎᑎᐅᑉ ᓂᓐᖓᐅᓯᖓᑕ ᖁᓚᖏᐊᖅᐰᑦ! 
15ᐊᖅᑯᒻᒥᒃ ᓇᓛᒎᖅᑐᒥᒃ ᕿᒤᓪᓗᑎᒃ ᑕᒻᒪᕐᖕᓇᖅᑐᒧᑦ ᑐᕌᓕᖅᐳᑦ; ᒪᓕᒃᐳᑦ ᐊᖅᑯᒻᒥᒃ ᐸᓛᒥᐅᑉ ᐱᐅᕆᐅᑉ ᐃᕐᖕᓂᖓᑕ ᐊᑐᓚᐅᖅᑕᖓᓂᒃ, ᑮᓇᐅᔭᓂᒃ ᐱᔪᒪᓗᐊᕐᖕᓂᕐᖕᒧᑦ ᑕᒻᒪᕈᑎᒋᒐᓗᐊᕈᓂᒋᑦ ᐱᔪᒪᓚᐅᕐᖕᒪᒋᑦ, 
16ᓱᒋᐊᖅᑕᐅᓚᐅᖅᐳᖅᓕ ᐊᔪᖅᑐᓕᓂᖓ ᐱᑦᔪᑎᒋᓪᓗᒍ; ᓯᐅᑎᖅᑯᖅᑐᔪᖅ ᐊᑐᖅᑕᖓ ᐅᖃᓚᐅᕐᖕᒪᑦ ᐃᓅᑉ ᐅᖃᐅᓯᖓᓂᒃ ᐊᑐᖅᓗᓂ ᓄᖅᑲᖅᑎᓚᐅᖅᐹᓗ ᓇᓚᐅᑦᑍᔫᑉ ᐱᓂᐊᕐᖕᓂᖅᓗᖕᓂᕆᓇᓱᐊᖅᑕᖓ.
17ᓄᓇᒥᑦ ᑰᒃᑐᕕᓂᖅᑎᑐᑦ ᓴᓗᐊᖅᓯᒪᔪᑎᑐᑦ ᑍᒤᑉᐳᑦ ᓄᕗᔭᑎᑐᑦ ᐊᓄᕆᒧᑦ ᑎᒃᑕᐅᔪᑎᑐᑦ; ᐃᓂᒃᓴᖃᖅᑎᑕᐅᔭᕇᖅᐳᓪᓕ ᑖᖅᔪᐊᖑᓂᖅᐹᒥ. 
18ᐅᖃᐅᓯᖃᖃᑦᑕᖅᐳᑦ ᐱᐅᔪᕆᓂᕐᖕᓂᒃ ᑐᑭᖃᖏᑦᑐᓂᒃ, ᑎᒥᐅᓪᓗ ᐱᔪᒪᓂᖅᔪᐊᖓᓂᒃ ᐊᑐᖅᓗᑎᒃ ᑕᒪᑐᒧᖓ ᑕᒻᒪᖅᑎᑦᓯᕙᒃᐳᑦ ᐃᓄᖕᓂᒃ ᑕᒻᒪᖅᓯᒪᓂᕐᖕᒥᒃ ᕿᒤᓕᕋᑖᖅᑐᓂᒃ. 
19ᑖᒃᑯᓄᖓ ᐅᖃᖅᐸᒃᐳᑦ ᕿᓚᕈᑦᔮᖅᑕᐅᓂᐊᕐᖕᓂᕅᓪᓗᑎᒃ, ᓇᖕᒥᓂᖅᓕ ᕿᓚᒃᑕᐅᓯᒪᕗᑦ ᓱᕋᒃᑕᐅᓇᖅᑐᓄᑦ ᐊᑐᖅᐸᒃᑕᒥᖕᓄᑦ; ᐃᓄᒃ ᓵᓚᐅᑐᐊᕈᓂ ᓱᓇᑐᐃᓐᓇᕐᖕᒧᑦ; ᑖᑦᓱᒧᖓ ᓵᓚᒋᔨᒋᔭᒥᓄᑦ ᐱᔨᒋᔭᐅᓕᕐᖕᒪᑦ. 
20ᐃᓄᒃ ᕿᒤᓯᒪᓕᖅᑐᖅ ᓯᓚᖅᔫᑉ ᐊᓯᕈᖅᑕᐅᓇᕐᖕᓂᖓᓂᒃ ᖃᐅᔨᑎᑕᐅᓂᕐᖕᒥᒍᑦ ᐊᑕᓂᑦᑎᒍᑦ ᐱᐅᓕᔨᑦᑎᒍᓪᓗ ᔩᓱᓯ ᙭ᔅᑑᓯᒃᑯᑦ, ᓵᓚᒋᔭᐅᒍᓂᓕ ᕿᓚᒃᑕᐅᒃᑲᓐᓂᖅᓗᓂᓗ ᑕᒪᒃᑯᓄᖓ, ᐱᐅᖏᑦᑐᒦᓐᓂᖅᓴᐅᓕᖅᐳᖅ ᓯᕗᓪᓕᕐᖕᒥᑦ. 
21ᐱᐅᓂᖅᓴᐅᒐᔭᓚᐅᖅᐳᖅ ᖃᐅᔨᓚᐅᖏᒃᑯᑎᒃ ᐃᓱᐊᖅᓯᑎᑕᐅᓂᕐᖕᒥᒃ ᑕᒪᑐᒥᖓ ᖃᐅᔨᓯᒪᓕᖅᓗᒍ ᕿᒪᒃᑯᓂᑦᔪᒃ ᐱᖁᔭᖅ ᐃᑦᔪᕐᖕᓁᑦᑐᖅ ᑖᒃᑯᓄᖓ ᑐᓂᔭᐅᓯᒪᔪᖅ. 
22ᑖᒃᑯᓄᖓ ᐅᖃᐅᓯᑐᖃᖅ ᓱᓕᕗᖅ ᐅᖃᐅᓯᕆᔭᐅᓯᒪᔪᖅ, “ᕿᒻᒥᖅ ᒥᕆᐊᕆᓚᐅᖅᑕᒥᓂᒃ ᓂᕆᕗᖅ,” ᐊᒻᒪᓗ “ᑰᒃᑰᓯ ᐅᐊᓴᖅᑕᐅᓯᒪᔪᖅ ᒪᕐᕋᕐᖕᒧᑦ ᐅᑎᖅᐳᖅ ᐊᒃᓴᑳᖃᑦᑕᓕᖅᓗᓂᓗ.”
