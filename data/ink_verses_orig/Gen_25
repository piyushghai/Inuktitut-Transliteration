1ᐂᕝᕙᕋᕼᐋᒻᓗ ᓄᓕᐊᓂᒃᑲᓐᓂᖅᐳᖅ, ᐊᑎᖃᖅᑐᒥᒃ ᑭᑑᕋᒥᒃ. 
2ᑖᑦᓱᒪᓗ ᕿᑐᕐᖓᖅᑖᖅᑎᑉᐹ ᔨᒻᕋᓐᒥᒃ, ᔫᒃᓵᓐᒥᒡᓗ, ᒥᑖᓂᒥᒡᓗ, ᒥᑎᐊᓂᒥᒡᓗ, ᐃᓴᐸᒃᒥᒡᓗ, ᓱᐊᒥᒡᓗ. 
3ᔫᒃᓵᓐ ᐊᑖᑕᒋᔭᐅᓚᐅᖅᐳᖅ ᓰᐸᒧᑦ ᑎᑖᓂᒧᓪᓗ, ᑎᑖᓂᓗ ᐃᕐᖕᓂᖃᖅᓗᓂ ᐊᓱᕆᒥᒃ, ᓕᑐᓯᒥᒡᓗ, ᓕᐅᒥᒥᒡᓗ. 
4ᒥᑎᐊᓂᐅᓪᓕ ᐃᕐᖕᓂᖏᑦ ᐅᑯᐊᖑᕗᑦ ᐃᐸ, ᐃᐱᕆ, ᕼᐊᓅᒃ, ᐊᐰᑕ, ᐃᐅᓪᑖᓗ. ᑖᒃᑯᐊᓕᒫᓪᓗ ᑕᒪᕐᖕᒥᒃ ᑭᖑᕚᕆᔭᐅᕗᑦ ᑭᑑᕋᒧᑦ.
5ᐂᕝᕙᕋᕼᐋᒻᓗ ᑕᒪᕐᖕᒥᒃ ᐱᖁᑎᓕᒫᓂ ᐂᓴᑭᒧᑦ ᑐᓂᕔᑦ; 
6ᓄᓕᐊᖓᑕ ᐊᓯᐊᒍᑦ ᐃᕐᖕᓂᖅᑖᕆᓯᒪᔭᓂ ᑐᓂᓯᕕᒋᕔᑦ ᑐᓂᕐᕈᑎᓂᒃ, ᐃᓅᓂᕐᖕᒥᓂ ᓱᓕ ᑖᒃᑯᐊ ᐃᕐᖕᓂᓂ ᐊᐅᓪᓚᖅᑎᑉᐰᑦ ᐃᕐᖕᓂᕐᖕᒥᓄᑦ ᐂᓴᑭᒧᑦ ᑲᑎᒪᔭᐅᖁᓇᒋᑦ, ᓄᓇᐅᑉ ᓯᕿᓐᓂᓕᖅᕕᐊᑕ ᓇᓛᓄᑦ.
7ᐅᑯᐊ ᑕᕝᕙ ᐂᕝᕙᕋᕼᐋᒻ ᐅᓪᓗᖏᑦ ᐊᕐᕌᒍᖏᓪᓗ ᐃᓅᓯᕐᖕᒥᓂ, ᐊᕐᕌᒍᖃᓚᐅᖅᐳᖅ 175-ᓂᒃ. 
8ᐂᕝᕙᕋᕼᐋᒻ ᐊᓂᕐᖕᓇᖏᓚᐅᖅᐳᖅ ᐃᑦᑐᐊᓘᓕᖅᓗᓂ, ᐃᓄᑐᖃᐅᓪᓗᓂ ᐊᕐᕌᒍᖏᑦ ᐅᓄᖅᑐᐊᓘᓕᖅᓗᑎᒃ, ᐃᓚᒋᓚᐅᖅᑕᒥᓄᓪᓗ ᐃᓚᓕᐅᑎᓪᓗᓂ. 
9ᐃᕐᖕᓂᖏᒃᑕᓗ ᐂᓴᑭᐅᑉ ᐃᓯᒥᐅᓪᓗ ᐃᓗᕕᖅᐹᒃ ᕾᕈᓱᖕᒥ ᒪᒃ-ᐲᓚᒥ, ᐱᕈᖅᓰᕕᖃᖅᑐᒥ ᐃᐸᕋᓂᐅᑉ ᔪᕼᐊᕆᐅᑉ ᐃᕐᖕᓂᖓᑕ ᓄᓇᖁᑎᕕᓂᖓᓄᑦ ᕼᐃᑍᑎᒥᐅᑕᕐᖕᒧᑦ, ᒪᒻᕆᐅᑉ ᓯᕿᓐᓂᓕᖅᕕᐊᑕ ᓇᓛᓃᑦᑐᒧᑦ. 
10ᑖᓐᓇ ᐂᕝᕙᕋᕼᐋᑉ ᐱᕈᖅᓰᕕᒃ ᓂᐅᕕᐊᕆᓚᐅᕐᖕᒪᒍ ᕼᐃᑍᑎᒥᐅᓂᑦ; ᐂᕝᕙᕋᕼᐋᒻᓗ ᐃᓗᕕᖅᑕᐅᕗᖅ ᓄᓕᐊᓂ ᓵᕋ ᐃᓗᕕᖃᖃᑎᒋᓪᓗᒍ. 
11ᐂᕝᕙᕋᕼᐋᒻᓗ ᑐᖁᓯᒪᓕᖅᑎᓪᓗᒍ, ᐃᕐᖕᓂᖓ ᐂᓴᑭ ᒎᑎᐅᑉ ᓮᒻᒪᖅᑎᓚᐅᖅᐹ. ᐂᓴᑭᓗ ᓄᓇᖃᓚᐅᖅᐳᖅ ᐱᐊᕐ-ᓚᕼᐂ-ᕈᐂᒥ.
12ᐅᑯᐊ ᑕᕝᕙ ᐃᓯᒥᐅᓪ ᑭᖑᕚᖏᑦ, ᐂᕝᕙᕋᕼᐋᒻ ᐃᕐᖕᓂᖓᑕ, ᐂᒡᒐᐅᑉ ᐃᑦᔨᑉᑎᒥᐅᑕᐅᑉ ᓵᕋᐅᑉ ᓯᐊᓛᖓᑕ, ᐂᕝᕙᕋᕼᐋᒻᒥᑦ ᐃᕐᖕᓂᖅᑖᕆᓚᐅᖅᑕᖓᑕ, 
13ᐅᑯᐊ ᑕᕝᕙ ᐊᑎᖏᑦ ᐃᓯᒥᐅᑉ ᐃᕐᖕᓂᖏᑕ ᐊᖓᔪᒃᓯᕐᖕᓂᑦ ᐱᒋᐊᖅᓗᒋᑦ; ᓂᐰᐅᑎ ᐄᓯᒥᐅᑉ ᐊᖓᔪᒃᓯᖅᐹᖁᑎᖓ; ᑭᑕᕆ, ᐊᑉᑎᐅᓪ, ᒥᑉᓵᒻ, 
14ᒥᔅᒪ, ᑑᒪ, ᒫᓴ, 
15ᕼᐊᑖᑦ, ᑎᒪ, ᔨᑖᕐ, ᓇᐱᔅ, ᑭᑎᒪᓗ. 
16ᑖᒃᑯᐊ ᑕᕝᕙ ᐃᓯᒥᐅᑉ ᐃᕐᖕᓂᖏᑦ ᐊᑎᖏᓪᓗ, ᓄᓇᒋᔭᖏᑕ ᐊᑎᖅᑖᕆᓚᐅᖅᐰᑦ, ᓄᓇᖃᖅᕕᒋᕙᒃᑕᕕᓂᖏᓐᓄᓪᓗ ᐊᑎᕆᔭᐅᓪᓗᑎᒃ, 12-ᓗᑎᒃ ᐊᖓᔪᖅᑳᖑᓚᐅᖅᐳᑦ ᑭᖑᕚᒥᖕᓄᑦ. 
17ᐅᑯᐊ ᑕᕝᕙ ᐃᓯᒥᐅᑉ ᐊᕐᕌᒍᖏᑦ ᐃᓅᓚᐅᖅᐳᖅ 137-ᓂᒃ ᐊᕐᕌᒍᓂᒃ; ᐊᓂᕐᖕᓇᖏᓚᐅᖅᐳᖅ ᑐᖁᓪᓗᓂ ᐃᓚᒋᓚᐅᖅᑕᒥᓄᓪᓗ ᐃᓚᓕᐅᑎᓪᓗᓂ. 
18ᑐᖁᓚᐅᖅᐳᖅ ᐃᓚᓕᒫᓂ ᑲᑎᒪᓪᓗᓂᒋᑦ. ᑖᒃᑯᐊ ᓄᓇᖃᓚᐅᖅᐳᑦ ᕼᐊᕕᓚᒥᑦ ᓲᕆ ᑎᑭᓪᓗᒍ, ᐃᑦᔨᑉᑎᐅᑉ ᐃᑎᕕᐊᓂ ᐊᓯᕆᐊᒧᐊᕆᐊᑉ ᓇᓛᓂ; ᑖᒃᑯᐊᓗ ᓄᓇᖃᓚᐅᖅᐳᑦ ᐃᓅᖃᑎᑎᒃ ᓄᓇᖃᖃᑎᒋᓪᓗᒋᑦ.
19ᐅᑯᐊ ᑕᕝᕙ ᐂᓴᑭᐅᑉ ᑭᖑᕚᖏᑦ, ᐂᕝᕙᕋᕼᐋᒻ ᐃᕐᖕᓂᖓᑕ; ᐂᕝᕙᕋᕼᐋᒻ ᐂᓴᑭᐅᑉ ᐊᑖᑕᒋᓚᐅᖅᐹ. 
20ᐂᓴᑭ ᓄᓕᐊᓂᓚᐅᖅᐳᖅ ᕇᐱᑲᒥᒃ ᐊᕐᕌᒍᖃᓕᖅᓗᓂ 40-ᓂᒃ, ᐱᑐᐃᓕᐅᑉ ᐸᓂᖓᓂᒃ ᐊᕋᒥᐊᒥᐅᑕᒥᒃ+ ᓄᓇᒥᑦ ᐸᑖᓐ-ᐊᕌᒻᒥ,+ ᓔᐸᓂᐅᑉ ᓇᔭᖓᓂᒃ ᐊᕋᒥᐊᒥᐅᑕᐅᑉ. 
21ᐂᓴᑭᓗ ᑐᒃᓯᐊᓚᐅᖅᐳᖅ ᐊᑕᓂᕐᖕᒧᑦ, ᓄᓕᐊᖓ ᕿᑐᕐᖏᓱᐃᑦᑑᖕᒪᑦ; ᑐᒃᓯᐊᕐᖕᓂᖓᓗ ᐊᑕᓂᐅᑉ ᑐᓴᖅᐹ, ᓄᓕᐊᖓᓗ ᕇᐱᑲ ᓄᑕᕋᒃᓴᖃᓕᖅᐳᖅ. 
22ᓄᑕᕋᒃᓵᒡᓗ ᐃᒻᒥᖕᓅᓕᖅᐴᒃ ᐃᓗᖓᓂ; ᕇᐱᑲᓗ ᐅᖃᖅᐳᖅ, “ᖃᓄᐃᖏᑉᐸᑎᒃ, ᓱᖕᒪᑦ ᑍᒤᒃᐳᖔ?” ᐊᑕᓂᕐᖕᒧᓪᓗ ᐊᐱᖅᓱᓕᖅᐳᖅ.
23ᐊᑕᓂᐅᓪᓗ ᐅᖃᐅᑎᕚ,
24ᕿᑐᕐᖏᕕᒃᓴᖓᓗ ᓇᓪᓕᐅᑎᖕᒪᑦ, ᑕᑯᒋᑦ, ᒪᕐᕈᓕᕗᖅ. 
25ᓯᕗᓪᓕᐅᓪᓗᓂ ᐊᓂᔪᖅ ᐊᐅᐸᖅᑐᒥᒃ ᐅᕕᓂᖃᖅᐳᖅ, ᒥᖅᑯᕐᖕᒥᒡᓗ ᐅᓕᒃᓯᒪᔫᔮᖅᓗᓂ; ᑍᒤᓐᓂᖓᓄᑦ ᐊᑎᖃᖅᑎᑕᐅᓕᓚᐅᖅᐳᖅ ᐄᓴᒥᒃ. 
26ᑭᖑᓪᓕᐅᓪᓗᓂ ᐊᓂᔪᖅ, ᑎᒍᒥᐊᓚᐅᖅᐳᖅ ᐄᓴᐅᑉ ᑭᖕᒥᐊᓂᒃ; ᐊᑎᖃᖅᑎᑕᐅᕗᖅᓗ ᔧᑯᒥᒃ. ᐂᓴᑭᓗ ᐊᕐᕌᒍᖃᓕᓚᐅᖅᐳᖅ 60-ᓂᒃ ᐃᕐᖕᓂᖏᒃ ᐃᓅᓕᖅᑎᓪᓗᒋᒃ.
27ᑖᒃᑯᐊᒡᓗ ᓄᑲᑉᐱᐊᒃ ᐱᕈᕋᒥᒃ, ᐄᓴ ᐊᔪᖏᑦᑑᓪᓗᓂ ᐆᒪᔪᖅᓯᐅᖅᑎᐅᓚᐅᖅᐳᖅ, ᓯᓚᒥᐅᑕᐅᓪᓗᓂᓗ, ᔧᑯᓕ ᐃᓱᒪᒃᓴᖅᓯᐅᖅᑎᓚᐅᖅᐳᖅ, ᑐᐱᕐᖕᒥᐅᑕᐅᓪᓗᓂ. 
28ᐂᓴᑭᐅᓪᓗ ᓇᒡᓕᒋᓚᐅᖅᐹ ᐄᓴ, ᐆᒪᔪᖅᑕᕕᓂᖏᓐᓂᒃ ᓂᕆᖃᑦᑕᕋᒥ; ᕇᐱᑲᐅᓪᓕ ᔧᑯ ᓇᒡᓕᒋᕚ.
29ᐅᓪᓗᐃᑦ ᐃᓚᖓᓐᓂ ᔧᑰᑉ ᓂᕿᓕᐅᓚᐅᖅᐳᖅ ᖃᔪᓕᐅᖅᓗᓂ ᐃᓚᖃᐅᖅᑐᒥᒃ, ᐄᓴᓗ ᑎᑭᑉᐳᖅ ᐆᒪᔪᖅᓯᐅᖅᑐᕕᓂᐅᓪᓗᓂ, ᑳᓕᖅᓯᒪᓪᓗᓂᓗ. 
30ᐄᓴᓗ ᔧᑯᒧᑦ ᐅᖃᖅᐳᖅ, “ᑳᒃᑐᐊᓘᒐᒪ; ᑕᕝᕙᓐᖓᑦ ᐊᐅᐸᖅᑐᒥᑦ ᓂᕆᑎᓚᐅᓐᖓ.” (ᑍᒤᒻᒪᑦ ᐄᓴ ᐊᑎᖃᖅᑎᑕᐅᓕᓚᐅᖅᐳᖅ ᐄᑐᒥᒥᒃ.)+
31ᔧᑰᑉ ᑭᐅᕚ, “ᓯᕗᓪᓕᕐᖕᒥᒃ ᐊᖓᔪᒃᓯᐅᓃᑦ ᐊᑭᓕᐅᑎᓚᐅᕈᒃ ᐅᕙᓐᓄᑦ.”
32ᐄᓴᓗ ᐅᖃᖅᐳᖅ, “ᐱᖅᓕᖅᓗᖓ ᑐᖁᑐᐃᓐᓇᕆᐊᖃᓕᕋᒪ; ᓱᓇᒧᓪᓕ ᐊᑐᕋᔭᓕᖅᐹ ᐊᖓᔪᒃᓯᐅᓂᖅ?”
33ᔧᑰᑉ ᑭᐅᕚ, “ᐅᖃᕕᖅᑳᓚᐅᕆᑦ ᐅᕙᓐᓄᑦ.”
34ᑕᕝᕙ ᔧᑰᑉ ᐄᓴ ᓂᐊᖂᔭᒥᒃ ᑐᓐᓂᕆᕚ ᖃᔪᓕᐊᒥᓂᒡᓗ ᐱᕈᖅᑐᓂᒃ ᓕᓐᑎᓪᓯᓂᒃ ᐊᑎᖃᖅᑐᒥᒃ ᐃᓚᓕᖕᒥᒃ, ᓂᕆᕗᖅ ᐃᒥᖅᓗᓂᓗ, ᒪᑭᓐᓇᒥ ᑕᕝᕙᓐᖓᑦ ᐅᐸᒃᑕᒥᓄᐊᕆᓪᓗᓂ. ᑍᒫᒃ ᐄᓴᐅᑉ ᐊᖓᔪᒃᓯᐅᓂᓂ ᖁᔭᓈᓚᐅᖅᐹ.
