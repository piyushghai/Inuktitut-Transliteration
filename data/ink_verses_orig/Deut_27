1ᑕᕝᕙ ᒨᓯᓯ, ᐄᓴᕅᓕᒥᐅᑦ ᐊᖓᔪᖅᑳᖏᓐᓂᒃ ᐃᓚᖃᖅᓗᓂ, ᐃᓄᖕᓄᑦ ᐅᖃᖅᐳᑦ, “ᐅᓪᓗᒥ ᐃᓕᑦᓯᓐᓄᑦ ᐱᖁᔭᐅᔪᑦ ᐅᖃᐅᓯᕆᔭᒃᑲ ᓈᓚᒃᑕᒃᓴᕆᕙᓯ. 
2ᔪᐊᕐᑕᓂᐅᑉ ᑰᖓᓂᒃ ᐃᑳᓕᕐᖕᓂᑦᓯ ᐅᓪᓗᖓᓂ ᐊᑕᓂᐅᑉ ᒎᑎᑦᓯ ᑐᓂᔭᖓᓄᑦ ᓄᓇᒧᑦ, ᐅᔭᕋᖕᓂᒃ ᐊᖏᔫᑎᓂᒃ ᓇᑉᐹᖅᓯᔪᒃᓴᐅᕗᓯ, ᖄᖓᒍᑦ ᒥᖑᐊᖅᓗᒋᑦ ᖁᐊᖅᑎᑕᒐᕐᖕᒥᒃ, 
3ᖄᖓᒍᓪᓗ ᑎᑎᕋᖅᕕᒋᔭᒃᓴᕆᕙᓯ ᐱᖁᔭᓕᒫᓂᒃ, ᐊᔪᕆᖅᑐᐃᑦᔪᑎᐅᔪᓂᒡᓗ. ᓄᓇᒧᑦ ᐊᔪᖅᓴᕐᖕᓇᖏᑦᑐᒧᑦ ᓂᕿᒃᓴᖃᑦᓯᐊᖅᑐᒧᓪᓗ ᐃᑎᓕᕈᑦᓯ ᐊᑕᓂᐅᑉ ᒎᑎᑦᓯ ᑐᓂᔭᖓᓄᑦ, ᐃᓕᑦᓯᓐᓄᑦ, 
4ᔪᐊᕐᑕᓂᐅᓪᓕ ᑰᖓᑕ ᐊᑭᐊᓄᑦ ᐃᑳᖅᓯᒪᓕᕈᑦᓯ, ᐅᔭᕅᑦ ᑖᒃᑯᐊ ᓇᑉᐸᖅᑎᑕᒃᓴᕆᕙᓯ ᖃᖅᑲᒥ ᐄᐸᐅᓪᒥ, ᑖᒃᑯᐊ ᐅᓪᓗᒥ ᐃᓕᑦᓯᓐᓄᑦ ᐊᑐᖅᑕᐅᖁᓪᓗᒋᑦ ᐅᖃᐅᓯᕆᔭᒃᑲ, ᒥᖑᐊᖅᓗᒋᓪᓗ ᖁᐊᖅᑎᑕᒐᕐᖕᒧᑦ. 
5ᑕᕝᕙᓂ ᑐᓂᕐᕈᓯᖅᕕᖕᒥᒃ ᐋᑭᒃᓱᐃᔪᒃᓴᐅᕗᓯ ᐊᑕᓂᕐᖕᒧᑦ ᒎᑎᑦᓯᓐᓄᑦ, ᐅᔭᕋᖕᓂᒃ ᓴᓇᕐᕈᑎᓄᑦ ᓴᕕᕋᔭᖕᓄᑦ ᐋᖅᑭᒃᓱᖅᓯᒪᖏᑦᑐᓂᒃ, 
6ᑐᓂᕐᕈᓯᖅᕕᖕᒥᒃ ᐋᖅᑭᒃᓱᐃᓂᐊᕈᑦᓯ ᐊᑕᓂᕐᖕᒧᑦ ᒎᑎᑦᓯᓐᓄᑦ ᐋᖅᑭᒃᓱᖅᓯᒪᔪᒃᓴᐅᖕᒪᑕ ᐅᔭᕋᖕᓄᑦ ᐃᓚᓐᖔᑎᖅᓯᒪᖏᑦᑐᓄᑦ. ᑕᕝᕙᓂᓗ ᑐᓂᕐᕈᓯᖅᕕᖕᒥ ᑐᓂᕐᕈᓯᖅᑐᒃᓴᐅᕗᓯ ᑐᖁᑕᒃᓴᓂᒃ ᐃᑯᐊᓚᑕᐅᔪᒃᓴᓂᒡᓗ, 
7ᑕᕝᕙᓂᓗ ᑐᓂᕐᕈᓯᖅᑐᒃᓴᐅᕗᓯ ᓂᕆᓗᒋᓪᓗ ᑐᓂᕐᕈᑎᒋᓯᒪᔭᓯ ᐃᓚᒌᖕᓂᕐᖕᒧᑦ ᑐᓂᕐᕈᓯᕈᑎᐅᔪᑦ ᖁᔭᓕᓗᓯᓗ ᐊᑕᓂᐅᑉ ᒎᑎᑦᓯ ᓵᖓᓂ. 
8ᐅᔭᕋᖕᓂ ᖁᐊᖅᑎᑕᒐᕐᖕᓂᒃ ᖄᓕᖅᓯᒪᔪᑎᒍᑦ ᑎᑎᕋᖅᑕᒃᓴᕆᕙᓯ ᑕᖅᓴᐅᑦᓯᐊᖅᓗᒋᑦ ᒎᑎᐅᑉ ᐱᖁᔭᓕᒫᖏᑦ.”
9ᑕᕝᕙ ᒨᓯᓯ, ᐃᓚᖃᖅᓗᓂ ᓕᕔᑎᒃᑯᓐᓂᒃ ᑐᓂᕐᕈᓯᖅᑎᑦᓯᔨᓂᒃ, ᐅᖃᓕᖅᐳᖅ ᐄᓴᕅᓕᒥᐅᓕᒫᓄᑦ, “ᓈᓚᒃᑕᐅᑬᓐᓇᓚᐅᖅᓚᖓ ᐄᓴᕅᓕᒥᐅᖑᔪᓯ, ᓂᐱᖃᖏᑦᓯᐊᖅᓗᓯᓗ. ᐅᓪᓗᒥ ᐊᑕᓂᐅᑉ ᒎᑎᑦᓯ ᐃᓄᖁᑎᑖᕆᕚᓯ; 
10ᑍᒤᒻᒪᑦ ᑖᓐᓇ ᓈᓚᒃᑕᒃᓴᕆᕙᓯ ᐱᖁᔭᓕᒫᖏᓪᓗ ᒪᓕᒐᒃᓴᐅᖁᔭᖏᓪᓗ ᒪᓕᑦᓯᐊᖅᓗᒋᑦ, ᐅᓪᓗᒥ ᐃᓕᑦᓯᓐᓄᑦ ᑐᓂᔭᒃᑲ.”
11ᑕᕝᕙ ᒨᓯᓯ ᐄᓴᕅᓕᒥᐅᓄᑦ ᐅᖃᓕᖅᐳᖅ, 
12“ᑰᖕᒥᒃ ᔪᐊᕐᑕᓂᒥᒃ ᐃᑳᖅᓯᒪᓕᕈᑦᓯ, ᐅᑯᐊ ᑭᖑᕚᕇᑦ ᑭᖑᓕᕇᒡᓗᑎᒃ ᖃᖅᑲᒥ ᒋᕆᔨᒦᑦᑐᒃᓴᐅᕗᑦ ᐃᓄᐃᑦ ᓮᒻᒪᖅᑎᑕᐅᓕᖅᑎᓪᓗᒋᑦ: ᓯᒥᐅᓂᒃᑯᑦ, ᓕᕔᒃᑯᑦ, ᔫᑕᒃᑯᑦ, ᐃᓴᑳᕆᒃᑯᑦ, ᔫᓯᐱᒃᑯᑦ, ᐱᑦᔭᒥᓂᒃᑯᓪᓗ. 
13ᐅᑯᐊᓕ ᑭᖑᕚᕇᑦ ᖃᖅᑲᒥ ᐄᐸᐅᓪᒦᑦᑐᒃᓴᐅᕗᑦ ᓱᒋᐊᖅᑕᐅᔪᒃᓴᐅᔪᓂᒃ ᐅᖃᖅᑐᖃᓕᖅᑎᓪᓗᒍ: ᕉᐱᓂᒃᑯᑦ, ᒑᑦᑯᑦ, ᐋᓱᕆᒃᑯᑦ, ᔨᐳᓗᓂᒃᑯᑦ, ᑖᓐᑯᑦ, ᓇᐸᑕᓕᒃᑯᓪᓗ. 
14ᓕᕔᑎᓪᓗ ᐅᑯᓂᖓ ᐅᖃᐅᓯᕐᖕᓂᒃ ᐅᖃᖅᑐᒃᓴᐅᕗᑦ ᓂᐱᖅᑯᖅᑐᓗᑎᒃ:
15‘ᒎᑎᐅᑉ ᓱᒋᐊᖅᑕᒃᓴᕆᕚ ᓇᓪᓕᐊᑦ ᐅᔭᕋᖕᓂᒃ ᒎᑎᓐᖑᐊᓕᐅᖅᑐᖅ, ᕿᔪᖕᓂᒡᓘᓐᓃᑦ, ᓴᕕᕋᔭᖕᓂᒡᓘᓐᓃᑦ ᐊᑕᓂᐅᑉ ᐆᒥᒋᔭᖓᓂᒃ, ᓴᓇᔨᐅᑉ ᓴᓇᔭᖓ, ᐃᔨᕋᖅᑐᖅᓗᓂ ᐃᓂᒃᓴᖓᓄᓪᓗ ᓇᑉᐸᖅᑎᓪᓗᒍ.’
16‘ᒎᑎᐅᑉ ᓱᒋᐊᖅᑕᒃᓴᕆᕚ ᓇᓪᓕᐊᑦ ᐊᑖᑕᒥᖕᓂᒃ ᐊᓈᓇᒥᖕᓂᒡᓗ ᐅᐱᓐᓇᕈᓐᓃᖅᑎᑦᓯᔪᖅ.’
17‘ᒎᑎᐅᑉ ᓱᒋᐊᖅᑕᒃᓴᕆᕚ ᓇᓪᓕᐊᑦ ᐃᓅᖃᑎᖓᑕ ᓄᓇᖁᑎᖓᑕ ᑭᒡᓕᖓᑕ ᓇᓗᓁᒃᑯᑕᖓᓂᒃ ᐲᖅᓯᔪᖅ.’
18‘ᒎᑎᐅᑉ ᓱᒋᐊᖅᑕᒃᓴᕆᕚ ᓇᓪᓕᐊᑦ ᐊᖑᒻᒥᒃ ᑕᐅᑐᖏᑦᑐᒥᒃ ᑕᒻᒪᖅᑎᑦᓯᔪᖅ.’
19‘ᒎᑎᐅᑉ ᓱᒋᐊᖅᑕᒃᓴᕆᕚ ᓇᓪᓕᐊᑦ ᐊᑦᔨᒌᒃᑎᑦᓯᓂᕐᖕᒥᒃ ᐊᑐᖏᑦᑐᖅ ᐱᑦᓯᐊᖅᑕᐅᔭᕆᐊᖃᕐᖕᓂᖏᓐᓂᒃ ᓄᓇᓕᑐᖃᐅᖏᑦᑐᑦ, ᐃᓕᐊᖅᔪᐃᑦ, ᐅᐃᒡᒐᕐᖕᓃᓪᓗ.’
20‘ᒎᑎᐅᑉ ᓱᒋᐊᖅᑕᒃᓴᕆᕚ ᓇᓪᓕᐊᑦ ᐊᑖᑕᒥᓂᒃ ᑲᓐᖑᓇᖅᑐᒦᑎᑦᓯᔪᖅ ᐃᓐᓇᖓᖃᑎᖃᕐᖕᓂᕐᖕᒥᓄᑦ ᐊᑖᑕᖓᑕ ᓄᓕᐊᖓᑦᑕ ᐃᓚᖓᓐᓂᒃ.’
21‘ᒎᑎᐅᑉ ᓱᒋᐊᖅᑕᒃᓴᕆᕚ ᓇᓪᓕᐊᑦ ᓂᖅᔪᑎᒥᒃ ᓄᓕᐊᖅᑐᖅ.’
22‘ᒎᑎᐅᑉ ᓱᒋᐊᖅᑕᒃᓴᕆᕚ ᓇᓪᓕᐊᑦ ᓇᔭᖕᒥᓂᒃ ᐃᓐᓇᖓᖃᑎᖃᖅᑐᖅ, ᐊᑖᑕᖓᑕ ᐸᓂᖓᓂᒡᓘᓐᓃᑦ ᐊᓈᓇᖓᑕ ᐸᓂᖓᓂᒡᓘᓐᓃᑦ.’
23‘ᒎᑎᐅᑉ ᓱᒋᐊᖅᑕᒃᓴᕆᕚ ᓇᓪᓕᐊᑦ ᐃᓐᓇᖓᖃᑎᖃᖅᑐᖅ ᓴᑭᒥᓂᒃ ᐊᕐᖕᓇᒥᒃ.’
24‘ᒎᑎᐅᑉ ᓱᒋᐊᖅᑕᒃᓴᕆᕚ ᓇᓪᓕᐊᑦ ᐃᔨᕋᖅᑐᖅᓗᓂ ᐃᓄᐊᖅᑐᖅ.’
25‘ᒎᑎᐅᑉ ᓱᒋᐊᖅᑕᒃᓴᕆᕚ ᓇᓪᓕᐊᑦ ᑮᓇᐅᔭᓂᒃ ᐊᑭᓕᖅᑕᐅᔪᒪᓂᕐᖕᒧᑦ ᐸᓯᔭᒃᓴᐅᖏᑦᑐᒥᒃ ᐃᓄᐊᖅᑎᑕᐅᔪᖅ.’
26‘ᒎᑎᐅᑉ ᓱᒋᐊᖅᑕᒃᓴᕆᕚ ᓇᓪᓕᐊᑦ ᒎᑎᐅᑉ ᐱᖁᔭᖏᓐᓂᒃ ᓈᓚᖏᑦᑐᖅ ᐊᔪᕆᖅᑐᐃᑦᔪᑎᖏᓐᓂᒡᓗ.’
