1ᐊᑕᓂᐅᑉ ᒎᑎᐅᑉ ᑕᑯᑎᓚᐅᖅᐹᖓ; ᑕᑯᒋᑦ, ᐱᒡᓕᖅᑕᐅᔮᖅᑐᓂᒃ ᓴᖅᑭᑎᑦᓯᓚᐅᖅᐳᖅ ᐅᓄᖅᑐᖅᔪᐊᓂᒃ ᑲᑎᖅᓱᐃᕕᒃ ᓇᓪᓕᐅᑎᕋᑖᖅᑎᓪᓗᒍ ᐱᕈᖅᑐᑦ ᑭᖑᓪᓕᖅᐹᑦ ᐱᕈᖅᐸᓪᓕᐊᓕᖅᑎᓪᓗᒋᑦ, ᐊᖓᔪᖅᑳᖅᔪᐊᖅ ᑲᑎᖅᓱᐃᕋᑖᖅᑎᓪᓗᒍ ᐃᕕᖕᓂᒃ ᐆᒪᔪᐃᑦ ᓂᕿᒃᓴᖏᓐᓂᒃ. 
2ᐱᒡᓕᖅᑕᐅᔮᖅᑐᑦ ᓄᖒᑦᓯᖕᒪᑕ ᐃᕕᖕᓂᒃ ᓄᓇᒦᑦᑐᓂᒃ, ᐅᖃᓚᐅᖅᐳᖓ; ᐊᑕᓃᖅ ᒎᑏᒃ ᕿᓄᕗᖓ ᐃᓱᒪᒋᔪᓐᓁᖅᕕᒋᒃᑭᑦ! ᔧᑰᑉ ᑭᖑᕚᖏᑦ ᐊᓐᓇᒍᓐᓇᖁᓪᓗᒋᑦ, ᒥᑭᔫᓗᐊᕐᖕᒪᑕ.
3ᑕᕝᕙ ᐊᑕᓂᐅᑉ ᐃᓱᒪᓂ ᑕᒪᑐᒧᖓ ᐊᓯᑦᔨᓚᐅᖅᐹ, ᐅᖃᖅᓗᓂ, “ᑍᒤᑦᑐᖃᕐᖕᓂᐊᕈᓃᖅᐳᖅ,” ᐊᑕᓂᖅ ᐅᖃᖅᐳᖅ.
4ᐃᒫᒃ ᐊᑕᓂᐅᑉ ᒎᑎᐅᑉ ᑕᑯᑎᓚᐅᖅᐹᖓ: ᑕᑯᒋᑦ, ᐊᑕᓂᖅ ᒎᑎ ᐱᖁᔨᓚᐅᖅᐳᖅ ᐃᖅᑲᖅᑐᐃᓂᕐᖕᒥᒃ ᐃᑯᒪᒧᑦ, ᑕᕆᐅᖅ ᐃᑎᔪᖅᔪᐊᖅ ᐃᑯᐊᓪᓚᓚᐅᖅᐹ ᓄᓇᓗ ᐃᑯᐊᓪᓚᖃᓯᐅᑎᓕᖅᓗᓂ. 
5ᐅᖃᓚᐅᖅᐳᖓᓗ,
6ᑕᕝᕙ ᐊᑕᓂᐅᑉ ᐃᓱᒪᓂ ᑕᒪᑐᒧᖓ ᐊᓯᑦᔨᓚᐅᖅᐹ, ᐅᖃᖅᓗᓂ,
7ᐃᒫᒃ ᑕᑯᑎᓚᐅᖅᐹᖓ: ᑕᑯᒋᑦ, ᐊᑕᓂᖅ ᓇᖏᓚᐅᖅᐳᖅ ᐊᕙᓗᖅᔪᐊᑉ ᓴᓂᐊᓂ ᓇᐸᑦᓯᐊᕐᖕᒪᖔᑦ ᖃᐅᔨᓴᐅᑎᒧᑦ ᓴᓇᔭᐅᓯᒪᔪᒥ, ᑎᒍᒥᐊᖅᓗᓂᓗ ᓇᐸᑦᓯᐊᕐᖕᒪᖔᑦ ᖃᐅᔨᓴᐅᑎᒥᒃ.
8ᐊᑕᓂᐅᓪᓗ ᐅᖃᐅᑎᓚᐅᖅᐹᖓ, “ᐂᒨᓰ, ᓱᓇᒥᒃ ᑕᑯᕖᑦ?”
9ᐂᓴᑭᐅᑉ ᐳᖅᑐᔪᒦᑦᑐᑦ ᑐᒃᓯᐊᖅᕕᒋᕙᒃᑕᕕᓂᖏᑦ ᐃᓄᖃᕈᓐᓃᕈᒫᖅᐳᑦ,
10ᐊᒪᔧᐊ ᐱᑎᓕᒥ ᑐᓂᕐᕈᓯᖅᑎᑦᓯᔨ ᑎᓕᓯᓚᐅᖅᐳᖅ ᐅᖃᕆᐊᖅᑐᖅᑎᑦᓯᓪᓗᓂ ᔨᕈᐳᐊᒻᒧᑦ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓᓐᓄᑦ, ᐃᒫᒃ, “ᐂᒨᓯ ᐃᓱᒪᓕᐅᓕᕐᖕᒪᑦ ᐊᑭᕋᖅᑐᕈᒪᓪᓗᓂ ᐃᓕᖕᓄᑦ ᐄᓴᕅᓕᒥᐅᑎᒍᑦ, ᐅᖃᐅᓯᖏᓪᓗ ᐊᓯᕈᐃᓂᐊᖅᐳᑦ ᓄᓇᖁᑎᑦᑎᓐᓂᒃ. 
11ᐂᒨᓯ ᐃᒫᒃ ᐅᖃᓚᐅᕐᖕᒪᑦ, ‘ᔨᕈᐳᐊᒻ ᑐᖁᑕᐅᔪᒫᖅᐳᖅ ᓴᕕᒡᔪᐊᒧᑦ, ᐄᓴᕅᓕᒥᐅᓪᓗ ᐊᐅᓪᓚᕈᑦᔭᐅᔪᒫᖅᐳᑦ ᑎᒍᔭᐅᓗᑎᒃ ᓄᓇᒥᖕᓂᑦ.’”
12ᐊᒪᔧᐊᓗ ᐅᖃᖅᐳᖅ ᐂᒨᓯᒧᑦ, “ᐊᐅᓪᓚᓕᕆᑦ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ! ᕿᒫᓕᕆᑦ ᔫᑕᐅᑉ ᓄᓇᖓᓄᑦ, ᑍᑲᓂᓗ ᓂᕆᖃᑦᑕᖅᓗᑎᑦ ᓂᐊᖂᔭᒥᒃ, ᐅᖃᓪᓚᖃᑦᑕᕆᐊᖅᑐᓕᕆᑦ. 
13ᐅᖃᓪᓚᓚᐅᖅᓯᒪᓂᐊᕈᓐᓃᖅᐳᑎᑦ ᐱᑎᓕᒥ, ᐊᖓᔪᖅᑳᖅᔪᐊᑉ ᐃᑦᔪᕐᖕᓁᑦᑐᕕᖁᑎᒋᖕᒪᒍ, ᑐᒃᓯᐊᖅᕕᒃᔪᐊᖃᖅᕕᐅᓪᓗᓂᓗ ᐊᖓᔪᖅᑳᖅᔪᐊᖃᖅᕕᖕᒥ.”
14ᑕᕝᕙ ᐂᒨᓯᐅᑉ ᐊᒪᔧᐊ ᑭᐅᕚ ᐅᖃᐅᑎᓪᓗᒍ: “ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᒋᓐᖏᓛᖓ, ᐃᕐᖕᓂᕆᔭᐅᓇᖓᓘᓐᓃᑦ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᓄᑦ, ᓰᐱᓕᕆᔨᑐᐃᓐᓇᐅᕗᖓᓕ, ᓇᐹᖅᑐᒥᒃ ᓯᑲᒧᐊᕆᒥᒃ ᐸᐅᕐᖓᖏᓐᓂᒡᓗ ᑲᒪᔨᑐᐃᓐᓇᐅᕗᖓ. 
15ᐊᑕᓂᐅᑉ ᕾᖁᓚᐅᖅᐹᖓ ᓰᐱᓕᕆᔨᐅᑎᓪᓗᖓ, ᐊᑕᓂᐅᓪᓗ ᐅᖃᐅᑎᕚᖓ, ‘ᐅᖃᓪᓚᒋᐊᖅᑐᕆᑦ ᐃᓄᖁᑎᓐᓄᑦ ᐄᓴᕅᓕᐅᒥᐅᓄᑦ.’ 
16ᑍᒤᒻᒪᑦ ᒫᓐᓇ ᐊᑕᓂᐅᑉ ᐅᖃᐅᓯᖏᓐᓂᒃ ᑐᓴᓕᕆᑦ; ᐃᕝᕕᓪᓕ ᐅᖃᖅᐳᑎᑦ, ‘ᐅᖃᓪᓚᖕᓂᐊᕐᖕᓇᒃ ᐊᑭᕋᖅᑐᖅᓗᑎᑦ ᐄᓴᕅᓕᒥᐅᓂᒃ, ᐊᔪᕆᖅᑐᐃᑦᑍᓕᓗᑎᓪᓗ ᐂᓴᑭᐅᑉ ᑭᖑᕚᖏᓐᓄᑦ.’ 
17ᑍᒤᒻᒪᑦ ᐊᑕᓂᖅ ᐃᒫᒃ ᐅᖃᖅᐳᖅ: ‘ᓄᓕᐊᑦ ᐊᖑᑎᓄᑦ ᐊᑐᒐᐅᓂᐊᓕᖅᐳᖅ ᐃᒡᓗᒐᓴᖕᓂ, ᐃᕐᖕᓂᑎᓪᓗ ᐸᓂᑎᓪᓗ ᑐᖁᑕᐅᔪᒫᖅᐳᑦ ᓴᕕᒡᔪᐊᒧᑦ, ᓄᓇᖁᑏᑦ ᐊᕕᒃᑐᖅᑕᐅᔪᒫᖅᐳᖅ ᐆᒃᑐᕋᐅᑏᑦ ᐊᑐᖅᓗᒋᑦ; ᑐᖁᑕᐅᔪᒫᖅᐳᑎᓪᓗ ᓄᓇᒥ ᐃᑦᔪᕐᖕᓇᕐᖕᓂᕋᖅᑕᐅᔪᒥ, ᐄᓴᕅᓕᒥᐅᓪᓗ ᐊᐅᓪᓚᕈᑦᔭᐅᓪᓚᕆᒍᒫᖅᐳᑦ ᑎᒍᔭᐅᓗᑎᒃ ᓄᓇᒥᖕᓂᑦ.’”
