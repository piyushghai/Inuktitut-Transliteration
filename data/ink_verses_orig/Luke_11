1ᔩᓱᓯᓗ ᑐᒃᓯᐊᖅᐳᖅ ᐅᐸᒃᑕᒥᓂ, ᑐᒃᓯᐊᕇᕐᖕᒪᓪᓗ ᐃᓕᓐᓂᐊᖅᑎᖏᑕ ᐃᓚᖓᑦᑕ ᐅᖃᐅᑎᕚ, “ᐊᑕᓃᖅ, ᑐᒃᓯᐊᕐᖕᓂᕐᖕᒥᒃ ᐊᔪᕆᖅᑐᖅᑎᒍᑦ, ᔪᐊᓇᓯᐅᑦᑕᐅᖅ ᐃᓕᓐᓂᐊᖅᑎᓂ ᐊᔪᕆᖅᑐᓚᐅᕐᖕᒪᒋᑦ.”
2ᔩᓱᓯᐅᑉ ᐅᖃᐅᑎᕔᑦ, “ᑐᒃᓯᐊᓕᕌᖓᑦᓯ ᐃᒫᒃ ᐅᖃᖃᑦᑕᕆᑦᓯ:
3ᖃᐅᑕᒫᑦ ᓂᕿᒃᓴᑦᑎᓐᓂᒃ ᑐᓂᓯᕕᒋᑎᒍᑦ;
4ᐱᐅᖏᑦᑐᓕᓂᕗᓪᓗ ᐃᓱᒪᒋᔪᓐᓁᒃᑭᑦ,
5ᔩᓱᓯᐅᓪᓗ ᐅᖃᐅᑎᒃᑲᓐᓂᖅᐰᑦ, “ᓇᓕᖅᓯ ᐃᓚᓐᓇᕆᔭᖃᕈᓂ, ᐅᓐᓄᐊᕌᓗᒃᑯᑦ ᐅᐸᒃᓗᒍ ᐅᖃᐅᑎᒐᔭᕈᓂᐅᒃ, ‘ᐃᓚᓐᓈᒃ ᐅᑎᖅᑎᓛᖅᑕᓐᓂᒃ ᐂᑦᑐᓚᐅᓐᖓ ᓂᐊᖂᔭᓂᒃ ᐱᖓᓱᓂᒃ; 
6ᐃᓚᓐᓇᕆᔭᕋ ᐅᖓᓯᒃᑐᒥᑦ ᑎᑭᒻᒪᑦ, ᐅᕙᑦᑎᓐᓂ ᓂᕿᒃᓴᖃᖏᑦᓯᐊᕐᖕᒪᑦ’; 
7ᐃᓚᓐᓇᕆᔧᓪᓕ ᐃᒡᓘᑉ ᐃᓗᐊᓃᑦᑐᖅ ᐃᒫᒃ ᑭᐅᒃᐸᑦ, ‘ᑐᐹᖅᓴᖅᑕᐅᔪᒪᖏᓐᓇᒪ! ᐅᒃᑯᐊᖅᓗ ᐊᑦᓱᖏᖅᓯᒪᓕᕐᖕᒪᑦ, ᕿᑐᕐᖓᒃᑲᓗ ᓯᓂᖃᑎᒋᓪᓗᒋᑦ; ᒪᑭᑦᓱᒪᖏᓐᓇᒪ ᑐᓂᓯᕕᒋᔪᓐᓇᓐᖏᓚᒋᑦ.’ 
8ᐅᖃᐅᑎᕙᑦᓯ, ᑖᓐᓇ ᒪᑭᑦᓱᒪᖏᒃᑲᓗᐊᕈᓂ ᑐᓂᓯᔪᒪᖏᒃᑲᓗᐊᖅᓗᓂᓗ; ᐃᓚᓐᓇᕆᒐᒥᑎᑦ, ᒪᑭᓪᓗᓂ ᑐᓂᓯᕕᒋᒐᔭᖅᐹᑎᑦ ᐱᔪᒪᔭᕐᖕᓂᒃ, ᐱᔪᒪᕕᒌᓐᓇᕈᕕᐅᒃ. 
9ᐅᖃᐅᑎᕙᑦᓯᓗ, ᐱᔪᒪᒍᑦᓯ, ᑕᕝᕙ ᑐᓂᓯᕕᐅᓂᐊᖅᐳᓯ; ᕿᓂᕆᑦᓯ, ᑕᕝᕙ ᓇᓂᓯᓂᐊᖅᐳᓯ; ᑎᒡᓗᒃᑐᕆᑦᓯ, ᑕᕝᕙ ᒪᑐᐃᕈᑦᔭᐅᓂᐊᖅᐳᓯ. 
10ᓇᓪᓕᐊᑦ ᐱᔪᒪᔪᖅ ᑐᓂᓯᕕᐅᓂᐊᕐᖕᒪᑦ, ᕿᓂᖅᑐᖅᓗ ᓇᓂᓯᓂᐊᕐᖕᒪᑦ, ᑎᒡᓗᒃᑐᖅᑐᖅᓗ ᒪᑐᐃᕈᑦᔭᐅᓂᐊᕐᖕᒪᑦ. 
11ᓇᓪᓕᓯᓗ ᐊᑖᑕᐅᔪᓯ ᐃᕐᖕᓂᓯ ᖁᒡᓗᒋᐊᒥᒃ ᑐᓂᓯᕕᒋᒐᔭᖅᐱᓯᐅᒃ? ᐃᖃᓗᖕᒥᒃ ᐱᔪᒪᑎᓪᓗᒍ? 
12ᐅᕝᕙᓗ ᒪᓐᓂᖕᒥᒃ ᐱᑦᔪᒪᑎᓪᓗᒍ, ᓯᑯᐊᕐᐱᐅᓂᒥᒃ ᑐᖁᓐᓇᖅᑐᒥᒃ ᑐᓂᓯᕕᒋᒐᔭᖅᐱᓯᐅᒃ? 
13ᐃᓕᑦᓯ ᐱᐅᖏᑦᑑᒐᓗᐊᖅᑐᓯ, ᐱᐅᔪᒥᒃ ᑐᓂᓯᔭᕆᐊᒃᓴᖅ ᕿᑐᕐᖓᑦᓯᓐᓄᑦ ᖃᐅᔨᒪᒐᑦᓯ, ᐊᖏᓂᖅᓴᒥᒡᓕ ᐊᑖᑕᓯ ᕿᓚᖕᒦᑦᑐᖅ ᑐᓂᓯᔪᓐᓇᕐᖕᓂᖅᓴᐅᕗᖅ ᐊᓂᕐᖕᓂᕐᖕᒥᒃ ᐃᑦᔪᕐᖕᓁᑦᑐᒥᒃ ᐱᔪᒪᕕᒋᔨᒥᓄᑦ!”
14ᔩᓱᓯ ᐊᓂᑎᑦᓯᑎᓪᓗᒍ ᐊᓂᕐᖕᓂᖅᓗᖕᒥᒃ ᐅᖃᕈᓐᓇᖏᑎᑦᓯᔪᒥᒃ; ᐊᓂᕐᖕᓂᖅᓗᒃ ᐃᓄᖕᒥᑦ ᐊᓂᖕᒪᑦ, ᐅᖃᕈᓐᓇᖏᑦᑐᖅ ᐅᖃᕈᓐᓇᖅᓯᕗᖅ, ᐃᓄᐃᓪᓗ ᑲᒪᒻᒪᕆᓕᖅᐳᑦ, 
15ᐃᓚᖏᓪᓕ ᐅᖃᖅᐳᑦ, “ᐅᓇ ᐊᓂᕐᖕᓂᖅᓗᖕᓂᒃ ᐊᓂᑎᑦᓯᕙᒃᑐᖅ ᐱᐅᓪᔨᐹᐱᒃᑯᑦ, ᐊᓂᕐᖕᓂᖅᓗᒃᑐᑦ ᐊᖓᔪᖅᑳᖓᑦᑎᒍᑦ ᐱᔪᓐᓇᕐᖕᓂᖃᖅᑎᑕᐅᓪᓗᓂ.”
16ᐊᓯᖏᑕᓗ ᔩᓱᓯ ᐆᒃᑐᕈᒪᕚᑦ, ᕿᓚᖕᒥᑦ ᑲᒪᓇᖅᑐᒥᒃ ᓇᓗᓁᒃᑯᑕᕐᖕᒥᒃ ᑕᑯᑎᑦᓯᖁᓪᓗᒍ. 
17ᔩᓱᓯᐅᓪᓕ ᐃᓱᒪᖏᑦ ᖃᐅᔨᒐᒥᒋᑦ, ᐅᖃᐅᑎᕔᑦ, “ᐊᖓᔪᖅᑲᐅᕕᓕᒫᑦ, ᐃᒻᒥᒍᑦ ᐃᓛᒃᑰᖅᑎᓕᖅᐸᑕ ᐊᑭᕋᖅᑑᑎᓗᑎᒃ, ᐊᓯᕈᖅᓗᑎᒃ ᓄᖑᓐᓂᐊᖅᐳᑦ. ᐃᒡᓗᒥᐅᖃᑎᒌᓪᓗ ᐊᑭᕋᖅᑑᑎᓕᕈᑎᒃ ᐊᓯᕈᖅᓗᑎᒃ ᓄᖑᓐᓂᐊᕆᕗᑦ. 
18ᓵᑖᓇᓯᑦᑕᐅᖅ ᐊᕕᒃᑐᖅᓗᓂ ᐃᒻᒥᓄᑦ ᐊᑭᕋᖅᑐᓕᕈᓂ, ᖃᓄᖅ ᐊᑕᓂᐅᕕᖓ ᒪᑭᑕᔪᓐᓇᕋᔭᖅᐹ? ᐅᖃᕋᑦᓯ ᐊᓂᕐᖕᓂᖅᓗᖕᓂᒃ ᐊᓂᑎᑦᓯᖃᑦᑕᕐᖕᓂᕋᖅᓗᖓ ᐱᐅᓪᔨᐹᐱᒃᑯᑦ. 
19ᐊᓂᕐᖕᓂᖅᓗᐃᑦ ᐊᓂᑎᑉᐸᒃᑯᒃᑭᑦ ᐱᐅᓪᔨᐹᐱᒃᑯᑦ, ᓱᓇᒧᓪᓕ ᒪᓕᒃᑎᓯ ᐊᓂᕐᖕᓂᖅᓗᖕᓂᒃ ᐊᓂᑎᑦᓯᕙᒃᐹᑦ? ᑍᒤᒻᒪᑦ ᒪᓕᒃᑎᑦᓯᒍᑦ ᓱᓕᖏᓐᓂᓯ ᓴᖅᑭᑕᐅᕗᖅ. 
20ᒎᑎᐅᓪᓕ ᐱᔪᓐᓇᕐᖕᓂᖓᒍᑦ ᐊᓂᕐᖕᓂᖅᓗᖕᓂᒃ ᐊᓂᑎᑦᓯᕙᒃᑯᒪ, ᑕᕝᕙ ᒎᑎᐅᑉ ᐊᑕᓂᐅᕕᖓᑕ ᑎᑭᓯᒪᕚᓯ.
21ᐊᖑᑦ ᓴᓐᖏᔪᐊᓗᒃ, ᓱᒋᐅᑎᖃᑦᓯᐊᖅᓗᓂᓗ, ᐃᒡᓗᓂ ᖃᐅᔨᓴᑦᓯᐊᖅᐸᒍ, ᐱᖁᑎᖏᑦ ᐱᔭᐅᓂᐊᑦᔭᓐᖏᓚᑦ. 
22ᓴᓐᖏᓂᖅᓴᒧᓪᓕ ᐅᐸᒃᑐᖅᑕᐅᒍᓂ ᓵᓚᒋᔭᐅᒍᓂᓗ, ᓱᒋᐅᑎᖏᓐᓂᒃ ᐊᖅᓵᖅᑕᐅᓂᐊᖅᐳᖅ ᑕᑎᒋᔭᖏᓐᓂᒃ, ᐱᖁᑎᖏᓪᓗ ᐊᒡᒍᖅᓗᒋᑦ ᐱᑖᕆᔭᐅᒐᔭᖅᐳᑦ.
23ᐅᕙᓐᓂᒃ ᐃᓚᖃᖏᑦᑐᖅ ᐊᑭᕋᖅᑐᖅᑎᒋᕙᕋ, ᑲᑎᖅᓱᐃᖃᑎᒋᓐᖏᑕᕋᓗ ᐊᕙᒻᒧᐊᒃᑎᑦᓯᕗᖅ.”
24“ᐊᓂᕐᖕᓂᖅᓗᒃ ᓵᑖᓇᓯᒥᓐᖔᖅᑐᖅ ᐃᓄᖕᒥᑦ ᐊᓂᒐᒥ, ᐃᖏᕐᕋᕗᖅ ᓄᓇᒃᑯᑦ ᐱᕈᖅᑐᖃᖏᑦᑐᒃᑯᑦ ᐸᓂᖅᑐᐊᓗᒃᑯᑦ ᐃᓂᒃᓴᖅᓯᐅᖅᓗᓂ; ᐃᓂᒃᓴᖅᓯᐊᖏᓐᓇᒥᓗ ᐃᓱᒪᓕᖅᐳᖅ, ‘ᐃᒡᓗᓐᓄᑦ ᐅᑎᕐᖕᓂᐊᓕᖅᐳᖓ ᐊᓂᕕᒋᓚᐅᖅᑕᓐᓄᑦ.’ 
25ᐅᑎᕋᒥᓗ ᑕᑯᕚ ᓴᓗᒻᒪᑦᓯᐊᖅᑐᖅ ᐋᖅᑭᑦᓯᐊᖅᓯᒪᓕᖅᑐᖅᓗ. 
26ᑕᕝᕙ ᐊᓂᕗᖅ ᐂᒃᓯᖅᓗᓂ 7-ᓂᒃ ᐊᓂᕐᖕᓂᖅᓗᖕᓂᒃ ᐃᒻᒥᓂᑦ ᐱᐅᖏᓐᓂᖅᓴᐅᔪᓂᒃ, ᑕᕝᕗᓐᖓᕋᒥᒡᓗ ᑕᕝᕙᓂ ᐃᓂᖃᓕᖅᐳᑦ; ᐃᓄᒡᓗ ᓯᕗᓂᖓᓂᑦ ᐱᐅᖏᓐᓂᖅᓴᐅᓕᖅᐳᖅ ᖃᓄᐃᓐᓂᕆᓚᐅᖅᑕᒥᓂᑦ.”
27ᔩᓱᓯᓗ ᑍᒫᒃ ᐅᖃᖅᑎᓗᒍ, ᐊᕐᖕᓇᖅ ᓂᐱᖃᓕᖅᐳᖅ ᐃᓄᒋᐊᒃᑐᓂᑦ ᐅᖃᖅᓗᓂᓗ, “ᖁᕕᐊᓱᒍᑎᒃᓴᖃᖅᐳᖅ ᐊᕐᖕᓇᖅ ᑍᓐᓇ ᐃᓕᖕᓂᒃ ᐃᕐᖕᓂᓚᐅᖅᑐᖅ ᐊᒫᒪᒃᑎᑦᓯᓚᐅᖅᑐᖅᓗ!”
28ᔩᓱᓯᓕ ᐅᖃᖅᐳᖅ, “ᖁᕕᐊᓱᒍᑎᒃᓴᖃᖔᖅᐳᓪᓕ ᒎᑎᐅᑉ ᐅᖃᐅᓯᖏᓐᓂᒃ ᑐᓴᖅᑐᑦ ᒪᓕᑦᓯᐊᖅᑐᓪᓗ!”
29ᐃᓄᐃᓪᓕ ᔩᓱᓯᐅᑉ ᐊᕙᑖᓃᑦᑐᑦ ᐃᓄᒋᐊᒃᓯᕙᓪᓕᐊᖕᒪᑕ ᐅᖃᐅᑎᓕᖅᐰᑦ, “ᒫᓐᓇᐅᔪᖅ ᐅᓪᓗᒥ ᐃᓄᐃᑦ ᐱᐅᖏᑦᑐᓕᔪᐊᓘᖕᒪᑕ; ᑲᒪᓇᖅᑐᒥᒡᓗ ᑕᑯᔪᒪᓪᓗᑎᒃ, ᑲᒪᓇᖅᑐᒥᒡᓕ ᑕᑯᑎᑕᐅᓂᐊᓐᖏᓚᑦ ᔫᓇᐅᑉ ᑲᒪᓇᖅᑐᒦᓚᐅᕐᖕᓂᖓᑕ ᐊᓯᐊᓂᒃ. 
30ᔫᓇ ᓇᓗᓁᒃᑯᑕᐅᓕᓚᐅᕐᖕᒪᑦ ᐃᓄᖕᓄᑦ ᓂᓂᕕᒥᐅᓄᑦ, ᑍᒫᒃᑕᐅᖅ ᐃᓅᑉ ᐃᕐᖕᓂᖓ ᓇᓗᓁᒃᑯᑕᐅᓂᐊᕆᕗᖅ ᒫᓐᓇ ᐃᓅᔪᓄᑦ. 
31ᐅᓪᓗᖅ ᐃᖅᑲᖅᑐᐃᕕᒃ ᓇᓪᓕᐅᑎᒃᐸᑦ ᓰᐸᒥᐅᑦ ᑯᐃᓐᖓᑦ ᓇᖏᖅᓯᔪᒫᖅᐳᖅ ᐃᖅᑲᖅᑐᐃᓗᓂ ᒫᓐᓇ ᐃᓅᔫᓂᒃ ᓱᒋᐊᖅᑕᐅᔪᒃᓴᐅᖁᓪᓗᒋᑦ; ᑍᓐᓇ ᓄᓇᒥᓂᑦ ᐅᖓᓯᒃᑐᐊᓗᖕᒥᑦ ᑎᑭᓚᐅᕐᖕᒪᑦ ᑐᓵᔭᖅᑐᖅᓗᓂ ᓲᓗᒨᓂᐅᑉ ᓯᓚᑐᓂᖓᓂᒃ; ᑕᑯᒋᓪᓗ, ᐅᖃᐅᑎᕙᑦᓯ ᓲᓗᒨᓂᒥᑦ ᐊᖏᓂᖅᓴᒥᒃ ᐅᕙᓃᑦᑐᖃᖅᐳᖅ. 
32ᐅᓪᓗᒥ ᐃᖅᑲᖅᑐᐃᕕᖕᒥ ᓂᓂᕕᒥᐅᑦ ᒪᑭᑦᓱᒫᖅᐳᑦ ᒫᓐᓇ ᐃᓅᔪᑦ ᐃᖅᑲᖅᑐᖅᓗᒋᑦ ᓱᒋᐊᖅᑕᐅᖁᓪᓗᒋᑦ; ᑍᒃᑯᐊ ᓂᓂᕕᒥᐅᑦ ᖃᕿᐊᓕᓚᐅᕐᖕᒪᑕ ᐱᐅᖏᑦᑐᓕᓂᕐᖕᒥᖕᓂᒃ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ ᔫᓇ ᐊᔪᕆᖅᑐᐃᑎᓪᓗᒍ ᑐᓵᒐᒥᒃ, ᑕᑯᒋᓪᓗ ᐅᖃᐅᑎᕙᑦᓯ ᔫᓇᒥᑦ ᐊᖏᓂᖅᓴᒥᒃ ᐅᕙᓃᑦᑐᖃᖅᐳᖅ!”
33“ᓇᓂᕈᐊᕐᖕᒥᒃ ᐃᑭᑦᓯᔪᖃᕌᖓᒥ ᐃᔨᖅᑕᐅᕙᓐᖏᓚᖅ, ᒪᒃᑲᐅᔭᐅᓪᓘᓐᓃᑦ ᐊᑖᓄᑦ ᐃᓕᔭᐅᕙᓐᖏᓚᖅ; ᓇᓂᕈᐊᒃᑯᕕᐅᓪᓕ ᐃᓂᖓᓄᑦ ᐃᓕᔭᐅᕙᒃᐳᖅ, ᐃᒡᓗᒧᑦ ᐃᑎᖅᑐᑦ ᖃᐅᒪᔪᒥᒃ ᑕᑯᖁᓪᓗᒋᑦ. 
34ᐃᔨᓯ ᑎᒥᑦᓯᓐᓄᑦ ᓇᓂᕈᐊᑎᑐᑦ ᑍᒤᑉᐳᑦ; ᐃᔩᒃᑭᒃ ᑕᑯᓐᓇᑦᓯᐊᖅᐸᑎᒃ ᑎᒦᑦ ᐃᓘᓐᓈᑦ ᖃᐅᒪᔪᒦᑉᐳᖅ; ᐃᔩᒃᑭᒡᓕ ᑕᑯᓐᓇᖏᑉᐸᑎᒃ ᑎᒦᑦ ᐃᓘᓐᓈᑦ ᑖᖅᑐᒦᑉᐳᖅ. 
35ᑍᒤᒻᒪᑦ ᖃᐅᔨᓴᑦᓯᐊᕆᑦ ᖃᐅᒪᔪᖅ ᐃᓗᖕᓃᑦᑐᖅ ᑖᖅᓯᖁᓇᒍ. 
36ᑎᒥᓕᒫᑦ ᖃᐅᒪᓯᐅᖅᐸᑦ, ᑖᖅᑑᓂᖃᖏᓪᓗᓂ, ᑕᕝᕙ ᑎᒥᓕᒫᑦ ᖃᐅᒪᓯᐅᕐᖕᓂᐊᖅᐳᖅ, ᓇᓂᕈᐊᑎᑐᑦ ᐃᓕᖕᓂᒃ ᖃᐅᒪᑎᑦᓯᑦᓯᐊᖅᑐᑎᑐᑦ.”
37ᔩᓱᓯᓕ ᑍᒫᒃ ᐅᖃᖅᑎᓪᓗᒍ, ᐹᕋᓯᐅᑉ ᓂᕆᔭᖅᑐᖁᕚ ᐃᒡᓗᒥᓄᑦ; ᑕᕝᕗᓐᖓᕋᒥᓗ ᐃᖏᑉᐳᖅ ᓂᕆᕕᖕᒧᑦ. 
38ᐹᕋᓯᓕ ᑲᒪᕕᒡᔪᐊᖅᐳᖅ ᔩᓱᓯ ᐅᐊᓴᖅᑳᖏᒻᒪᑦ ᓂᕆᓚᐅᖏᓐᓂᕐᖕᒥᓂ. 
39ᐊᑕᓂᐅᓪᓗ ᐅᖃᐅᑎᕚ, “ᐃᓕᑦᓯ ᐹᕋᓰᑦ ᑏᑑᑏᑦ ᓂᕐᕆᑏᓪᓗ ᓯᓚᑎᖏᑦ ᓴᓗᒻᒪᖅᓴᕋᓗᐊᖅᐸᓯ, ᐃᓗᓯᓕ ᐱᑖᕈᒫᓂᐊᓗᖕᒥᒃ ᐱᐅᖏᑦᑐᓕᓂᕐᖕᒥᒡᓗ ᑕᑕᑉᐳᖅ. 
40ᓯᓔᑦᑐᓯ! ᑖᑦᓱᒪ ᓯᓚᑖᓂᒃ ᓴᓇᓚᐅᖅᑑᑉ ᐃᓗᐊᑦᑕᐅᖅ ᓴᓇᓚᐅᓐᖏᓚᐅᒃ? 
41ᑏᑑᑎᐅᑉ ᓂᕐᕆᑏᓪᓗ ᐃᓗᐊᓃᑦᑐᑦ ᑐᓂᓯᒋᒃ ᐊᒃᓗᔪᓄᑦ; ᑕᑯᒋᓪᓗ, ᑕᕝᕙ ᓴᓗᒻᒪᑦᓯᐊᓕᕐᖕᓂᐊᖅᐳᓯ ᐃᓘᓐᓇᖓᒍᑦ.
42ᑲᑉᐱᐊᓐᓇᒦᒡᓕ ᐃᓕᑦᓯ ᐹᕋᓰᑦ! ᑕᓪᓕᒪᐅᔪᐃᖅᐸᒃᑐᓯ ᐊᒡᓛᑦ ᓂᕿᒧᑦ ᐃᓚᒃᓴᑯᓗᖕᓂᒃ ᐱᕈᖅᑐᓂᒃ ᒥᓐᑎᓂᒃ ᕉᓂᒡᓗ ᐊᑎᖃᖅᑐᓂᒃ, ᐊᓯᖏᓐᓂᒡᓗ ᐱᕈᖅᑐᓂᒃ, ᓈᒻᒪᓈᖅᑐᒥᒃ ᐱᓇᓱᐊᕐᖕᓂᖅ, ᓇᒡᓕᒍᓱᖕᓂᖅᓗ ᒎᑎᒥᒃ ᑲᒪᒋᓇᒋᑦ; ᑖᒃᑯᐊ ᐱᔭᕆᐊᖃᖅᐸᓯ, ᐊᓯᖏᓪᓗ ᐊᑐᕆᐊᓖᑦ ᖁᔭᓈᖏᓪᓗᒋᑦ.
43ᑲᑉᐱᐊᓐᓇᒦᒃ ᐃᓕᑦᓯ ᐹᕋᓰᑦ! ᔫᑎᑦ ᐅᒃᐱᕐᖕᓂᕐᖕᒧᑦ ᑲᑎᒪᕕᖏᓐᓂ ᐃᒃᓯᕙᐅᑕᓂ ᐱᐅᓂᖅᐹᓂ ᐃᒃᓯᕙᔪᒪᕙᒃᑐᓯ, ᐃᓄᖕᓄᓪᓗ ᓂᓪᓕᐅᑦᔭᐅᑦᓯᐊᕈᒪᕙᒃᑐᓯ ᓂᐅᕕᖅᕕᖕᓂ. 
44ᑲᑉᐱᐊᓐᓇᒦᖑᔪᓯ! ᐃᓗᕕᖅᑎᑐᑦ ᓇᓗᓁᒃᑯᑕᖃᖏᑦᑐᑎᑐᑦ ᑍᒤᓐᓇᑦᓯ, ᐃᓄᐃᓪᓗ ᖄᑦᓯᒍᑦ ᐱᓱᒃᐸᒃᐳᑦ ᖃᐅᔨᒪᓇᑎᒃ.”
45ᐱᖁᔭᓂᒃ ᐃᓕᓮᔩᑦ ᐃᓚᖓᑦᑕ ᐅᖃᐅᑎᕚ, “ᑍᒫᒃ ᐅᖃᖅᑎᓪᓗᑎᑦ, ᐅᕙᑦᑎᓐᓂᒃ ᓇᕐᕈᓇᖅᑎᑦᓯᒋᕗᑎᑦ!”
46ᔩᓱᓯᐅᑉ ᑭᐅᕚ, “ᑲᑉᐱᐊᓐᓇᒦᒃ ᐃᓕᑦᓯ ᐱᖁᔭᓂᒃ ᐃᓕᓮᔨᐅᔪᓯ! ᐃᓄᐃᑦ ᐅᖁᒤᑦᑐᐊᓗᖕᓂᒃ ᐊᒡᔭᖅᓯᑎᓐᓇᓱᐊᕋᑦᓯᐅᒃ ᐊᒡᔭᒐᒃᓴᐅᖏᑦᑐᓂᒃ, ᓇᖕᒥᓂᖅᓗ ᒥᑭᔪᑯᓗᖕᒥᒡᓘᓐᓃᑦ ᐊᒡᔭᕋᓱᐊᖅᑕᖏᓐᓂᒃ ᐃᑲᔪᕋᓱᐊᕋᓯᐅᒃ. 
47ᑲᑉᐱᐊᓐᓇᒦᒃ ᐃᓕᑦᓯ! ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᑦ ᓯᕗᓕᑦᓯ ᑐᖁᓚᐅᖅᑕᖏᑦ ᐃᓗᕕᖃᖅᕕᓕᐅᕋᑦᓯᐅᒃ ᐃᖅᑲᐅᒪᔭᐅᑦᔪᑎᒃᓴᖏᓐᓂᒃ. 
48ᑕᕝᕙ ᓇᓗᓁᖅᓯᕗᓯ ᓈᒻᒪᒃᓴᕐᖕᓂᑦᓯᓐᓂᒃ ᓯᕗᓕᑦᓯ ᐱᓂᐊᕐᖕᓂᕆᓚᐅᖅᑕᖏᓐᓂᒃ; ᓯᕗᓕᓯ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᓐᓂᒃ ᑐᖁᑦᓯᓚᐅᖅᐳᑦ, ᐃᓕᑦᓯᓕ ᑐᖁᓚᐅᖅᑕᖏᑦ ᐃᓗᕕᖃᖅᕕᓕᐅᖅᐸᓯ ᐃᖅᑲᐅᒪᔭᐅᑦᔪᑎᒃᓴᖏᓐᓂᒃ. 
49ᑍᒤᒻᒪᑦ ᒎᑎ ᓯᓚᑐᓂᕐᖕᒥᒍᑦ ᐅᖃᓚᐅᖅᐳᖅ, ‘ᐱᔪᖃᓛᖅᑐᒥᒃ ᐅᖃᖅᑎᓐᓂᒃ ᐅᖃᕆᐊᖅᑐᖅᑎᑕᓐᓂᒡᓗ ᑎᓕᓯᕕᒋᔪᒫᖅᐸᒃᑲ;+ ᑖᒃᑯᐊᓕ ᑐᖁᑦᓯᔪᒫᖅᐳᑦ ᐃᓚᖏᓐᓂᒃ, ᐃᓚᖏᓪᓗ ᐊᑭᕋᖅᑐᖅᓗᒋᑦ.’ 
50ᑍᒪ ᒫᓐᓇ ᐃᓅᔪᑦ ᓱᒋᐊᖅᑕᐅᑦᔪᑎᖃᕈᒫᖅᐳᑦ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᓐᓂᒃ ᑐᖁᑕᐅᓯᒪᔪᓂᒃ ᐱᑦᔪᑎᖃᖅᑐᒧᑦ, ᓯᓚᖅᔫᑉ ᐱᒋᐊᕐᖕᓂᖓᓂᑦ ᒫᓐᓇᒧᑦ ᑎᑭᓪᓗᒍ ᑐᖁᑕᐅᖃᑦᑕᖅᓯᒪᔪᓂᒃ. 
51ᐂᐱᓕᐅᑉ ᑐᖁᑕᐅᓂᖓᓂᑦ ᔭᑲᕅᐊᐅᑉ ᑐᖁᑕᐅᓂᖓ ᑎᑭᓪᓗᒍ, ᑖᓐᓇ ᑐᖁᑕᐅᓚᐅᕐᖕᒪᑦ ᑐᒃᓯᐊᖅᕕᒡᔪᐊᕐᖕᒥ ᑐᓂᕐᕈᓯᖅᕕᐅᑉ ᐃᑦᔪᕐᖕᓁᑦᑐᕕᐅᓪᓗ ᐊᑯᓐᓂᖓᓂ. ᐃᓛᒃ ᐅᖃᐅᑎᕙᑦᓯ, ᒫᓐᓇ ᐅᑯᐊ ᐃᓅᔪᑦ ᓱᒋᐊᖅᑕᐅᔪᒫᖅᐳᑦ ᑍᒃᑯᐊ ᑕᒪᕐᖕᒥᑦᓯᐊᖅ ᓱᒋᐊᖅᑕᐅᑦᔪᑎᒋᓗᒋᑦ!
52ᑲᑉᐱᐊᓐᓇᒦᒃ ᐃᓕᑦᓯ ᐱᖁᔭᓂᒃ ᐃᓕᓮᔩᑦ! ᐃᓕᓯᒪᓂᐅᑉ ᒪᑐᖓᑕ ᐲᕈᑖ ᐱᓯᒪᒐᑦᓯᐅᒃ; ᐃᓕᑦᓯᓕ ᓇᖕᒥᓂᖅ ᐃᑎᕐᖕᓂᐊᓐᖏᓚᓯ, ᐃᑎᕈᒪᔪᓪᓗ ᐃᑎᖅᑎᑦᑍᓕᕙᓯ!”
53ᔩᓱᓯᓕ ᑕᕝᕙᓐᖓᑦ ᕿᒪᕉᑎᑎᓪᓗᒍ, ᐱᖁᔭᓂᒃ ᐃᓕᓮᔩᑦ, ᐹᕋᓰᓪᓗ ᐊᑭᕋᖅᑐᒻᒪᕆᓕᖅᐹᑦ ᐊᐱᖅᓱᖅᓗᑎᒡᓗ ᔩᓱᓯᐅᑉ ᒥᒃᓵᓄᑦ ᓱᓇᑐᐃᓐᓇᕐᖕᓂᒃ ᐅᓄᖅᑐᓂᒃ, 
54ᐅᐸᓗᐃᓇᓱᐊᖅᐹᓪᓗ ᖃᓄᑐᐃᓐᓇᖅ, ᐅᖃᐅᓯᖏᓪᓗ ᑲᒪᒋᑦᓯᐊᖅᓗᒋᑦ, ᐅᖃᐅᓯᖓᓂᑦ ᓈᒻᒪᖏᑦᔪᑎᒃᓴᖅᓯᐅᖅᓗᑎᒃ.
