1ᐃᒫᒃ ᔨᕆᒤᐊᐅᑉ ᒎᑎᐅᑉ ᐅᖃᖅᑎᖓᑕ ᐸᕉᒃ ᓂᕅᐊᐅᑉ ᐃᕐᖕᓂᖓ ᐅᖃᐅᑎᓚᐅᖅᐹ, ᔨᕼᐅᐃᐊᑭᒻ ᔫᓮᐊᐅᑉ ᐃᕐᖕᓂᖓ ᐊᖓᔪᖅᑳᖅᔪᐊᖑᓯᒪᓕᖅᑎᓪᓗᒍ ᐊᕐᕌᒍᓂᒃ ᓯᑕᒪᓂᒃ, ᐸᕉᒃ ᑎᑎᕋᓚᐅᖅᓯᒪᓕᖅᑎᓪᓗᒍ ᔨᕆᒤᐊᐅᑉ ᐅᖃᖅᐸᓪᓕᐊᔭᖏᓐᓂᒃ ᐊᒡᓚᖕᓂᒃ. 
2ᐃᒫᒃ ᑕᕝᕙ ᐊᑕᓂᖅ ᐄᓴᕅᓕᒥᐅᑦ ᒎᑎᖓᑦ ᐅᖃᖅᐳᖅ, “ᐸᕉᒃ ᐃᓕᖕᓄᑦ: 
3ᐅᖃᓚᐅᕋᕕᑦ, ‘ᐅᕙᓐᓄᑦ ᑲᑉᐱᐊᓐᓇᒦᒃ ᐊᑕᓂᐅᑉ ᐋᓐᓂᐊᕐᖕᓂᕋ ᐃᓚᒃᑲᓐᓂᕐᖕᒪᒍ ᕿᒃᓵᖕᓇᖅᑐᒥᒃ, ᐋᓐᓂᐊᓂᕐᖕᒧᑦ ᐃᓂᓪᓚᒍᓐᓇᓐᖏᓚᖓ.’
4ᐊᑕᓂᖅ ᐅᖃᖅᐳᖅ, ᐃᒫᒃ ᐅᖃᐅᑎᒍᒃ, ᑕᑯᒋᑦ, ᓇᑉᐸᖅᑎᓚᐅᖅᑕᒃᑲ ᓄᖑᑎᑦᓱᒫᕆᕙᒃᑲ, ᐱᕈᖅᑎᓚᐅᖅᑕᒃᑲᓗ ᓄᓱᒃᐸᒡᓗᒋᑦ ᓄᓇᓕᒫᒥᑦ. 
5ᐱᔪᓐᓇᖅᑐᖅᔪᐊᖑᓕᕈᑎᒃᓴᓂᒃ ᕿᓂᕈᕕᑦ, ᕿᓂᕈᓐᓃᕆᑦ ᐊᓯᕈᖅᑕᐅᓇᖅᑐᒥᒃ ᐃᓄᓕᒫᓄᑦ ᑎᑭᑎᑦᓯᓂᐊᕋᒪ, ᐊᑕᓂᖅ ᐅᖃᖅᐳᖅ, ᐃᕝᕕᓪᓕ ᐃᓅᓯᕐᖕᒥᒃ ᑐᓂᓂᐊᖅᐸᒋᑦ ᓇᒧᑐᐃᓐᓇᖅ ᐂᓂᐊᕈᕕᑦ ᐃᓅᑎᑦᓱᒫᖅᐸᒋᑦ.”
