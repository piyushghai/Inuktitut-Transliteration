1ᔪᕉᓴᓚᒥᐅᑕᐅᔪᓯ ᐊᖅᑯᑎᓯ ᐱᓱᑲᑕᒡᓗᒋᑦ ᕿᓂᓚᐅᕆᑦᓯ, ᑲᑎᕕᐅᕙᒃᑐᓪᓗ ᐃᓄᖕᓄᑦ, ᑕᑯᔪᓐᓇᕐᖕᒪᖔᑦᓯ ᐊᑕᐅᓯᕐᖕᒥᒃ ᐊᑲᐅᔪᒥᒃ ᐃᓅᓇᓱᐊᖅᑐᒥᒃ ᓱᓕᔪᒥᒡᓗ ᐃᓕᖅᑯᓯᖃᕋᓱᐊᖅᑐᒥᒃ ᐃᓄᒃᑕᖃᕐᖕᒪᖔᑦ, ᑕᕝᕙ ᔪᕉᓴᓚᒻ ᐃᓱᒪᒋᔪᓐᓁᖅᕕᒋᓂᐊᖅᐸᕋ. 
2ᐅᖃᕋᓗᐊᖅᓗᑎᒃ ᐊᑕᓂᐅᑉ ᐊᑎᖓᓂ ᐱᓂᐊᕐᖕᓂᕋᖅᓗᑎᒃ ᑭᓯᐊᓂᓕ ᓱᓕᑎᑦᓯᕙᓐᖏᓚᑦ ᐅᖃᖅᑕᒥᖕᓂᒃ. 
3ᐊᑕᓃᖅ, ᓱᓕᔪᓂᒃ ᕿᓂᖅᐳᑎᑦ, ᐋᓐᓂᕋᓗᐊᕋᕕᒋᑦ ᐃᒃᐱᖕᓂᓐᖏᓚᑦ, ᐱᕕᒃᓮᕈᑎᒐᓗᐊᕋᕕᒋᑦ ᓱᓕ ᐋᖅᑭᒋᐊᕈᒪᓐᖏᓚᑦ. ᑮᓇᖏᑦ ᓴᖑᑎᑕᒃᓴᐅᖏᑦᑐᑎᑐᑦ ᑕᐅᑦᑐᖃᖅᐳᑦ ᓵᒋᐊᕈᒪᓇᑎᒡᓗ. 
4ᐃᓱᒪᓚᐅᖅᐳᖓ, ᐊᔪᖅᓴᖅᑑᓂᕐᖕᒥᖕᓄᑦ ᑍᒤᑦᔪᑎᖃᕋᓱᒋᓪᓗᒋᑦ, ᓯᓔᑦᔪᑎᖃᕋᓱᒋᓚᐅᖅᐸᒃᑲᓗ ᓇᓗᒐᒥᒃ ᒎᑎᐅᑉ ᐱᖁᔭᖓᓂᒃ, ᐱᓂᐊᕐᖕᓂᐅᖁᔭᖏᓐᓂᒡᓗ. 
5ᐊᖓᔪᖅᑳᓄᑦ ᐂᓂᐊᖅᐳᖓ, ᐅᖃᓪᓚᒡᕕᒋᓗᒋᓪᓗ ᓇᓗᓇᓐᖏᓚᖅ ᖃᐅᔨᒪᒐᔭᕐᖕᒪᑕ ᐊᑕᓂᐅᑉ ᐱᖁᔭᖓᓂᒃ, ᐱᓂᐊᖅᑕᐅᖁᔭᖏᓐᓂᒡᓗ, ᑭᓯᐊᓂᑦᑕᐅᖅ ᓇᖕᒪᐅᑎᒥᖕᓂᒃ ᓱᕅᓯᒪᕗᑦ, ᕿᓚᕈᑎᖏᓪᓗ ᕿᒃᑐᕋᖅᓗᒋᑦ. 
6ᑕᒪᓐᓇ ᐱᓪᓗᒍ ᓛᔭᒧᑦ ᓇᐹᖅᑐᐃᑦ ᐊᑯᓐᓂᖓᓂ ᑐᖁᑕᐅᓂᐊᖅᐳᑦ. ᐊᒪᕈᕐᖕᓄᓪᓗ ᓱᓇᖃᔪᐃᑦᑐᒥᑦ ᐱᔪᓄᑦ ᐹᔭᐅᓂᐊᖅᐳᑦ. ᐃᖅᓯᓇᖅᑐᒧᓪᓗ ᓕᐅᐸᕐᑦᒧᑦ ᐅᑕᖅᑭᔭᐅᓂᐊᖅᐳᑦ ᓄᓇᓕᖏᑕ ᖃᓂᒋᔭᖏᓐᓂ, ᓄᓇᓖᓪᓗ ᓯᓚᑖᓄᐊᖅᑐᑦ ᐅᒋᐊᖅᑕᓂᐊᖅᐳᑦ, ᑕᒻᒪᖅᓯᒪᓂᖓᑦ ᐊᖏᓗᐊᓕᕐᖕᒪᑦ, ᑲᑕᒍᑎᒋᓯᒪᔭᖏᓪᓗ ᐅᓄᓗᐊᓕᖅᓗᑎᒃ. 
7“ᓱᖕᒪᑦ ᐃᓱᒪᒋᔪᓐᓁᖅᕕᒋᔭᖃᖅᑐᒃᓴᐅᕗᖔ ᐃᓕᑦᓯᓐᓂᒃ? ᕿᑐᕐᖓᓯ ᐊᒡᓛᑦ ᒪᓕᒍᒪᔪᓐᓁᖅᐳᑦ ᐅᕙᓐᓂᒃ, ᐊᖏᒻᒪᕆᒃᐸᒡᓗᑎᒡᓗ ᒎᑎᓐᖑᐊᑦ ᐊᑎᖏᑦ ᐊᑐᖅᓗᒋᑦ. ᐃᓅᑦᔪᑎᒃᓴᓕᒫᖏᓐᓂᒃ ᐊᔪᖅᓴᖅᑎᖏᒃᑲᓗᐊᕋᒃᑭᑦ, ᓱᓕᓕ ᐊᓯᓐᓂᐊᖅᐳᑦ, ᐊᖑᓐᓂᐊᖅᑎᓪᓗ ᐃᒡᓗᖏᓐᓃᖃᑦᑕᖅᓗᑎᒃ. 
8ᕿᒻᒥᖅᔪᐊᑎᑐᑦ ᓂᕆᑎᑕᐅᑦᓯᐊᖃᑦᑕᖅᑐᑎᑐᑦ ᐱᔪᒪᓂᕾᓐᓇᖅᐳᑦ, ᓯᓚᖅᑲᑎᒥ ᓄᓕᐊᖓᓂᒃ ᐃᒡᓕᒍᓱᓂᖃᕐᖕᒪᑕ. 
9ᓱᒋᐊᖅᓯᔪᒃᓴᐅᓐᖏᓚᖔ ᐃᓕᖅᑯᓯᕆᔭᖓᑦ ᐱᓪᓗᒍ? ᐊᑭᓂᐊᖅᑐᒃᓴᐅᓐᖏᓚᖔ? ᐃᓅᖃᑎᒌᒡᔪᐊᓄᑦ ᑍᒤᓕᐅᖅᑐᓄᑦ? 
10ᐸᐅᕐᖓᓕᒃᓴᓂᒃ ᐱᕈᖅᓰᕕᖁᑎᖏᑦ ᐊᓯᕈᓕᖅᓯᐅᒃ, ᑭᓯᐊᓂ ᓄᖑᑎᒻᒪᕆᒃᑍᓕᓗᒋᑦ, ᐊᕙᓚᖓᔪᖏᑦ ᐱᕈᖅᕕᐅᔪᒃᓴᑦ ᓇᑲᑎᖅᓗᒋᑦ, ᑖᒃᑯᐊ ᐊᑕᓂᐅᑉ ᐱᒋᖏᒻᒪᒋᑦ. 
11ᐄᓴᕅᓕᒥᐅᑦ ᔫᑕᒥᐅᓪᓗ, ᐊᓯᓐᓂᐊᓚᐅᕐᖕᒫᖓ, ᐊᑕᓂᖅ ᐅᖃᖅᐳᖅ.”
12ᐊᑕᓂᖅ ᓴᒡᓗᑎᒋᓪᓗᒍ ᐅᖃᓚᐅᕐᖕᒪᑕ ᐅᖃᖅᓗᑎᒃ, “ᖃᓄᐃᓕᐅᑦᔮᖏᓐᓚᖅ ᐅᕙᑦᑎᓐᓂᒃ, ᐊᓯᕈᕐᖕᓇᖅᑐᒧᑦ ᑎᑭᑕᐅᑦᔮᓐᖏᓚᒍᑦ, ᐅᓇᑕᖅᑐᓂᒃ ᑳᖕᓇᖅᑐᒥᒡᓘᓐᓃᑦ ᑕᑯᓚᐅᖅᓯᒪᑦᔮᓐᖏᓚᒍᑦ.” 
13ᒎᑎᐅᑉ ᐅᖃᖅᑎᖏᑦ ᐊᓄᕆᑐᐃᓐᓇᐅᕗᑦ, ᐊᑕᓂᐅᓪᓗ ᐅᖃᐅᓯᖓᓂᒃ ᐅᖃᖅᐸᓐᖏᓚᑦ. ᐅᖃᐅᓯᕆᖃᑦᑕᖅᑕᖏᑦ ᑲᑉᐱᐊᓇᖅᑐᑦ ᑖᒃᑯᓄᖓᑐᐊᖅ ᑐᕌᖅᐳᑦ. 
14ᑍᒤᒻᒪᑦ ᐃᒫᒃ ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ, “ᑍᒫᒃ ᐃᓄᐃᑦ ᐅᖃᖃᑦᑕᕐᖕᒪᑕ, ᑕᑯᒋᑦ ᐅᖃᐅᓯᕋ ᖃᓂᕐᖕᓂ ᐃᑯᐊᓚᔪᑎᑐᑦ ᑍᒤᑎᓐᓂᐊᖅᐸᕋ, ᐃᓄᐃᓪᓗ ᑖᒃᑯᐊ ᐃᑯᒪᒧᑦ ᕿᔪᒃᓴᑎᑐᑦ ᑍᒤᑎᓪᓗᒋᑦ. 
15ᐄᓴᕅᓕᒥᐅᓄᑦ, ᐊᑕᓂᖅ ᐅᖃᖅᐳᖅ, ᑎᓕᓯᓂᐊᖅᐳᖓ ᐃᓅᖃᑎᒌᒡᔪᐊᓂᒃ ᐅᖓᓯᒃᑐᒥᑦ ᐱᔪᓂᒃ ᐃᓕᑦᓯᓐᓂᒃ ᐅᓇᑕᕆᐊᖅᑐᖅᑐᓂᒃ. ᐃᓅᖃᑎᒌᒡᔪᐊᑐᖃᐅᔪᓂᒃ ᐱᔪᓐᓇᕐᖕᓂᖃᑦᓯᐊᖅᑐᓂᒃ, ᐅᖃᐅᓯᖃᖃᑎᒋᓐᖏᑕᑦᓯᓐᓂᒃ ᐅᖃᐅᓯᖏᓪᓗ ᑐᑭᓯᓂᐊᓐᖏᓚᓯ. 
16ᐱᑎᒃᓯᖃᐅᑎᖏᑦ ᐃᓗᕕᖅᑎᑐᑦ ᒪᑐᐃᖓᔪᑎᑐᑦ ᑍᒤᑉᐳᑦ, ᐊᔪᖏᑦᑐᖅᔪᐊᑦ. 
17ᑲᑎᖅᓱᓯᒪᔭᓯ ᐱᕈᖅᑐᑦ ᓂᕿᓯᓗ ᓂᕆᓗᒋᑦ ᓄᖑᓐᓂᐊᖅᐰᑦ, ᐃᕐᖕᓂᓯᓗ ᐸᓂᓯᓗ ᑐᖁᕋᖅᓗᒋᑦ ᐆᒪᔪᖁᑎᓯᓗ ᓂᕆᓂᐊᖅᐰᑦ, ᕔᓂᒃᓴᓂᒡᓗ ᐸᐅᕐᖓᓕᖁᑎᓯ ᐅᖅᐱᒊᑦ, ᓇᐹᖅᑐᐃᓪᓗ ᐱᒋᓖᑦ ᓱᒃᑯᓐᓂᐊᖅᐰᑦ. ᐅᓇᑕᖅᑎᖁᑎᖏᑕᓗ ᐃᒡᓗᒐᓴᒡᔪᐊᖁᑎᓯ ᐱᔭᐅᑦᔧᖅᓯᒪᓇᓱᒋᓚᐅᖅᑕᓯ ᓱᕋᒃᑎᕐᖕᓂᐊᖅᐰᑦ.” 
18ᑍᒤᑕᐅᒐᓗᐊᖅᑎᓪᓗᓯ ᐅᓪᓗᓂ ᑍᑯᒃᓇᓂ, ᐊᑕᓂᖅ ᐅᖃᖅᐳᖅ, ᓄᖑᑕᐅᑎᒻᒪᕆᖕᓂᐊᓐᖏᓚᑦᓯ. 
19ᐃᓄᐃᓪᓗ ᐊᐱᕆᒃᐸᑕ, “ᖃᓄᐃᒻᒪᑦ ᐊᑕᓂᐅᑉ ᒎᑎᑦᑕ ᑍᒤᓕᐅᖅᑕᐅᑎᑉᐹᑎᒎᑦ? ᐅᖃᐅᑎᔭᒃᓴᕆᕙᑎᑦ, ᓄᓇᒋᔭᑦᓯᓐᓃᒃᑲᓗᐊᖅᓗᓯ ᐅᕙᓐᓂᒃ ᕿᒤᓪᓗᓯ ᐊᓯᑦᓯ ᒎᑎᒋᔭᖏᓐᓂᒃ ᒪᓕᖔᓕᓚᐅᕋᑦᓯ, ᓄᓇᒋᓐᖏᑕᑦᓯᓐᓃᓪᓗᓯ ᔫᑎᐅᖏᑦᑐᓄᑦ ᐊᐅᓚᑕᐅᓕᕈᒫᖅᐳᓯ.”
20ᐊᑕᓂᖅ ᐅᖃᖅᐳᖅ, “ᔧᑰᑉ ᑭᖑᕚᖏᓐᓄᑦ, ᔫᑕᒥᐅᓄᓪᓗ ᑕᒪᓐᓇ ᐅᖃᐅᓯᕆᒍᒃ. 
21ᑐᓴᓕᕆᑦᓯ, ᐃᓕᑦᓯ ᓯᓔᑦᑐᓯ, ᐃᓱᒪᖃᑦᓯᐊᖏᑦᑐᓯᓗ ᐃᔨᖃᕋᓗᐊᖅᓗᓯ ᑕᐅᑐᖏᑦᑐᓯ, ᓯᐅᑎᖃᕋᓗᐊᖅᓗᓯᓗ ᑐᓵᖏᑦᑐᓯ. 
22ᐅᕙᓐᓃᒃ ᓯᕘᕋᔪᒃᓴᐅᓐᖏᓚᓰ? ᐊᑕᓂᖅ ᐅᖃᖅᐳᖅ, ᓴᔪᒃᑐᒃᓴᐅᓐᖏᓚᓰ ᓵᓐᓂ? ᓯᐅᕋᖅ ᑭᒡᓕᒋᔭᐅᑎᓐᓇᒃᑯ ᑕᕆᐅᕐᖕᒧᑦ: ᑕᕆᐅᖅ ᖄᖏᓚᐅᖅᓯᒪᓂᐊᕈᓐᓃᖅᑎᓪᓗᒍ ᐃᓱᖃᖏᑦᑐᒧᑦ, ᒪᓪᓕᖅᑕᐅᖃᑦᑕᕐᖕᓂᐊᕋᓗᐊᖅᐳᖅ ᑭᓯᐊᓂᓕ ᓄᖅᑲᖅᑕᖅᕕᒌᓐᓇᐅᔭᕐᖕᓂᐊᖅᐹ ᒪᓕᐊᓗᐃᑦ ᓯᒡᔭᒧᑦ ᒥᕿᑦᑕᖅᐸᖕᓂᐊᕋᓗᐊᖅᐳᑦ ᑭᓯᐊᓂᓕ ᐅᖓᑖᓄᐊᕈᓐᓇᕐᖕᓂᐊᓐᖏᓚᑦ ᐃᒪᐅᑉ ᑎᑭᑦᑕᕆᐊᖃᓐᖏᑕᖓᓄᑦ. 
23ᐃᓄᐃᑦ ᑖᒃᑯᐊ ᓯᑎᔪᒥᒃ ᐊᑭᕋᖅᑐᖅᑐᒥᒃ ᐆᒻᒪᑎᓖᑦ, ᐅᕙᓐᓄᑦ ᒪᓕᒍᒪᖏᓐᓇᒥᒃ ᑐᓄᐃᓯᒪᕗᑦ. 
24ᐃᓱᒪᓇᓱᐊᓐᖏᓚᓪᓘᓐᓃᑦ ᐊᑕᓂᖅ ᒎᑎᑎᒃ ᓯᕘᕋᒋᔪᒪᓗᒍ, ᐅᑭᐊᒃᓵᒃᑯᑦ ᐅᐱᕐᖔᒃᑯᓪᓗ ᓇᓪᓕᐅᑎᔭᕌᖓᑦ ᓯᓚᓗᒃᑎᑦᓯᕙᒃᑐᒥᒃ, ᐱᕈᖅᑐᓂᒡᓗ ᐱᕈᕇᖅᑎᑦᓯᕙᒃᑐᒥᒃ ᑲᑎᖅᓱᖅᑕᐅᕕᒃᓴᖏᓐᓂ ᑲᑎᖅᓱᖅᑕᐅᕙᖁᓪᓗᒋᑦ. 
25ᓈᒻᒪᖏᑦᑐᓕᓂᑦᓯᓐᓄ ᑕᒪᒃᑯᐊ ᓇᓪᓕᐅᓐᓂᖅᓗᓕᖅᐳᑦ, ᐊᔪᖅᑐᓕᓂᑦᓯᓐᓄᓪᓗ ᐱᐅᔪᑦ ᐱᔭᒃᓴᕋᓗᐊᓯ ᐱᕙᒍᓐᓃᖅᐸᓯ. 
26ᐃᓄᖁᑎᒃᑲ ᐃᓚᖃᐅᓕᖅᐳᑦ, ᐱᐅᖏᑦᑐᓕᔪᓂᒃ, ᐅᑕᖅᑭᔪᑎᑐᑦ ᑎᖕᒥᐊᓂᒃ ᓂᒐᖅᑎᓐᓂᐊᖅᑕᒥᖕᓂᒃ, ᐃᓄᖕᓄᓪᓗ ᐊᔪᓕᖅᕕᐅᒐᔭᖅᑐᓂᒃ ᐋᖅᑭᒃᓯᓯᒪᕗᑦ. 
27ᑎᖕᒥᐊᓄᓪᓗ ᑎᒍᐊᖃᖅᕕᒃᑎᑐᑦ, ᐃᒡᓗᖏᑦ ᑕᑕᑉᐳᑦ ᓴᒡᓗᕿᑦᑎᑦᔪᑎᒃᓴᒥᖕᓂᒃ, ᑍᒤᒻᒪᑦ ᐃᒻᒥᖕᓂᒃ ᐊᔪᖅᓴᕈᓐᓃᖅᑎᑉᐳᑦ. 
28ᓂᕆᓂᕐᖕᒧᓪᓗ ᖁᐃᓂᔫᓕᖅᐳᑦ, ᐱᐅᖏᑦᑐᓂᒡᓗ ᐱᓇᓱᐊᕐᖕᓂᖏᑦ ᐃᓱᓕᑦᑐᓐᓇᓐᖏᓚᑦ, ᐊᑖᑕᖃᖏᑦᑐᓄᑦ ᐱᓇᓱᐊᕐᖕᓂᖏᑦ ᓈᒻᒪᓐᖏᓚᑦ, ᐊᔪᖅᓴᖅᑐᓂᒡᓗ ᐃᑲᔪᖅᑐᐃᓐᖏᓚᑦ. 
29ᑕᒪᒃᑯᓄᖓ ᓱᒋᐊᕆᐊᖃᓐᖏᓚᒃᑳ? ᐊᑕᓂᖅ ᐅᖃᖅᐳᖅ, ᐊᑭᓂᐊᖅᑐᒃᓴᐅᓐᖏᓚᖔ ᐃᓅᖃᑎᒋᒡᔪᐊᓂᒃ ᑍᒤᓕᐅᖅᑐᓃᒃ? 
30ᑲᑉᐱᐊᓇᖅᑐᒥᒃ ᖁᐊᖅᓵᖓᓇᖅᑐᒥᒡᓗ ᓄᓇᒧᑦ ᓇᓪᓕᐅᑎᓯᒪᔪᖃᖅᐳᖅ. 
31ᒎᑎᐅᑉ ᐅᖃᖅᑎᖏᑦ ᐅᖃᐅᓯᖃᕐᖕᒪᑕ ᓱᓕᖏᑦᑐᓂᒃ, ᑐᓂᕐᕈᓯᖅᑎᑦᓯᔩᓪᓗ ᓇᖕᒥᓂᖅ ᐊᑐᕈᒪᔭᒥᖕᓂᒃ ᑭᓯᐊᓂ ᐊᐅᓚᑦᓯᔪᒪᖕᒪᑕ, ᐃᓄᖁᑎᒪᓗ ᑍᒫᒃ ᖁᕕᐊᒋᓪᓗᓂᑦᔪᒃ ᖃᓄᖅᓕ ᐱᔪᒫᖅᐹᑦ ᑕᒪᓐᓇ ᐃᓱᓕᑉᐸᑦ?”
