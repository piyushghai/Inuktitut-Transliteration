1ᑕᕝᕙ ᐃᓕᐹᓯ ᑎᒪᓁᑎᒥᐅᖅ ᑭᐅᕗᖅ:
2“ᐃᓄᒃ ᓯᓚᑐᔪᖅ ᑭᐅᔪᓐᓇᖅᐹ ᐊᓄᕆᑎᑐᑦ ᖃᐅᔨᒪᓂᖃᖅᓗᓂ,
3ᐃᓄᒃ ᓯᓚᑐᔪᖅ ᐃᓕᒃᑐᑦ ᐅᖃᓪᓚᒃᑲᔭᓐᖏᓚᖅ
4ᒎᑎᒥᒃ ᓯᕘᕋᖏᓐᓂᕐᖕᒥᒃ ᐱᓇᓱᐊᓕᖅᐳᑎᑦ,
5ᐱᐅᖏᑦᑐᓕᓂᖅᐱᑦ ᐊᔪᕆᖅᑐᖅᐹᑎᑦ ᐅᖃᐅᓯᒃᓴᕐᖕᓂᒃ,
6ᓇᖕᒥᓂᖅ ᐅᖃᐅᓯᕐᖕᓄᑦ ᐸᓯᔭᐅᕗᑎᑦ, ᐅᕙᓐᓅᖏᑦᑐᖅ;
7ᐃᓄᓕᒫᓂᑦ ᐃᕐᖕᓂᐊᕆᔭᐅᓯᒪᔪᓂᑦ ᓯᕗᓪᓕᖅᐸᐅᓯᒪᕖᑦ?
8ᒎᑎᐅᑉ ᐋᖅᑭᒃᓱᕋᓱᐊᓕᖅᑕᖏᓐᓂᒃ ᑐᓵᓚᐅᖅᓯᒪᕖᑦ?
9ᓱᓇᒥᒃ ᖃᐅᔨᒪᕖᑦ ᖃᐅᔨᒪᓐᖏᑕᑦᑎᓐᓂᒃ?
10ᐃᓕᑎᑕᐅᓯᒪᕗᒍᑦ ᖀᖃᓕᖅᑐᓄᑦ ᐃᓄᑐᖃᐅᓕᖅᑐᓄᓪᓗ,
11ᒎᑎᐅᑉ ᒪᓂᒍᖅᓯᒪᕚᑎᑦ ᓱᖕᒪᓪᓕ ᐃᓕᖕᓄᑦ ᓱᓇᐅᓐᖏᓗᐊᖅᐸ?
12ᓱᖕᒪᑦ ᐆᒻᒪᑎᒃᑯᑦ ᐃᓱᒪᒋᔭᕕᑦ ᐊᐅᓚᑐᐃᓐᓇᓕᖅᐹᑎᑦ,
13ᒎᑎᒥᒃ ᐊᓂᕐᖕᓂᒃᑯᑦ ᐊᑭᕋᖅᑐᓕᖅᐳᑎᑦ,
14ᐃᓄᒃ ᓇᓪᓕᐊᑦ ᐊᔪᕐᖕᓂᖃᖏᑦᓯᐊᕈᓐᓇᖅᐸ?
15ᑕᑯᒋᑦ ᒎᑎᐅᑉ ᐂᖏᓕᖁᑎᓂ ᐊᒡᓛᑦ ᑕᑎᒋᔪᓐᓇᓚᐅᓐᖏᓔᑦ,
16ᐃᓄᒃ ᐱᐅᖏᑦᑐᓕᓂᕐᖕᒥᒃ ᐃᒥᖃᑦᑕᖅᐳᖅ ᐃᒥᐅᔮᖅᑎᓪᓗᒍ,
17ᔫᐲ, ᓈᓚᓚᐅᓐᖓ; ᑕᑯᓯᒪᔭᓐᓂᒃ ᐅᓂᒃᑳᖅᑎᓪᓗᖓ.
18ᓯᓚᑐᔪᓄᑦ ᐊᔪᕆᖅᑐᖅᑕᐅᓯᒪᒐᒪ,
19ᑖᒃᑯᓄᖓᑐᐊᖅ ᓄᓇ ᑐᓂᔭᐅᓯᒪᓚᐅᕐᖕᒪᑦ,
20ᐃᓄᒃ ᐱᐅᖏᑦᑐᓕᔪᖅ ᐃᓅᖃᑎᒥᓂᒃ ᐅᖁᒤᒃᓴᖅᑎᑦᓯᕙᒃᑐᖅ,
21ᑲᑉᐱᐊᓱᐊᕙᓗᖕᒥᒃ ᓂᐱᒥᒃ ᑐᓵᕙᖕᓂᐊᖅᐳᖅ;
22ᑖᖅᑐᒥᑦ ᐊᓂᔭᕆᐊᒃᓴᖅ ᐊᔪᓕᖅᐳᖅ,
23ᑎᖕᒥᐊᑦ ᑎᒥᕕᓂᖅᑐᓲᑦ ᐅᑕᖅᑭᕗᑦ ᓂᕆᔪᒪᒧᑦ,
24ᐃᓱᒪᔮᕐᖕᓂᖅ ᐃᓱᒫᓘᑎᖃᕐᖕᓂᖅᓗ ᐅᖁᒤᒃᓴᕈᑎᒋᕚ,
25ᑍᒤᑦᑐᒦᑉᐳᖅ ᒎᑎᒥᒃ ᐊᒡᒐᖕᒥᓄᑦ ᐊᑭᕋᖅᑐᖅᓯᒪᓂᕐᖕᒥᓄᑦ,
26ᓴᖑᑎᑕᐅᔪᓐᓇᕋᓂ ᓵᓐᖓᓚᐅᕐᖕᒪᑦ ᓴᐴᓗᑕᓂ
27ᑍᒤᑦᑑᑉ ᑮᓇᓂ ᖁᐃᓂᓂᕐᖕᒧᑦ ᐅᓕᒃᑕᐅᑎᓯᒪᕚ,
28ᑖᓐᓇᐅᕗᖅ ᐃᒡᓗᒐᓴᖕᓂᒃ ᓄᓇᑖᖅᓯᒪᔪᖅ ᓵᓚᖃᕐᖕᓂᒃᑯᑦ,
29ᑖᑦᓱᒪᓕ ᐊᔪᖅᓴᖏᓐᓂᖓ ᓄᖑᔪᒫᖅᐳᖅ ᐊᑯᓂᐅᖏᑦᑐᖅ,
30ᑖᖅᑐᖅᔪᐊᒥᑦ ᐊᓂᔪᓐᓇᕐᖕᓂᐊᓐᖏᓚᖅ,
31ᐃᒻᒥᓂᒃ ᓯᓔᕐᕆᓯᒪᕗᖅ; ᓱᓇᐅᖏᑦᑐᒥᒃ ᑕᑎᖃᖅᓯᒪᒐᒥ,
32ᐃᓅᓯᖓ ᓈᓚᐅᖅᑎᓐᓇᒍ ᐊᑭᓕᖅᑕᐅᔭᕇᕈᒫᖅᐳᖅ,
33ᕔᓂᒃᓴᓕᒃᑎᑐᑦ ᐱᕈᕇᖏᑦᑐᓂᒃ ᑲᑕᒊᔪᑎᑐᑦ ᑍᒤᑉᐳᖅ,
34ᒎᑎᖃᖏᑦᑐᑦ ᓇᔪᖅᑕᖏᑦ ᑭᖑᕚᒃᓴᖃᕐᖕᓂᐊᓐᖏᓚᑦ,
35ᐊᑲᐅᖏᑦᑐᓕᓂᕐᖕᒥᒃ ᓄᑕᕋᒃᓴᖅᑖᕋᒥᒃ ᐱᐅᖏᑦᑐᒥᒃ ᕿᑐᕐᖓᖅᑖᖅᐳᑦ;
