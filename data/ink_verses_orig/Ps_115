1ᐅᕙᒎᖏᑦᑐᖅ ᐊᑕᓃᖅ, ᐅᕙᒎᖏᑦᑐᖅ,
2ᓱᖕᒪᓪᓕ ᐃᓅᖃᑎᒌᒡᔪᐊᑦ ᐅᖃᕈᓐᓇᖅᐸᑦ,
3ᒎᑎᕗᓪᓕ ᕿᓚᖕᒦᑉᐳᖅ;
4ᑖᒃᑯᐊᓕ ᒎᑎᓐᖑᐊᖏᑦ ᓴᓇᔭᐅᓯᒪᕗᑦ ᓯᐅᓪᕕᕆᒥᑦ ᒎᓗᒥᓪᓗ,
5ᖃᓂᖃᖅᐳᑦ, ᐅᖃᕈᓐᓇᕋᑎᒡᓕ;
6ᓯᐅᑎᖃᖅᐳᑦ, ᑐᓴᕈᓐᓇᕋᑎᒡᓕ;
7ᐊᒡᒐᖃᖅᐳᑦ, ᑎᒍᓯᔪᓐᓇᕋᑎᒡᓕ;
8ᓴᓇᔪᕕᓃᑦ ᑖᒃᑯᓂᖓ ᐃᒻᒥᖕᓂᒃ ᐊᑦᔨᓕᐅᖅᓯᒪᕗᑦ;
9ᐄᓴᕅᓕᑎᐅᔪᓯ, ᐊᑕᓂᖅ ᑕᑎᒋᓯᐅᒃ;
10ᐃᓕᑦᓯ ᐂᕈᓂᒃᑯᑦ ᑭᖑᕚᖏᑦ, ᐊᑕᓂᖅ ᑕᑎᒋᓯᐅᒃ;
11ᐃᓕᑦᓯ ᐊᑕᓂᕐᖕᒥᒃ ᓯᕘᕋᔪᓯ, ᐊᑕᓂᖅ ᑕᑎᒋᓯᐅᒃ;
12ᐊᑕᓂᐅᑉ ᐃᖅᑲᐅᒪᒐᒥᑎᒍᑦ; ᓮᒻᒪᖅᑎᓐᓂᐊᖅᐹᑎᒍᑦ,
13ᐊᑕᓂᕐᖕᒥᒃ ᓯᕘᕋᔪᑦ ᓮᒻᒪᖅᑎᓐᓂᐊᖅᐰᑦ, ᒥᑭᔪᑦ ᐊᖏᔪᓪᓗ.
14ᐊᑕᓂᐅᑉ ᐃᓄᒋᐊᒃᓯᕙᓪᓕᐊᑎᓪᓕᓯ, ᐃᓕᑦᓯ ᑭᖑᕚᓯᓗ.
15ᐊᑕᓂᕐᖕᒧᑦ ᓮᒻᒪᖅᑎᑕᐅᒋᑦᓯ, ᕿᓚᖕᒥᒃ ᓄᓇᒥᒡᓗ ᓴᓇᓚᐅᖅᑐᒧᑦ!
16ᕿᓔᑦ, ᐊᑕᓂᐅᑉ ᐱᒋᕔᑦ; ᓄᓇᖅᔪᐊᖅᓕ ᐃᓄᖕᓄᑦ ᑐᓂᓚᐅᖅᐹ.
17ᑐᖁᖓᔪᑦ ᐊᑕᓂᕐᖕᒥᒃ ᓂᖅᑐᐃᓐᖏᓚᑦ,
18ᐅᕙᒍᓪᓕ ᐊᑕᓂᖅ ᓂᖅᑐᕐᖕᓂᐊᖅᐸᕗᑦ
