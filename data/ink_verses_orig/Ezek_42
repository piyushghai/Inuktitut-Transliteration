1ᑕᕝᕙ ᑐᖅᓲᖑᔭᕐᖕᒧᐊᕈᑎᕚᖓ, ᓯᓚᕙᓯᖕᓂᖅᓴᒧᑦ ᐅᓐᓄᐊᓪᓗᐊᑉ ᓇᓛᓃᑦᑐᒧᑦ, ᐃᒡᓗᒧᐊᕈᑎᕚᖓᓗ ᑐᒃᓯᐊᖅᕕᒡᔪᐊᑉ ᓱᓇᑕᖃᖏᓐᓂᖓᑕ ᐊᑭᐊᓃᑦᑐᒧᑦ. 
2ᐃᒡᓗ ᐅᓐᓄᐊᓪᓗᐊᑉ ᓇᓛᓃᑦᑐᖅ ᑐᑭᒧᖃᖅᐳᖅ 168-ᓂᒃ ᐃᑎᒐᖕᓂᒃ, 84-ᓂᒡᓗ ᓴᓂᒧᑐᓂᖃᖅᓗᓂ. 
3ᑕᒪᑐᒪ ᐱᕕᑐᓂᖓ 34-ᓂᒃ ᐃᑎᒐᖕᓂᒃ ᓴᓂᒧᑐᓂᖃᖅᐳᖅ ᑐᒃᓯᐊᖅᕕᒡᔪᐊᑉ ᑭᒡᓕᖓᓃᑦᑐᖅ, ᑐᖅᓲᖑᔭᒧᑦ ᓯᓚᓪᓕᕐᖕᒧᑦ ᖁᐊᖅᑎᑕᒐᓕᖕᒧᑦ ᓵᓐᖓᓪᓗᓂ, ᓇᑎᖏᓪᓗ ᑖᒃᑯᐊ ᐱᖓᓲᓕᖅᑲᖓᕗᑦ ᖁᓕᕇᖑᓪᓗᑎᒃ. 
4ᐃᒡᓗᐃᑦ ᓯᕗᕌᒍᑦ ᐊᖅᑯᑎᖃᖅᐳᖅ, 16-ᓂᒃ ᐃᑎᒐᖕᓂᒃ ᓴᓂᒧᑐᓂᖃᖅᑐᒥᒃ 168-ᓂᒃ ᑕᑭᓂᖃᖅᓗᓂ, ᐃᑎᖅᑕᖅᕕᖃᐅᖅᓗᑎᒡᓗ ᐅᓐᓄᐊᓪᓗᐊᑉ ᓇᓛᒍᑦ. 
5ᐃᒡᓗᕈᓰᑦ ᖁᓛᓃᑦᑐᑦ ᓴᓂᒧᑭᓐᓂᖅᓴᐅᕙᓪᓕᐊᓯᒪᕗᑦ ᐊᓪᓕᕐᖕᒦᑦᑐᓂᑦ, ᐃᓗᐊᒍᑦ ᖁᒻᒧᑦ ᒪᔫᑎᖃᕐᖕᓂᖏᓐᓄᑦ ᓇᑎᖏᑦ ᒥᑭᒡᓕᕙᓪᓕᐊᓯᒪᖕᒪᑕ. 
6ᐃᒡᓗᕈᓰᑦ ᖁᓕᕇᖑᓪᓗᑎᒃ ᐱᖓᓱᓂᒃ ᓇᑎᖃᖅᐳᑦ, ᓱᑲᕐᖕᓂᒡᓗ ᓇᐸᕕᖃᕋᑎᒃ ᑐᖅᓲᖑᔭᕐᖕᒦᑦᑐᑎᑐᑦ ᓯᓚᓪᓕᕐᖕᒦᑦᑐᑎᑐᑦ; ᑍᒤᒻᒪᑦ ᖁᓪᓖᑦ ᓇᑎᖏᑦ ᐊᑖᓃᑦᑐᑦ ᓇᑎᖏᓐᓂᑦ ᒥᑭᓐᓂᖅᓴᐅᕙᓪᓕᐊᓯᒪᕗᑦ. 
7ᐊᕙᓗᖅᔪᐊᖅ ᓯᓚᑖᓃᑦᑐᖅ ᖁᒻᒧᑦ ᑐᑭᓕᐊᑦᓯᐊᖅᓗᓂ 84-ᓂᒃ ᐃᑎᒐᖕᓂᒃ ᐳᖅᑐᓂᖃᖅᐳᖅ, ᐃᓗᐊᑕ ᓴᓂᕋᖓ ᑐᖅᓲᖑᔭᕐᖕᒧᑦ ᓯᓚᓪᓕᕐᖕᒧᑦ ᓵᓐᖓᔪᖅ ᐃᒡᓗᕈᓯᖏᓐᓄᑦ ᖁᒻᒧᑦ ᒥᑭᒡᓕᕙᓪᓕᐊᓯᒪᒐᓗᐊᖅᑎᓪᓗᒍ. 
8ᐃᒡᓗᕈᓰᑦ ᑐᖅᓲᖑᔭᕐᖕᒧᑦ ᓯᓚᓪᓕᕐᖕᒧᑦ ᓵᓐᖓᔪᑦ 84-ᓂᒃ ᐃᑎᒐᖕᓂᒃ ᐳᖅᑐᓂᖃᖅᑐᒦᑉᐳᑦ, ᐃᒡᓗᕈᓰᑦ ᑐᒃᓯᐊᖅᕕᒡᔪᐊᕐᖕᒧᑦ ᓵᓐᖓᔪᑦ 168-ᓂᒃ ᑕᑭᓂᖃᖅᑐᒦᑎᓪᓗᒋᑦ. 
9ᐃᒡᓗᕈᓯᒃᑯᑦ ᐊᒃᐸᓯᖕᓂᖅᐹᒃᑯᑦ ᐃᑎᖅᑕᖅᕕᖃᖅᐳᖅ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᒃᑯᑦ, ᑐᖅᓲᖑᔭᕐᖕᒥᑦ ᓯᓚᓪᓕᕐᖕᒥᓐᖔᖓᔪᒥᒃ, 
10ᐊᕙᓗᖅᔪᐊᑉ ᓴᓂᕋᖓᑕ ᓯᓚᑖᓂᑦ ᐱᒋᐊᖅᓯᒪᔪᒥᒃ.
11ᐃᒡᓗᕈᓰᑦ ᓯᕗᕌᒍᑦ ᓱᓪᓗᑯᑖᒃᑕᖃᖅᐳᖅ; ᐅᓐᓄᐊᓪᓗᐊᑉ ᓇᓛᓃᑦᑑᑉ ᐊᑦᔨᖓᓂᒃ, ᑍᒫᓪᓗᐊᖅ ᑕᑭᓂᖃᖅᐳᖅ ᓴᓂᒧᑐᓂᖃᖅᓗᓂᓗ, ᐃᑎᖅᑕᖅᕕᖓ ᐋᖅᑭᒃᓯᒪᓂᖓᓗ ᐅᒃᑯᐊᖏᓪᓗ ᐊᑦᔨᒋᒋᕔᑦ. 
12ᐅᒃᑯᐊᖅᑕᖃᕆᕗᖅ ᐃᒡᓗᕈᓯᕐᖕᓂ ᐊᒃᐸᓯᖕᓂᖅᓴᒦᑦᑐᒥᒃ ᐃᒡᓘᑉ ᐅᓪᓗᓪᓗᐊᖓᑕ ᓇᓛᓂ ᐊᕙᓗᐊᑕ ᐃᓱᐊᓂ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᒥᒃ, ᑕᕝᕗᖓ ᐃᑎᖅᑐᖃᕈᓂ ᓱᓪᓗᑯᑖᒧᑦ, ᐊᕙᓗᖅᔪᐊᑉ ᐊᕕᒃᓯᒪᒋᐊᓕᕐᖕᓂᖓ ᐊᑭᓪᓗᐊᖓᓃᑉᐳᖅ.
13ᑕᕝᕙ ᐅᖃᐅᑎᕚᖓ, “ᑖᒃᑯᐊ ᐃᒡᓗᐃᑦ ᐅᓐᓄᐊᓪᓗᐊᑉ ᓇᓛᓃᑦᑐᑦ ᓯᕿᓂᐅᓪᓗ ᓇᓛᓃᑦᑐᑦ ᐃᑦᔪᕐᖕᓁᑦᑑᕗᑦ, ᑖᒃᑯᓇᓂ ᑐᓂᕐᕈᓯᖅᑎᑦᓯᔩᑦ ᐊᑕᓂᐅᑉ ᓇᔪᖅᑕᖓᓄᐊᕐᖕᓂᐊᖅᑐᑦ ᑐᓂᕐᕈᑎᕕᓂᕐᖕᓂᒃ ᐃᑦᔪᕐᖕᓁᓐᓂᖅᐹᓂᒃ ᓂᕆᔪᒃᓴᐅᕗᑦ; ᑐᓂᕐᕈᑏᓪᓗ ᐃᑦᔪᕐᖕᓁᓐᓂᖅᐹᖏᑦ ᑕᕝᕗᓐᖓᖅᑕᐅᕙᖕᓂᐊᖅᐳᑦ ᑐᓂᕐᕈᑕᐅᓯᒪᔪᑦ ᓂᐊᖂᔭᒃᓮᑦ, ᐊᔪᕐᖕᓂᕐᖕᓄᑦ ᑐᓂᕐᕈᑎᕕᓃᑦ, ᐸᓯᔭᒃᓴᐅᓂᕐᖕᒧᓪᓗ ᐊᑭᓕᐅᑎᒃᓴᓄᑦ ᑐᓂᕐᕈᑎᕕᓃᑦ, ᑕᒪᓐᓇ ᐃᑦᔪᕐᖕᓁᑦᑐᒃᑯᕕᐅᖕᒪᑦ. 
14ᑐᓂᕐᕈᓯᖅᑎᑦᓯᔩᑦ ᐃᑦᔪᕐᖕᓁᑦᑐᒃᑯᕕᖕᒧᑦ ᐃᑎᖅᑐᕕᓂᐅᒍᑎᒃ, ᑐᖅᓲᖑᔭᕐᖕᒧᑦ ᐊᓂᔪᒃᓴᐅᓐᖏᓚᑦ ᐊᓐᓄᕌᑦ ᐊᑐᖅᑕᑎᒃ ᐊᑐᐃᓐᓇᖅᓗᒋᑦ ᑕᕝᕗᖓᓕ ᕿᒪᒃᑕᒃᓴᕆᕔᑦ ᐱᔨᑦᓯᖅᕕᒋᔭᒥᖕᓄᑦ, ᑕᒪᒃᑯᐊ ᐃᑦᔪᕐᖕᓁᒻᒪᑕ; ᐊᓐᓄᕌᓂᒃ ᐊᓯᖏᓐᓂᒃ ᐊᑎᓗᑎᒃ ᑭᓯᐊᓂ ᐊᓂᖃᑦᑕᕆᐊᖃᖅᐳᑦ ᐃᓄᐃᑦ ᓇᔪᖅᐸᒃᑕᖏᓐᓅᓕᕈᑎᒃ.”
15ᑐᒃᓯᐊᖅᕕᒡᔪᐊᓪᓕ ᐃᓗᐊ ᐆᒃᑐᕋᕇᕋᒥᐅᒃ, ᐃᑎᖅᑕᖅᕕᒃᑯᑦ ᓯᕿᓂᐅᑉ ᓄᐃᕕᐊᓄᑦ ᓵᓐᖓᔪᒃᑯᑦ ᐊᓂᖃᑎᒋᕚᖓ, ᑐᒃᓯᐊᖅᕕᒡᔪᐊᓪᓗ ᐊᕙᑎᓕᒫᖓ ᐆᒃᑐᕋᓕᕆᕚ. 
16ᐆᒃᑐᕋᐅᑎᓂ ᓱᓪᓗᓕᒃ ᐱᓪᓗᓂᐅᒃ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᖅ ᐆᒃᑐᕋᕐᖕᒪᒍ, ᑕᑭᓂᖃᖅᐳᖅ 840-ᓂᒃ ᐃᑎᒐᖕᓂᒃ. 
17ᐊᒻᒪ ᐅᓐᓄᐊᓪᓗᐊᑉ ᓇᓛᓃᑦᑐᖅ ᐆᒃᑐᕋᕐᖕᒪᒍ, ᑕᑭᓂᖃᖅᐳᑦ 840-ᓂᒃ ᐃᑎᒐᖕᓂᒃ, 
18ᐊᒻᒪ ᐅᓪᓗᓪᓗᐊᑉ ᓇᓛᓃᑦᑐᖅ ᐆᒃᑐᕋᕐᖕᒪᒍ, ᑕᑭᓂᖃᖅᐳᑦ 840-ᓂᒃ ᐃᑎᒐᖕᓂᒃ, 
19ᐊᒻᒪ ᓯᕿᓂᐅᑉ ᓂᐱᕕᐊᑕ ᓇᓛᓃᑦᑐᖅ ᐆᒃᑐᕋᕐᖕᒪᒍ, ᑕᑭᓂᖃᖅᐳᑦ 840-ᓂᒃ ᐃᑎᒐᖕᓂᒃ. 
20ᐊᑭᓐᓇᓕᒫᖏᑦ ᓯᑕᒪᑦ ᐆᒃᑐᕋᕇᕐᖕᒪᒋᑦ. ᐊᕙᑖᒍᑦ ᐊᕙᓗᖅᔪᐊᖓ, 840-ᓂᒃ ᐃᑎᒐᖕᓂᒃ ᑕᑭᓂᖃᖅᐳᖅ ᓴᓂᒧᖃᖅᓗᓂᓗ ᑭᒃᐹᕆᓪᓗᐊᖅᓗᓂ, ᐊᕙᓗᖅᔪᐊᖅᓗ ᐊᕕᒃᓯᒪᑎᑦᓯᕗᖅ ᐃᑦᔪᕐᖕᓁᑦᑐᓂᒃ ᐃᑦᔪᕐᖕᓁᑦᑑᖏᑦᑐᓂᒡᓗ.
