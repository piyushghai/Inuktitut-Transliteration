1ᑕᕝᕙ ᐄᓴᕅᓕᒥᐅᓕᒫᑦ ᑍᕕᑎᒧᐊᖅᐳᑦ ᕼᐃᐸᕋᓐᒧᑦ ᐅᖃᖅᓗᑎᒡᓗ, “ᑕᑯᒋᑦ, ᓴᐅᓂᖃᑎᒋᕙᑦᑎᒋᑦ ᐅᕕᓂᖃᑎᒋᓪᓗᑎᓪᓗ. 
2ᑍᑦᓱᒪᓂ, ᓴᐅᓕ ᐊᖓᔪᖅᑳᖅᔪᐊᖑᑎᓪᓗᒍ, ᐄᓴᕅᓕᐅᑉ ᐃᓄᖏᑦ ᐅᓇᑕᕐᖕᓂᒃᑯᑦ ᑕᓯᐅᓚᐅᖅᐸᑎᑦ, ᐊᑕᓂᐅᓪᓗ ᒎᑎᕕᑦ ᐅᖃᐅᑎᓚᐅᖅᐹᑎᑦ, ‘ᐃᓄᖁᑎᓐᓄᑦ ᐄᓴᕅᓕᓄᑦ ᐰᖅᓯᔨᐅᔪᒫᖅᐳᑎᑦ, ᐊᖓᔪᖅᑳᖑᔪᒫᖅᐳᑎᓪᓗ ᐃᓄᖁᑎᓐᓄᑦ ᐄᓴᕅᓕᓄᑦ.’” 
3ᑍᒤᒻᒪᑦ ᐄᓴᕅᓕᐅᑉ ᐊᖓᔪᖅᑳᖏᑦ ᐊᖓᔪᖅᑳᖅᔪᐊᕐᖕᒧᐊᓚᐅᖅᐳᑦ ᑍᕕᑎᒧᑦ ᕼᐃᐸᕋᓐᒧᑦ; ᑍᕕᑎᐅᓪᓗ ᐊᖏᖃᑎᒌᒍᑎᓕᐅᖃᑎᒋᕔᑦ ᕼᐃᐸᕋᓐᒥ ᐊᑕᓂᐅᑉ ᓵᖓᓂ, ᑖᒃᑯᐊᓗ ᐅᖅᓱᒧᑦ ᒥᖑᐊᖅᐹᑦ ᐊᖓᔪᖅᑳᖅᔪᐊᓐᖑᖁᓪᓗᒍ ᐄᓴᕅᓕᓄᑦ, ᐊᑕᓂᐅᑉ ᐅᖃᐅᓯᖏᑦ ᒪᓕᒡᓗᒋᑦ ᓴᒧᐃᓕᒃᑯᑦ.
4ᑍᕕᑎᓗ ᐄᓴᕅᓕᒥᐅᓕᒫᓪᓗ ᔪᕉᓴᓚᒧᐊᖅᐳᑦ, ᑍᔭᐅᔪᒥᒃ ᔨᐳᓯᒥᒃ, ᔨᐳᓮᑎᒥᐅᓄᑦ ᓄᓇᖃᑐᓄᑦ ᑕᕝᕙᓂ. 
5ᓄᓇᖃᖅᑐᓪᓕ ᔨᐳᓯᒥ ᑍᕕᑎ ᐅᖃᐅᑎᕚᑦ, “ᑕᕝᕗᖓ ᐃᑎᖅᑐᒃᓴᐅᓐᖏᓚᑎᑦ!” ᑍᕕᑎᐅᓪᓕ ᓮᐅᓂᐅᑉ ᐱᔭᐅᑦᑍᓕᕕᖓ ᓵᓚᒋᕚ, ᑕᕝᕙ, ᑍᕕᑎᐅᑉ ᐃᒡᓗᒐᓴᖏᑦ.
6ᑍᕕᑎ ᐅᖃᖅᐳᖅ, “ᓇᓪᓕᐊᑦ ᔨᐳᓮᑎᒥᐅᓂᒃ ᓯᕗᓪᓕᖅᐸᐅᓗᓂ ᑐᖁᑦᓯᔪᖅ ᑖᓐᓇ ᐊᖓᔪᖅᑳᕈᖅᑐᒃᓴᐅᕗᖅ ᐅᓇᑕᖅᑎᓄᑦ.” ᑕᕝᕙ ᔪᐊᐱ ᔨᕈᐃᐊᐅᑉ ᐃᕐᖕᓂᖓ ᒪᔪᕋᖅᓗᓂ ᓯᕗᓪᓕᖅᐸᐅᕗᖅ, ᑍᒤᒻᒪᑦ ᐅᓇᑕᖅᑎᓄᑦ ᐊᖓᔪᖅᑳᓐᖑᖅᑎᑕᐅᕗᖅ. 
7ᑍᕕᑎᓕ ᐱᔭᐅᑦᑍᓕᕕᖕᒥ ᐊᖏᕐᕋᖃᖅᐳᖅ; ᑍᒤᒻᒪᑦ ᑍᔭᐅᓕᓚᐅᖅᐳᖅ ᑍᕕᑎᐅᑉ ᐃᒡᓗᒐᓴᖏᓐᓂᒃ.
8ᐃᒡᓗᒐᓴᓕᐅᖅᐳᖅᓗ ᐊᕙᑖᓂ, ᓄᓇᓕᖕᓂᑦ ᒥᓗᒥᑦ ᐱᒋᐊᖅᓗᒍ ᖃᓂᒋᔭᖓᓃᑦᑐᓂᒡᓗ ᐊᕙᓗᓯᓯᒪᔪᓂᒃ; ᔪᐊᐱᐅᓪᓗ ᐃᒡᓗᒐᓮᑦ ᐊᓯᖏᑦ ᐋᖅᑭᒃᓱᑦᓯᐊᖅᐰᑦ. 
9ᑍᕕᑎᓗ ᑲᔪᓯᔪᒥᒃ ᐊᔪᕈᓐᓃᖅᐸᓪᓕᐊᑐᐃᓐᓇᓕᓚᐅᖅᐳᖅ, ᕿᓚᖕᒥᐅᒐᓴᒡᔪᐃ ᐊᑕᓂᖓᑕ ᐃᓚᒋᓚᐅᕐᖕᒪᒍ.
10ᐅᑯᐊ ᑕᕝᕙ ᑍᕕᑎᐅᑉ ᐅᓇᑕᖅᑐᒃᓴᖁᑎᖏᑦ ᐊᖓᔪᖅᑳᑦ ᐊᔪᖏᑦᑐᖅᔪᐊᖑᓚᐅᖅᑐᑦ, ᐱᔪᓐᓇᖅᓯᑎᑦᓯᓚᐅᖅᑐᑦ ᑖᑦᓱᒪ ᐊᖓᔪᖅᑲᐅᕕᖓᓂᒃ, ᐊᑕᐅᑦᓯᒃᑯᑦ ᐄᓴᕅᓕᒥᐅᓕᒫᑦ ᑲᑐᑦᔨᓪᓗᑎᒃ, ᐊᖓᔪᖅᑳᖅᔪᐊᓐᖑᖅᑎᑦᓯᓚᐅᖅᑐᑦ, ᐊᑕᓂᐅᑉ ᐅᖃᐅᓯᖏᑦ ᐄᓴᕅᓕᓄᑦ ᒪᓕᒡᓗᒋᑦ. 
11ᐅᑯᐊ ᐊᖑᑏᑦ ᐊᔪᖏᑦᑐᖅᔪᐊᖑᓚᐅᖅᑐᑦ ᑍᕕᑎᐅᑉ ᐅᓇᑕᖅᑎᖏᑦ: ᔭᓱᐱ-ᐊᒻ, ᕼᐊᑯᒧᓁᑎᐅᑉ ᐃᕐᖕᓂᖓ, ᐱᖓᓱᓄᑦ ᐊᖓᔪᖅᑳᕆᔭᐅᓚᐅᖅᑐᖅ; ᖃᓗᒋᐊᓂ ᐊᑐᖅᓗᒍ ᑐᖁᑦᓯᓚᐅᖅᑐᖅ 300-ᓂᒃ ᐅᓇᑕᕐᖕᓂᕐᖕᒥ ᐊᑕᐅᓯᕐᖕᒥ.
12ᑖᑦᓱᒪ ᑐᖓᓕᖓ ᐃᓕᓯᕆ ᑐᑑᑉ ᐃᕐᖕᓂᖓ ᐊᕼᐅᕼᐂᒥᐅᑕᖅ, ᑖᓐᓇ ᐃᓚᒋᔭᐅᕗᖅ ᐱᖓᓱᓄᑦ ᐊᔪᖏᑦᑐᖅᔪᐊᓄᑦ ᐊᖑᑎᓄᑦ. 
13ᑖᓐᓇ ᑍᕕᑎᒥᒃ ᐃᓚᖃᓚᐅᖅᐳᖅ ᐹᔅ-ᑕᒥᒻᒥ ᑕᕝᕙᓂ ᐱᓕᔅᑍᓂᒥᐅᑦ ᑲᑎᓪᓗᑎᒃ ᐅᓇᑕᕆᐊᖅᓯᒪᑎᓪᓗᒋᑦ. ᐅᓇᑕᓚᐅᖅᐳᑦ ᓂᐊᖂᔭᒃᓴᓕᖕᒥ ᐹᕐᓕᒥᒃ, ᑕᕝᕙᓐᖓᑦ ᐄᓴᕅᓕᑎᑦ ᕿᒪᒃᓯᓚᐅᖅᐳᑦ ᐱᓕᔅᑍᓂᒥᐅᓂᒃ. 
14ᑖᓐᓇᓕ ᕿᒪᒃᓯᓇᓂ ᐃᓂᒥᓂ ᓱᕐᕋᓚᐅᓐᖏᓚᖅ, ᐱᕈᖅᓰᕕᐅᑉ ᕿᑎᖓᓂ ᓴᐳᓐᓂᐊᖅᓗᓂ, ᐱᓕᔅᑍᓂᒥᐅᓪᓗ ᑐᖁᓚᐅᖅᐰᑦ; ᐊᑕᓂᐅᓪᓗ ᐱᐅᓕᓚᐅᐰᑦ ᓵᓚᒃᓴᕕᒡᔪᐊᖅᑎᓪᓗᒋᑦ ᑕᕝᕙᓂ.
15ᑖᒃᑯᐊ ᐱᖓᓱᑦ 30-ᓂᑦ ᐅᓇᑕᖅᑎᓂᑦ ᐊᖓᔪᖅᑳᓂᑦ ᐃᓚᒋᔭᐅᓪᓗᑎᒃ ᐅᐸᒍᑎᓚᐅᖅᓯᒪᕗᑦ ᑍᕕᑎᒧᑦ ᕾᕈᓱᖕᒦᑦᑐᒧᑦ ᐊᑑᓚᒻᒥᒃ ᐊᑎᓕᖕᒧᑦ; ᐱᓕᔅᑍᓂᒥᐅᑦ ᐅᓇᑕᖅᑐᒃᓴᖏᑦ ᑕᖕᒫᖅᓯᒪᑎᓪᓗᒋᑦ ᕆᐰᒻᒥ ᓇᖅᓴᒥ. 
16ᑍᕕᑎᓗ ᑕᕝᕙᓂ ᐱᔭᐅᑦᑍᓕᕕᖕᒥᓃᓚᐅᐳᖅ; ᐱᓕᔅᑍᓂᒥᐅᑦ ᐅᓇᑕᖅᑐᒃᓴᖃᖅᕕᖕᒥᓃᑎᓪᓗᒋᑦ ᐱᑦᓕᐊᒻᒥ. 
17ᑍᕕᑎᓗ ᐃᒥᑦᓯᐊᒥᒃ ᐃᒥᕈᓪᓕᖅᓱᓂ ᐅᖃᓚᐅᖅᓯᒪᕗᖅ, “ᐃᒥᖅᑎᑕᐅᓚᐅᖅᓚᖓᑐᖅ ᐃᒥᖅᑕᖅᕕᖕᒥᑦ ᐱᑦᓕᐊᒻ ᐃᑎᖅᑕᖅᕕᐊᑕ ᓴᓂᐊᓃᑦᑐᒥᑦ!” 
18ᑖᒃᑯᐊ ᐊᖑᑏᑦ ᐱᖓᓱᑦ ᐊᔪᖏᑦᑐᐊᓗᐃᑦ ᐱᓕᔅᑍᓂᒥᐅᑦ ᐅᓇᑕᖅᑐᒃᓴᖏᑎᒎᖅᓗᑎᒃ, ᐃᒥᖅᑕᖅᕕᖕᒥᑦ ᐃᒥᖅᑕᓚᐅᖅᓯᒪᕗᑦ ᐱᑦᓕᐊᒻᒥᑦ ᐃᑎᖅᑕᖅᕕᐅᑉ ᓴᓂᐊᓃᑦᑐᒥᑦ, ᑐᓂᓪᓗᒍᓗ ᑍᕕᑎᒧᑦ. ᑍᕕᑎᐅᓪᓕ ᐃᒥᕈᒪᓚᐅᓐᖏᓛ; ᑯᕕᓚᐅᖅᐹᓕ ᐊᑕᓂᕐᖕᒧᑦ. 
19ᐅᖃᖅᓗᓂᓗ, “ᐃᒥᕈᓐᓇᓐᖏᑕᕋᐅᓇ ᒎᑎᐅᑉ ᓵᖓᓂ. ᐃᒥᕈᓐᓇᖅᐳᖔ? ᑖᒃᑯᐊ ᐊᖑᑏᑦ ᐊᐅᖏᓐᓂᒃ ᐊᑭᖃᕋᔭᖅᑐᒥᒃ? ᑐᖁᓐᓇᖅᑐᒦᓚᐅᕐᖕᓂᖏᑦ ᐱᓪᓗᒋᑦ.” ᑍᒤᒻᒪᑦ ᐃᒥᕈᒪᓚᐅᓐᖏᓛ. ᑍᒫᒃ ᑖᒃᑯᐊ ᐊᖑᑏᑦ ᐊᔪᖏᑦᑐᖅᔪᐊᑦ ᐱᓂᐊᕐᖕᓂᖃᓚᐅᖅᓯᒪᕗᑦ.
20ᐊᐱᓮ, ᔪᐊᐱᐅᑉ ᓄᑲᖓ ᐊᖓᔪᖅᑳᕆᔭᐅᓛᐅᖅᐳᖅ ᐊᖓᔪᖅᑳᓄᑦ 30-ᓄᑦ. ᑖᑦᓱᒪ ᐅᓈᓂ ᐊᑐᖅᓗᒍ 300-ᓂᒃ ᐊᖑᑎᓂᒃ ᑐᖁᑦᓯᓚᐅᖅᓯᒪᕗᖅ, ᑍᒤᒻᒪᑦ ᖃᐅᔨᒪᔭᐅᒻᒪᕆᓕᓚᐅᖅᐳᖅ ᑖᒃᑯᑎᑐᓇᑦ ᐱᖓᓱᑎᑐᑦ. 
21ᐅᐱᒋᔭᐅᓂᖅᓴᐅᓚᐅᖅᐳᖅ ᑖᒃᑯᓇᓐᖓᑦ 30-ᓂᑦ, ᑖᒃᑯᓄᖓᓗ ᐊᖓᔪᖅᑳᖅᑖᕆᔭᐅᓪᓗᓂ; ᐱᖓᓱᓄᓪᓕ ᐊᔪᖏᑦᑐᖅᔪᐊᓄᑦ ᑍᔭᐅᖃᑕᐅᓯᒪᓚᐅᓐᖏᓚᖅ.
22ᐱᓁᐊᓗ ᔨᕼᐅᐃᐊᑕᐅᑉ ᐃᕐᖕᓂᖓ, ᐊᔪᖏᑦᑐᖅᔪᐊᒧᑦ ᑲᑉᔨᐅᓪᒥᐅᑕᒧᑦ ᐃᕐᖕᓂᕆᔭᐅᔪᖅ, ᐱᓂᐊᕐᖕᓂᖃᓚᐅᖅᐳᖅ ᐊᖏᔪᖅᔪᐊᒥᒃ; ᑐᖁᑦᓯᓚᐅᕐᖕᒪᑦ ᐊᖑᑏᖕᓂᒃ ᒪᕐᕉᖕᓂᒃ ᓛᔭᑎᑑᖅᑐᖕᓂᒃ ᒧᐊᐱᒥᐅᑖᖕᓂᒃ. ᑐᖁᑦᓯᓚᐅᖅᓯᒪᖕᒥᔪᖅ ᓛᔭᒥᒃ ᐃᑎᖅᓴᒦᑦᑐᒥᒃ ᖃᓐᓂᖅᑐᐊᓘᑎᓪᓗᒍ. 
23ᐃᑦᔨᑉᑎᒥᐅᑕᒥᒡᓗ ᑐᖁᑦᓯᓚᐅᕆᕗᖅ, ᐊᖑᒻᒥᒃ ᐊᖏᔪᖅᔪᐊᕌᓗᖕᒥᒃ, ᐊᖏᓂᖃᖅᑐᒥᒃ 7-ᓂᒃ ᐊᕝᕙᕐᖕᒥᒡᓗ ᐃᑎᒐᖕᓂᒃ. ᑖᓐᓇ ᐃᑦᔨᑉᑎᒥᐅᑕᖅ ᖃᓗᒋᐊᖃᓚᐅᖅᐳᖅ ᓯᓕᒃᑐᐊᓗᖕᒥᒃ ᓄᕕᖅᓴᖅᑎᐅᑉ ᓴᓐᓂᖓᔪᖁᑎᖓᑐᑦ ᑍᒤᑦᑐᒥᒃ; ᐱᓁᐊᐅᓪᓕ ᐅᐸᓚᐅᖅᐹ ᐊᔭᐅᑉᐱᐊᓕᔭᖅᓗᓂ, ᐅᓇᑕᖅᓗᒍ ᐃᑦᔨᑉᑎᒥᐅᑕᖅ ᐅᓈᖓᓂᒃ ᐊᖅᓵᓚᐅᖅᐹ, ᑲᐱᓪᓗᓂᐅᒡᓗ ᓇᖕᒥᓂᖅ ᐅᓈᖓᓄᑦ. 
24ᑕᒪᒃᑯᐊ ᐱᓁᐊᐅᑉ ᔨᕼᐅᐃᐊᑕᐅᑉ ᐃᕐᖕᓂᖓᑕ ᐱᓂᐊᕐᖕᓂᕆᓚᐅᖅᐰᑦ, ᑖᓐᓇᑦᑕᐅᖅ ᖃᐅᔨᒪᔭᐅᑦᓯᐊᓕᓚᐅᖅᐳᖅ ᑖᒃᑯᑎᑐᓇᖅ ᐊᔪᖏᑦᑐᖅᔪᐊᑎᑐᑦ ᐱᖓᓱᑎᑐᑦ. 
25ᐅᐱᒋᔭᐅᓂᖅᓴᐅᓚᐅᖅᐳᖅ ᐅᓇᑕᖅᑎᓂᑦ 30-ᓂᑦ, ᐱᖓᓱᓄᓪᓕ ᐊᔪᖏᖅᑐᖅᔪᐊᓄᑦ ᑍᔭᐅᓯᒪᖃᑕᐅᓚᐅᓐᖏᓚᖅ. ᑍᕕᑎᐅᓪᓗ ᓴᐳᓐᓂᐊᖅᑎᒥᓄᑦ ᐊᖓᔪᖅᑳᓐᖑᖅᑎᓚᐅᖅᐹ.
26ᐅᓇᑕᖅᑎᓂ ᐊᔪᖏᑦᑐᖅᔪᐊᑦ ᐅᑯᐊᖑᕗᑦ ᐊᓴᕼᐃᐅᓪ ᔪᐊᐱᐅᑉ ᓄᑲᖓ, ᐃᐅᓪᕼᐊᓇᓐ ᑐᑑᑉ ᐃᕐᖕᓂᖓ ᐱᑦᓕᐊᒻᒥᐅᑕᐅᑉ, 
27ᓴᒻᒧᑎ ᕼᐊᕌᑦᒥᐅᑕᖅ, ᕼᐃᓕᔾ ᐱᓗᓁᑎᒥᐅᑕᖅ, 
28ᐂᕋ ᐃᒃᑭᔅᓯᐅᑉ ᑎᑯᐊᒥᐅᑕᐅᑉ ᐃᕐᖕᓂᖓ, ᐊᐰᔨᕆ ᐊᓇᑑᑎᒥᐅᑕᖅ, 
29ᓯᐱᑬ ᕼᐅᓴᑍᑎᒥᐅᑕᖅ, ᓔ ᐊᕼᐅᕼᐂᒥᐅᑕᖅ, 
30ᒪᕼᐊᕅ ᓂᑐᐸᕼᐊᒥᐅᑕᖅ, ᕼᐃᓕᑦ ᐹᓇᐅᑉ ᐃᕐᖕᓂᖓ ᓂᑐᐸᒥᐅᑕᖅ, 
31ᐃᑍ ᕆᐰᑉ ᐃᕐᖕᓂᖓ ᒋᐱᐊᒥᐅᑕᖅ ᐱᑦᔭᒥᓂᐅᑉ ᑭᖑᕚᖏᓐᓂᑦ, ᐱᓁᐊ ᐱᕋᑐᓁᒥᐅᑕᖅ, 
32ᕼᐅᕅ ᒑᔅ ᑰᖓᓂᒥᐅᑕᖅ, ᐊᐰᓕ ᐋᕐᐸᑍᑎᒥᐅᑕᖅ, 
33ᐊᔾᒪᕕᑎ ᐸᕼᐊᕈᒥᐅᑕᖅ, ᐃᓔᕼᐊᐸ ᓵ-ᐊᓪᐳᓐᒥᐅᑕᖅ, 
34ᕼᐊᓯᒻ ᒋᔪᓁᒥᐅᑕᖅ, ᔫᓇᑕᓂ ᓴᒋᐅᑉ ᐃᕐᖕᓂᖓ ᕼᐊᕋᕅᑎᒥᐅᑕᐅᑉ, 
35ᐊᕼᐂᐊᒻ ᓴᑲᕆᐅᑉ ᐃᕐᖕᓂᖓ ᕼᐊᕋᕅᑎᒥᐅᑕᖅ, ᐃᓕᐸᐅᓪ ᐅᕐᕆᐅᑉ ᐃᕐᖕᓂᖓ, 
36ᕼᐃᕙᕆ ᒥᑬᕋᑍᑎᒥᐅᑕᖅ, ᐊᕼᐂᔭ ᐱᓗᓁᑎᒥᐅᑕᖅ, 
37ᕼᐃᔾᕉ ᑳᕐᒥᐅᓪᒥᐅᑕᖅ, ᓈᕅ ᐃᔅᐰᑉ ᐃᕐᖕᓂᖓ, 
38ᔪᐃᓕ ᓁᑕᓂᐅᑉ ᖃᑕᓐᖑᑖ, ᒤᑉᕼᐊᕆ ᕼᐊᒐᕅᑉ ᐃᕐᖕᓂᖓ, 
39ᔨᓕᒃ ᐊᒧᓁᑎᒥᐅᑕᖅ, ᓇᕼᐊᕅ ᐱ-ᐃᕈᒥᐅᑕᖅ, ᔪᐊᐱᐅᑉ ᐅᓇᑕᐅᑎᖏᓐᓂᒃ ᑎᒍᒥᐊᖅᑎᖓ ᔨᕈᐃᐊᐅᑉ ᐃᕐᖕᓂᖓ, 
40ᐂᕋ ᐃᑕᕅᑎᒥᐅᑕᖅ, ᒐᕆᑉ ᐃᑕᕅᑎᒥᐅᑕᖅ, 
41ᔪᕅᐊ ᕼᐃᑍᑎᒥᐅᑕᖅ, ᔧᐹᑦ ᐊᕼᐊᓔᑉ ᐃᕐᖕᓂᖓ, 
42ᐊᑍᓇ ᓰᔭᐅᑉ ᐃᕐᖕᓂᖓ ᕉᐱᓂᒥᐅᑕᖅ, ᐊᖓᔪᖅᑳᖑᔪᖅ ᕉᐱᓂᒥᐅᑕᓄᑦ, ᐃᓚᒋᔭᐅᓪᓗᓂ 30-ᓄᑦ, 
43ᕼᐊᓇᓐ ᒫᑲᐅᑉ ᐃᕐᖕᓂᖓ, ᔫᓴᐸᑦᓗ ᒥᑦᓁᒥᐅᑕᖅ, 
44ᐅᔨᐊ ᐋᔅᑎᕌᑍᑎᒥᐅᑕᖅ, ᓵᒪ ᔨ-ᐂᓕᓗ ᕼᐅᑕᒥᐅᑉ ᐃᕐᖕᓂᖏᒃ ᐊᕈᐃᕅᑎᒥᐅᑕᐅᑉ, 
45ᔨᑎᐊ-ᐃᐅᓪ ᓯᒻᕆᐅᑉ ᐃᕐᖕᓂᖓ, ᔫᕼᐊᓗ ᖃᑕᓐᖑᑎᖓ, ᑎᔧᑎᒥᐅᑖᒃ, 
46ᐃᓔᐅᓪ ᒪᕼᐊᕔᑎᒥᐅᑕᖅ, ᔨᕆᐰᓗ, ᔫᓴᕔᐊᓗ, ᐃᐅᓪᓇᒻ ᐃᕐᖕᓂᖏᑦ, ᐃᑦᕼᐊᒪᓗ ᒧᐊᐱᒥᐅᑕᖅ, 
47ᐃᓔᐅᓪ, ᐅᐱᑎᓗ, ᔭ-ᐊᓯᐅᓗ ᒪᔪᐰᒥᐅᑍᑦ.
