1ᑐᓂᕐᕈᓯᖅᑎᑦᓯᔩᓪᓗ ᐊᖓᔪᖅᑳᖓᑕ ᓯᑎᐹᓇᓯ ᐊᐱᕆᕚ, “ᑕᒪᓐᓇ ᓵᓐᖓᔭᐅᑦᔪᑎᒋᔧᑦ ᓱᓕᕚ?”
2ᓯᑎᐹᓇᓯᐅᑉ ᐅᖃᐅᑎᕚ, “ᐃᓅᖃᑎᒃᑲ ᐊᖓᔪᖅᑳᖑᔪᓯᓗ, ᓈᓚᒃᓯᓐᖓ. ᒎᑎ ᓂᖅᑐᕐᖕᓇᖅᑐᖅᔪᐊᖑᓪᓗᓂ ᓴᖅᑭᓚᐅᖅᐳᖅ ᐂᕝᕙᕋᕼᐋᒧᑦ ᐊᑖᑕᑦᑎᓐᓄᑦ, ᒥᓱᐳᑍᒥᐊᒦᑎᓪᓗᒍ ᕼᐊᕋᓐᒥ ᓄᓇᖃᓚᐅᖅᑎᓐᓇᒍ ᓱᓕ, 
3ᐅᖃᐅᑎᓪᓗᒍᓗ, ‘ᓄᓇᒋᔭᕐᖕᓂᑦ ᐃᓚᒋᔭᕐᖕᓂᓪᓗ ᐊᐅᓪᓚᕆᑦ ᓄᓇᒥᒃ ᐅᐸᖕᓂᐊᖅᑕᕐᖕᓂᒃ ᐊᔪᕆᖅᑑᑎᓂᐊᖅᐸᒋᑦ.’ 
4ᑕᕝᕙ ᓄᓇᒋᔭᓂ ᑲᐅᓪᑎᐊ ᕿᒪᓚᐅᖅᐹ, ᓄᓇᖃᕆᐊᖅᑐᖅᓗᓂ ᕼᐊᕋᓐᒥ, ᐊᑖᑕᖓᓗ ᑐᖁᖕᒪ, ᒎᑎᐅᑉ ᑕᕝᕙᓐᖓᑦ ᐊᐅᓪᓚᖅᑎᓚᐅᖅᐹ ᒪᐅᖓ ᒫᓐᓇ ᓄᓇᒋᔭᑦᓯᓐᓄᑦ ᓄᓇᑖᖅᑎᓪᓗᒍ; 
5ᒎᑎᐅᓪᓕ ᐂᕝᕙᕋᕼᐋᒻ ᓄᓇᒥᒃ ᓇᖕᒥᓂᖅᑖᖅᑎᓚᐅᓐᖏᓛ ᒥᑭᔪᒥᒡᓘᓐᓃᑦ, ᒎᑎᐅᓪᓕ ᐊᖏᖅᕕᒋᓚᐅᖅᐹ ᑕᒪᑐᒥᖓ ᓄᓇᒥᒃ ᑭᖑᕚᒃᓴᖏᓪᓗ ᓇᖕᒥᓂᖃᖁᓪᓗᒋᑦ, ᑍᑦᓱᒪᓂ ᑕᒪᑐᒥᖓ ᐊᖏᖅᕕᐅᑎᓪᓗᒍ ᐂᕝᕙᕋᕼᐋᒻ ᕿᑐᕐᖓᖃᓚᐅᓐᖏᓚᖅ. 
6ᐃᒫᒃ ᒎᑎᐅᑉ ᐅᖃᐅᑎᓚᐅᖅᐹ, ‘ᑭᖑᕚᒃᓴᑎᑦ ᐊᓯᒥᖕᓄᑦ ᓄᓇᒋᔭᐅᔪᒥ ᓄᓇᖃᕈᒫᖅᐳᑦ, ᑕᕝᕙᓂᓗ ᐱᑦᓯᐊᖅᑕᐅᖏᓪᓗᑎᒃ ᓱᒃᑯᔨᐊᖑᔪᒫᖅᐳᑦ ᐊᕐᕌᒍᓂᒃ 400-ᓂᒃ. 
7ᐃᓅᖃᑎᒌᒡᔪᐊᓪᓕ ᓱᒋᐊᕈᒫᖅᐸᒃᑲ ᐃᓄᖁᑎᓐᓂᒃ ᓱᒃᑯᔨᐊᖃᖅᑐᑦ, ᑭᖑᓂᖓᒍᓪᓗ ᑕᕝᕙᓐᖓᑦ ᐊᐅᓪᓚᕈᒫᖅᐳᑦ ᑕᒪᐅᖓ ᓄᓇᒋᓕᖅᑕᑦᓯᓐᓄᑦ, ᑕᕝᕙᓂᓗ ᑐᒃᓯᐊᖅᕕᒋᖃᑦᑕᕈᒫᖅᐹᖓ.’ 
8ᒎᑎᐅᓪᓗ ᐊᖏᕈᑎᓂ ᓇᓗᓁᒃᑯᑦᓯᓚᐅᖅᐹ ᑭᐱᔭᐅᓂᕐᖕᒥᒃ.+ ᑍᒤᒻᒪᑦ ᐂᕝᕙᕋᕼᐋᑉ ᐂᓴᑭ ᐃᕐᖕᓂᖅᑖᕆᒐᒥᐅᒃ, ᐅᓪᓗᐃ ᓯᑕᒪᐅᔪᖅᑐᖓᓐᓂ ᑭᐱᕚ; ᐂᓴᑭᐅᓪᓗ ᔧᑯ ᐃᕐᖕᓂᖅᑖᕆᒐᒥᐅᒃ ᑭᐱᒋᕚ, ᔧᑰᓪᓗ ᐃᕐᖕᓂᓂ ᓯᕗᓕᕆᔭᕗᑦ 12-ᑦ ᑭᐱᓚᐅᕆᕔᑦ.
9ᔧᑰᓪᓗ ᐃᕐᖕᓂᖏᑕ ᖃᑕᓐᖑᑎᑎᒃ ᔫᓯᐱ ᓇᒡᓕᒋᔭᑑᓗᐊᕆᓪᓗᒍ ᓂᐅᕐᕈᑎᒋᕚᑦ ᐃᑦᔨᑉᑎᒧᑦ; ᒎᑎᐅᓪᓕ ᐃᓚᒋᓚᐅᖅᐹ, 
10ᓴᐳᑎᓪᓗᒍᓗ ᖃᓄᐃᓐᓇᖅᑐᓕᒫᓂᑦ, ᐱᑦᓯᐊᕐᖕᓂᖃᖅᑎᐹᓗ ᓯᓚᑐᓂᖃᖅᑎᓪᓗᒍᓗ ᐃᑦᔨᑉᑎᒥᐅᑦ ᐊᖓᔪᖅᑳᖅᔪᐊᖓᑕ ᐰᕉᑉ ᓵᖓᓂ, ᔫᓯᐱᓗ ᐊᖓᔪᖅᑳᖅᔪᐊᑉ ᐊᐅᓚᑦᓯᔨᓐᖑᖅᑎᓚᐅᖅᐹ ᐃᑦᔨᑉᑎᒥᐅᓄᑦ ᐊᖓᔪᖅᑳᖅᔪᐊᓪᓗ ᐃᒡᓗᖓᓃᑦᑐᓕᒫᓄᑦ. 
11ᑍᑦᓱᒪᓂ ᑳᖕᓇᖅᑐᐊᓗᖃᓚᐅᕐᖕᒪᑦ ᐃᑦᔨᑉᑎᒥ ᑬᓇᓂᒥᓗ ᐅᖁᒤᒃᓴᕐᖕᓇᖅᑐᐊᓘᓪᓗᓂᓗ, ᓯᕗᓕᕕᓂᕗᓪᓗ ᓂᕿᒃᓴᒥᒃ ᓇᓂᓯᔪᓐᓁᓪᓕᓚᐅᖅᐳᑦ. 
12ᔧᑯᓕ ᑐᓴᕋᒥ ᐃᑦᔨᑉᑎᒥ ᓂᐊᖂᔭᒃᓴᖅᑕᖃᕐᖕᒪᑦ, ᐃᕐᖕᓂᓂ ᓯᕗᓪᓕᖅᐹᒥᒃ ᑎᓕᕔᑦ ᑍᑯᖓ. 
13ᑭᖑᓪᓕᕐᖕᒥᒡᓕ ᐃᑦᔨᑉᑎᒧᐊᕐᖕᒥᖕᒪᑕ ᔫᓯᐱ ᑭᓇᐅᓂᕐᖕᒥᓂᒃ ᓇᓗᓁᓕᓚᐅᖅᐳᖅ ᐊᖓᔪᒥᓄᑦ, ᔫᓯᐱᐅᓪᓗ ᐃᓚᓕᒫᖏᑦ ᖃᐅᔨᔭᐅᓕᖅᓗᑎᒃ ᐃᑦᔨᑉᑎᒥᐅᑦ ᐊᖓᔪᖅᑳᔪᐊᖓᓐᓄᑦ ᐰᕈᒧᑦ. 
14ᔫᓯᐱᐅᓪᓗ ᐊᑖᑕᓂ ᔧᑯ, ᐅᖃᐅᑦᔭᐅᔭᖅᑐᖁᕚ ᐃᑦᔨᑉᑎᒧᐊᖁᓪᓗᒍ, ᐃᓚᒌᓕᒫᓪᓗ ᑍᒃᑯᐊ ᐃᑦᔨᑉᑎᒧᐊᓚᐅᖅᐳᑦ; ᑲᑎᓪᓗᒋᑦ 75-ᖑᔪᑦ; 
15ᔧᑯᓗ ᐃᑦᔨᑉᑎᒧᐊᓚᐅᖅᐳᖅ, ᑕᕝᕙᓂᓗ ᑐᖁᓚᐅᖅᐳᖅ ᓯᕗᓕᕕᓂᕗᓪᓗ. 
16ᑎᒥᖏᓪᓗ ᐋᑕᐅᓚᐅᖅᐳᑦ ᓄᓇᒧᑦ ᓯᑭᒻᒧᑦ ᑕᕝᕙᓂᓗ ᐃᓗᕕᖅᑕᐅᓪᓗᑎᒃ, ᐂᕝᕙᕋᕼᐋᒻ ᑮᓇᐅᔭᓄᑦ ᓂᐅᕕᐊᕆᓯᒪᔭᖓᓄᑦ ᕼᐊᒧᕆᐅᑉ ᐃᓚᖏᓐᓂᑦ.
17ᒎᑎᐅᓪᓕ ᐊᖏᕈᑎᒋᓯᒪᔭᖓᑕ ᐂᕝᕙᕋᕼᐋᒧᑦ ᓇᓪᓕᐅᓐᓂᖓ ᖃᒡᓕᓕᕐᖕᒪᑦ, ᐃᓅᖃᑎᕗᑦ ᐃᑦᔨᑉᑎᒥ ᐅᓄᖅᑐᐊᓘᓕᓚᐅᖅᐳᑦ. 
18ᐊᓯᐊᓂᒡᓗ ᐊᖓᔪᖅᑳᖅᔪᐊᖅᑖᓚᐅᖅᐳᑦ ᐃᑦᔨᑉᑎᒥ ᔫᓯᐱᒥᒃ ᖃᐅᔨᒪᖏᑦᑐᒥᒃ. 
19ᑖᑦᓱᒪᓗ ᓯᕗᓕᕕᓂᕗᑦ ᓯᓔᕐᕆᕔᑦ, ᓱᒃᑯᔨᐊᕆᓪᓗᒋᓪᓗ, ᕿᑐᕐᖓᖅᑖᖏᓪᓗ ᐊᖏᕐᕋᖏᓐᓂᑦ ᐊᓂᑕᐅᑎᑉᐰᑦ ᑐᖁᖁᓪᓗᒋᑦ. 
20ᑕᒪᓐᓇ ᓇᓪᓕᐅᑎᓯᒪᑎᓪᓗᒍ ᒨᓯᓯ ᐃᓅᓕᓚᐅᖅᐳᖅ, ᐃᓂᖁᓇᖅᑐᒻᒪᕆᐅᓪᓗᓂᓗ ᓄᑕᕋᐅᓚᐅᖅᐳᖅ, ᐊᖏᕐᕋᒥᓂᓗ ᑲᒪᒋᔭᐅᓚᐅᖅᐳᖅ ᑕᖅᑭᓂᒃ ᐱᖓᓱᓂᒃ; 
21ᐊᖏᕐᕋᖓᓂᓪᓗ ᐊᓂᑎᑕᐅᖕᒪᑦ, ᐰᕉᑉ ᐸᓂᖓᑕ ᑎᒍᐊᖅᑖᕆᕚ, ᐃᕐᖕᓂᕐᖕᒥᑐᓪᓗ ᓇᖕᒥᓂᕐᖕᒥᑐᑦ ᐱᕈᖅᓴᑎᓚᐅᖅᐹ. 
22ᒨᓯᓯᓗ ᐃᓕᓐᓂᐊᖅᑎᑕᐅᓚᐅᖅᐳᖅ ᐃᑦᔨᑉᑎᒥᐅᑦ ᐃᓕᓯᒪᓂᓕᒫᖏᓐᓂᒃ ᐱᔪᓐᓇᑦᓯᐊᓕᖅᓗᓂᓗ ᐅᖃᐅᓯᒃᑯᑦ ᐱᓂᐊᕐᖕᓂᒃᑯᓪᓗ.
23ᒨᓯᓯᓗ ᐊᕐᕌᒍᖃᓕᖅᓗᓂ 40-ᓂᒃ, ᑕᑯᔪᒪᓕᓚᐅᖅᐳᖅ ᐃᓅᖃᑎᖏᑦ ᖃᓄᐃᓕᐅᖅᑕᐅᖕᒪᖔᑕ ᐄᓴᕅᓕᒥᐅᑦ. 
24ᐃᓅᖃᑎᒥ ᐃᓚᖓᑦ ᑕᑯᒐᒥᐅᒃ ᐱᑦᓯᐊᖅᑕᐅᖏᑦᑐᖅ, ᐃᑦᔨᑉᑎᒥᐅᑕᕐᖕᒧᑦ ᓴᐳᑎᔭᖅᑐᖅᐹ, ᐃᑦᔨᑉᑎᒥᐅᖅᓗ ᐊᑭᓂᐊᖅᕕᒋᓪᓗᒍ ᑐᖁᑉᐹ. 
25ᐃᓅᖃᑎᓂ ᑐᑭᓯᓂᐊᕋᓱᒋᓚᐅᖅᐰᑦ ᒎᑎᒧᑦ ᐊᑐᖅᑕᐅᓗᓂ ᐃᓄᖁᑎᓂ ᓴᐳᑎᔪᒫᕐᖕᒪᒋᑦ, ᐃᓅᖃᑎᖏᓪᓕ ᑐᑭᓯᓚᐅᓐᖏᓚᑦ. 
26ᖃᐅᑎᓪᓗᒍᓗ ᑕᑯᓚᐅᖅᐳᖅ ᐄᓴᕅᓕᒥᐅᖕᓂᒃ ᒪᕐᕉᖕᓂᒃ ᓂᓐᖓᐅᑎᔫᖕᓂᒃ ᒨᓯᓯᐅᓪᓗ ᐃᓂᖅᑎᖅᓗᒋᒃ ᐅᖃᐅᑎᕚᒃ, ‘ᐄᓴᕅᓕᒥᐅᖃᑎᒌᒃᑐᓯᒃ ᓲᖅ ᐃᓕᑦᓯᖕᓄᑦ ᑍᒤᓕᐅᖅᐱᓰᒃ?’ 
27ᓂᓐᖓᐅᒪᓂᖅᓴᐅᓪᓕ ᒨᓯᓯ ᐊᔭᒃᓗᒍ ᐅᖃᐅᑎᕚ, ‘ᑭᐊ ᐊᐅᓚᑦᓯᔨᓐᖑᖅᑎᒻᒪᑏᑦ ᐃᖅᑲᖅᑐᐃᔨᓐᖑᖅᑎᓪᓗᑎᓪᓗ ᐅᕙᑦᑏᓐᓄᑦ? 
28ᑐᖁᑦᓱᒪᕕᖓᑦᑕᐅᖅ? ᐃᑦᔨᑉᑎᒥᐅᑐᑦ ᑐᖁᓚᐅᖅᑕᖅᑐᑦ ᐃᑉᐸᒃᓴᖅ?’ 
29ᒨᓯᓯᐅᑉ ᑕᒪᓐᓇ ᑐᓴᕋᒥᐅᒃ ᕿᒪᒃᓯᕗᖅ, ᒥᑎᐊᓂᒥᐅᑦ ᓄᓇᖓᓐᓄᑦ ᕿᒫᓯᒪᓕᖅᓗᓂ, ᑍᑲᓂᓗ ᐃᕐᖕᓂᖅᑖᓚᐅᖅᐳᖅ ᒪᕐᕉᖕᓂᒃ.
30ᐊᕐᕌᒍᑦ 40-ᑦ ᐊᓂᒍᖅᑎᓪᓗᒋᑦ, ᓴᖅᑭᕝᕕᐅᓚᐅᖅᐳᖅ ᐂᖏᓕᒧᑦ ᐃᓄᖃᖏᑦᑐᒥ ᖃᖅᑲᐅᑉ ᓮᓁᑉ ᓴᓂᐊᓂ, ᐅᖅᐱᒐᕐᖕᓂ ᐃᑯᐊᓚᔪᒥ. 
31ᒨᓯᓯᐅᑉ ᑖᓐᓇ ᑕᑯᒐᒥᐅᒃ, ᑲᒪᒋᓕᕋᒥᐅᒡᓗ ᑕᑯᑦᓯᐊᕈᒪᓪᓗᒍ ᐅᐸᓚᐅᖅᐹ, ᑲᒡᓕᓕᕐᖕᒪᒍᓗ ᐊᑕᓂᐅᑉ ᓂᐱᖓᓂᒃ ᑐᓴᖅᐳᖅ ᐅᖃᖅᑐᒥᒃ, 
32‘ᓯᕗᓕᕕᓂᖅᐱᑦ ᒎᑎᒋᕚᖓ, ᐂᕝᕙᕋᕼᐋᒻ, ᐂᓴᑭᐅᓪᓗ, ᔧᑰᓪᓗ ᒎᑎᖓᑦ.’ ᒨᓯᓯᓗ ᑲᑉᐱᐊᓱᖕᓂᕐᖕᒧᑦ ᓴᔪᓕᕋᒥ ᑕᑯᓐᓇᕆᐊᒃᓴᖅ ᐊᔪᓕᓚᐅᖅᐳᖅ. 
33ᐊᑕᓂᐅᓪᓗ ᐅᖃᐅᑎᕚ, ‘ᐃᑎᒐᒍᑏᒃᑭᒃ ᐲᒃᑭᒃ, ᑕᒪᓐᓇ ᓇᖏᖅᕕᒋᔧᑦ ᓄᓇ ᐃᑦᔪᕐᖕᓁᑦᑑᖕᒪᑦ. 
34ᑕᑯᓯᒪᕗᖓ ᐃᓄᖁᑎᒃᑲ ᐊᖏᔪᒥᒃ ᓱᒃᑯᔨᐊᖑᖕᒪᑕ ᐃᑦᔨᑉᑎᒥ, ᓂᐹᓂᖏᓪᓗ ᑐᓴᖅᐸᒃᑲ, ᒫᓐᓇᓗ ᐊᖅᑲᖅᐳᖓ ᓴᐳᑎᔭᖅᑐᖅᓗᒋᑦ. ᒫᓐᓇᓗ ᕾᓕᕆᑦ, ᐃᑦᔨᑉᑎᒧᑦ ᑎᓕᔪᒪᒐᒃᑭᑦ.’
35ᒨᓯᓯᓗ ᐄᓴᕅᓕᒥᐅᓂᑦ ᓇᕐᕈᒋᔭᐅᓚᐅᖅᑐᖅ ᐅᖃᐅᑦᔭᐅᓪᓗᓂ ‘ᑭᐊ ᐊᐅᓚᑦᓯᔨᓐᖑᖅᑎᒻᒪᑏᑦ ᐃᖅᑲᖅᑐᐃᔨᓐᖑᖅᑎᓪᓗᑎᓪᓗ ᐅᕙᑦᑏᓐᓅᑦ?’ ᑖᓐᓇ ᑎᓕᔭᐅᓚᐅᖅᐳᖅ ᒎᑎᒧᑦ, ᐊᐅᓚᑦᓯᔨᐅᖁᓪᓗᒍ ᓴᐳᑦᔨᔨᐅᖁᓪᓗᒍᓗ, ᐂᖏᓕᒥᒃ ᐊᖅᑯᑎᖃᖅᓗᓂ ᐅᖅᐱᒐᕐᖕᓂ ᐃᑯᐊᓚᔪᒥ ᑕᑯᓚᐅᖅᑕᖓᓂᒃ. 
36ᑖᑦᓱᒪ ᐃᓄᐃᑦ ᐊᐅᓪᓚᕈᑎᓚᐅᖅᐰᑦ ᐃᑦᔨᑉᑎᒥᑦ, ᑲᒪᓇᖅᑐᓕᓂᖅᑎᒍᑦ ᓇᓗᓁᒃᑯᑕᖅᑎᒍᓪᓗ ᐱᓇᓱᐊᖃᑦᑕᖅᓗᓂ ᐃᑦᔨᑉᑎᒥ, ᐃᒪᕐᖕᒥᒡᓗ ᐊᐅᐸᓗᒃᑕᒥ, ᓄᓇᒥᓗ ᐃᓄᖃᖏᑦᑐᒥ ᐊᕐᕌᒍᑦ 40-ᑦ ᓈᓪᓗᒋᑦ. 
37ᑖᓐᓇ ᒨᓯᓯ ᐄᓴᕅᓕᒥᐅᓄᑦ ᐅᖃᓚᐅᖅᐳᖅ, ‘ᒎᑎᐅᑉ ᑎᓕᓯᕕᒋᔪᒫᖅᐹᓯ ᐱᔪᖃᓛᖅᑐᒥᒃ ᐅᖃᖅᑎᒥᓂᒃ; ᐃᓅᖃᑎᑦᓯ ᐃᓚᖓᓐᓂᒃ ᑍᒫᑦᓮᓐᓇᖅ ᑎᓕᓚᐅᕋᒥᖓ.’ 
38ᑖᓐᓇ ᒨᓯᓯ ᐄᓴᕅᓕᒥᐅᑦ ᐃᓚᒋᓚᐅᖅᑕᖓᑦ ᐃᓄᖃᖏᑦᑐᒥ; ᓯᕗᓕᕕᓂᑦᑕᓗ ᐃᓚᒋᓚᐅᖅᐹᑦ, ᐂᖏᓕᐅᓪᓗ ᐃᓚᒋᓚᐅᕆᕚ, ᐅᖃᖃᑎᒋᓪᓗᒍᓗ ᖃᖅᑲᒥ ᓮᓁᒥ, ᑐᓂᓯᕕᐅᓚᐅᖅᑐᖅᓗ ᒎᑎᐅᑉ ᐅᖃᐅᓯᕆᖁᔭᖏᓐᓂᒃ ᖃᓄᖅ ᐃᓅᔭᕆᐊᒃᓴᖅ ᖃᐅᔨᑦᔪᑎᒃᓴᓂᒃ ᑐᓂᓯᖁᓪᓗᒍ ᑎᑎᕋᖅᓯᒪᔪᓂᒃ ᐅᕙᑦᑎᓐᓄᑦ.
39ᓯᕗᓕᕕᓂᑦᑕᓕ ᒨᓯᓯ ᓈᓚᒍᒪᓚᐅᓐᖏᓛᑦ, ᓇᕐᕈᒋᓪᓗᒍᓗ ᐃᑦᔨᑉᑎᒧᑦ ᐅᑎᕈᒪᓂᕐᖕᒥᒃ ᐃᓱᒪᖃᖅᓗᑎᒃ. 
40ᐅᖃᖅᓗᑎᒡᓗ ᐂᕈᓂᒧᑦ, ‘ᒎᑎᒋᓂᐊᖅᑕᑦᑎᓐᓂᒃ ᓴᓐᓇᑎᓚᐅᖅᑎᒍᑦ ᐅᕙᑦᑎᓐᓂᒃ ᑕᓯᐅᖅᓯᓂᐊᖅᑐᒥᒃ; ᒨᓯᓯ ᐃᑦᔨᑉᑎᒥᑦ ᐊᐅᓚᖅᑎᑦᓯᔨᒋᓚᐅᖅᑕᕗᑦ ᖃᓄᐃᓕᐅᕋᓱᓕᕐᖕᒪᖔᑦ ᓇᓗᓕᕋᑦᑎᒍ.’ 
41ᓴᓇᓚᐅᖅᐳᓪᓗ ᐃᒻᒧᒃᓯᐅᒐᐅᑉ ᓄᕐᕋᓐᖑᐊᖓᓂᒃ, ᑐᓂᕐᕈᓯᖅᕕᒋᓪᓗᒍᓗ ᖁᕕᐊᓱᖃᑎᒌᓚᐅᖅᐳᑦ ᓇᖕᒥᓂᖅ ᓴᓇᓚᐅᖅᑕᑎᒃ ᑖᓐᓇ ᐱᑦᔪᑎᒋᓪᓗᒍ. 
42ᒎᑎᐅᓪᓕ ᐊᓚᓚᐅᖅᐰᑦ ᓵᑎᓪᓗᒋᓪᓗ ᕿᓚᐅᑉ ᐅᓪᓗᕆᐊᖏᓐᓂᒃ ᑐᒃᓯᐊᖅᕕᖃᕐᖕᓂᕐᖕᒧᑦ, ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᑕ ᐊᒡᓚᖏᓐᓂ ᑎᑎᕋᖅᓯᒪᖕᒪᑦ:
43ᒎᑎᓐᖑᐊᒥᒃ ᒧᓛᑭᐅᑉ ᑐᐱᖓᓂᒃ ᐊᑭᕋᓚᐅᖅᐳᓯ,
44ᓯᕗᓕᕕᓂᕗᑦ ᐊᖏᖃᑎᒌᒍᑎᒥᒃ ᐱᖁᔭᖅᑕᓕᖕᒥᒃ ᑐᐱᕐᖕᒥᒃ ᐱᓯᒪᓚᐅᖅᐳᑦ ᐃᓄᖃᖏᑦᑐᒥ. ᑖᓐᓇᓗ ᓴᓇᔭᐅᓯᒪᓚᐅᖅᐳᖅ ᒎᑎᐅᑉ ᓴᓇᔭᐅᖁᔨᓂᖓᑐᑦ ᒨᓯᓯᒧᑦ, ᒪᓕᒡᓯᒪᓪᓗᓂ ᒨᓯᓯᐅᑉ ᑕᑯᑎᑕᐅᑦᔪᑎᒋᓚᐅᖅᑕᖓᓂᒃ. 
45ᑭᖑᓂᖓᒍᓪᓗ ᓯᕗᓕᕕᓂᑦᑕ ᑐᐱᖅ ᑖᓐᓇ ᐱᓚᐅᕆᕚᑦ ᓯᕗᓕᕕᓂᕐᖕᒥᖕᓂᑦ, ᐊᒡᔭᓚᐅᕆᕚᓪᓗ ᔮᓱᐊ ᐃᓚᒋᓪᓗᒍ ᓄᓇᑖᓕᕋᒥᒃ ᓄᓇᓕᑐᖃᕐᖕᓂᒃ ᒎᑎ ᐊᐅᓪᓚᖅᑎᑦᓯᖔᖅᑎᓪᓗᒍ. ᑕᒫᓃᓕᓚᐅᖅᐳᖅᓗ ᑍᕕᑎ ᑎᑭᓪᓗᒍ. 
46ᑍᕕᑎ ᒎᑎᒧᑦ ᐱᓐᓇᕆᔭᐅᓚᐅᕐᖕᒪᑦ, ᐃᓂᒃᓴᓕᐅᕈᓐᓇᖅᑎᑕᐅᔪᒪᓚᐅᖅᐳᖅᓗ ᑖᑦᓱᒧᖓ ᔧᑰᑉ ᒎᑎᖓᓄᑦ. 
47ᓲᓗᒨᓂᐅᓪᓕ ᒎᑎ ᐃᒡᓗᓕᐅᓚᐅᖅᐹ.
48ᒎᑎᓕ ᐊᖏᓂᖅᐹᖑᔪᖅ ᐃᒡᓗᓂ ᐃᓂᖃᓐᖏᓚᖅ ᐃᓄᖕᓄᑦ ᓴᓇᔭᐅᓯᒪᔪᓂ; ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓ ᐅᖃᖅᓯᒪᖕᒪᑦ,
49‘ᐊᑕᓂᖅ ᐅᖃᖅᐳᖅ, ᕿᓚᒃ ᐃᒃᓯᕙᐅᑕᖅᔪᐊᕆᕙᕋ,
50ᑕᒪᒃᑯᐊᓕ ᐅᕙᖓ ᓇᖕᒥᓂᖅ ᓴᓇᓯᒪᓐᖏᓚᒃᑳ?’”
51ᓯᑎᐹᓇᓯ ᓱᓕ ᐅᖃᖅᐳᖅ, “ᓯᑎᔪᐊᓘᔪᓯ, ᑐᓴᕈᓐᓇᖏᑦᑐᐊᓘᓪᓗᓯᓗ ᓈᓚᒍᓐᓇᖏᑦᑐᐊᓘᕗᓯ ᒎᑎᖃᖏᑦᑐᑎᑐᑦ, ᑍᒪᓐᖓᓪᓗ ᐊᑭᕋᖅᑐᖅᑐᓯ ᐊᓂᕐᖕᓂᕐᖕᒥᒃ ᐃᑦᔪᕐᖕᓁᑦᑐᒥᒃ ᓯᕗᓕᕕᓂᑦᓯᑐᑦ. 
52ᒎᑎᐅᓪᓕ ᐱᔪᖃᓛᖅᑐᒥᒃ ᐅᖃᖅᑎᕕᓂᖏᑕ ᓇᓪᓕᐊᑦ ᓯᕗᓕᕕᓂᑦᓯᓐᓂᑦ ᐊᑭᕋᖅᑐᖅᑕᐅᓚᐅᓐᖏᓛᖅ? ᑐᖁᑕᐅᓚᐅᖅᐳᓪᓗ ᑍᒃᑯᐊ ᓯᕗᓂᖓᓂ ᐅᖃᐅᓯᒃᓴᖅᑲᖅᑎᑕᐅᓚᐅᖅᑐᑦ ᑎᑭᑦᓱᒫᖅᑐᒥᒃ ᓇᓛᒎᖅᑐᒥᒃ ᒎᑎᐅᑉ ᐱᔨᖓᓂᒃ, ᑖᓐᓇᓕ ᐱᔭᐅᑎᓚᐅᖅᐸᓯ ᑐᖁᑕᐅᑎᓪᓗᒍᓗ. 
53ᐃᓕᑦᓯ ᐱᖁᔭᓂᒃ ᐱᑎᑕᐅᓚᐅᖅᑐᓯ ᐂᖏᓖᑎᒍᑦ ᑐᓂᔭᐅᔪᓂᒃ, ᑖᒃᑯᓂᖓ ᒪᓕᓚᐅᓐᖏᓚᓯ.”
54ᑲᑎᒪᔨᖅᔪᐊᓪᓗ ᓯᑎᐹᓇᓯᒥᒃ ᓈᓚᒃᑐᑦ ᑕᒪᑐᒥᖓ ᑐᓴᕋᒥᒃ ᓂᓐᖓᒃᑐᐊᓘᕗᑦ, ᓂᓐᖓᐅᒪᓂᕐᖕᒧᓪᓗ ᑮᒻᒥᓕᖅᓗᑎᒃ ᑖᑦᓱᒧᖓ. 
55ᓯᑎᐹᓇᓯᓕ ᐊᓂᕐᖕᓂᕐᖕᒥᒃ ᐃᑦᔪᕐᖕᓁᑦᑐᒥᒃ ᐃᓗᒻᒥᖅᑕᐅᓪᓗᓂ, ᕿᓚᖕᒧᑦ ᐋᖅᓗᖅᐳᖅ ᒎᑎᐅᓪᓗ ᑕᑯᒥᓇᕐᖕᓂᖅᔪᐊᖓ ᑕᑯᕚ, ᔩᓱᓯᓗ ᓇᖏᖅᑐᖅ ᒎᑎᐅᑉ ᑕᓕᖅᐱᐊᓂ; 
56ᐅᖃᖅᓗᓂᓗ, “ᑕᑯᒋᑦ, ᕿᓚᒃ ᐊᖕᒪᖅᑐᖅ ᑕᑯᕙᕋ, ᐃᓅᓪᓗ ᐃᕐᖕᓂᖓ ᓇᖏᖅᑐᖅ ᒎᑎᐅᑉ ᑕᓕᖅᐱᐊᓂ.”
57ᓂᐱᖅᑯᖅᑐᓪᓗᑎᒃ ᓂᓪᓕᐊᓕᖅᐳᑦ ᓯᐅᑎᑎᒡᓗ ᒪᑐᓪᓗᒋᑦ, ᑕᒪᕐᖕᒥᒡᓗ ᐅᐸᒃᑐᖅᐳᑦ ᓯᑎᐹᓇᓯᒧᑦ. 
58ᐃᒡᓗᒐᓴᖕᓂᓪᓗ ᐊᓂᑎᓐᓇᒥᑦᔪᒃ ᐅᔭᖅᑲᓄᑦ ᒥᓪᓗᖅᐹᑦ; ᒥᓪᓗᖅᑐᓪᓗ ᐅᓕᒡᔪᐊᑎᒃ ᐲᖅᓗᒋᑦ ᑲᒪᒋᔭᐅᑎᑉᐰᑦ ᐃᓅᓱᒃᑐᒧᑦ ᓴᐅᓗᓯᒥᒃ ᐊᑎᓕᖕᒧᑦ. 
59ᓯᑎᐹᓇᓯᓗ ᒥᓪᓗᖅᑕᐅᓪᓗᓂ ᑐᒃᓯᐊᖅᐳᖅ, “ᐊᑕᓃᖅ ᔩᓱᓯ, ᐊᓂᕐᖕᓂᕋ ᐱᒍᒃ.” 
60ᓰᖅᑯᖅᓗᓂᓗ ᓂᐱᖅᑯᖅᑐᓪᓗᓂ ᐅᖃᖅᐳᖅ, “ᐊᑕᓃᖅ ᐊᔪᖅᑐᓕᓂᕐᖕᒧᑦ ᑕᒪᑐᒧᖓ ᐸᓯᑦᑍᓕᒃᑭᑦ.” ᑍᒫᒃᓗ ᐅᖃᕇᕋᒥ ᑐᖁᕗᖅ.
