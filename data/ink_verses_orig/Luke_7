1ᔩᓱᓯ ᐅᖃᓪᓚᒌᕋᒥ ᐃᓄᖕᓄᑦ ᑲᐲᕐᓂᐊᒧᐊᖅᐳᖅ. 
2ᕉᒪᒥᐅᑦ ᐅᓇᑕᖅᑐᒃᓴᖁᑎᖏᑕ ᐊᖓᔪᖅᑳᖓᑦ ᑕᕝᕙᓂ ᐱᔨᖃᓚᐅᖅᐳᖅ ᐱᓐᓇᕆᔭᒥᓂᒃ, ᑖᓐᓇ ᐱᔨᖓ ᖃᓂᒪᕗᖅ ᑐᖁᓕᒑᓪᓗᓂ. 
3ᑖᓐᓇ ᔩᓱᓯᒥᒃ ᑐᓴᕋᒥ, ᔫᑎᑦ ᐊᖓᔪᖅᑳᖏᑦ ᑎᓕᕔᑦ ᔩᓱᓯᒧᑦ; ᕾᖁᔭᐅᖁᓪᓗᒍ ᐱᔨᖓᓂᒃ ᐋᖅᑭᒃᓯᓂᐊᕐᖕᒪᑦ. 
4ᑖᒃᑯᐊ ᔩᓱᓯ ᐅᐸᒃᑲᒥᑦᔪᒃ ᐊᒃᓱᕈᖅᓗᑎᒃ ᕿᓄᕕᒋᕚᑦ ᐅᐸᒍᑎᖁᓪᓗᒍ, ᐅᖃᖅᓗᑎᒡᓗ, “ᑖᓐᓇ ᐅᓇᑕᖅᑐᒃᓮᑦ ᐊᖓᔪᖅᑳᖓᑦ ᐃᓕᖕᓄᑦ ᐃᑲᔪᖅᑕᐅᔭᕆᐊᖃᒻᒪᕆᒃᐳᖅ, 
5ᐃᓅᖃᑎᕗᑦ ᐱᓐᓇᕆᖕᒪᒋᑦ, ᐅᒃᐱᕐᖕᓂᕐᖕᒧᓪᓗ ᑲᑎᒪᕕᒃᓴᑦᑎᓐᓂᒃ ᓴᓇᔭᐅᑎᑦᓯᓯᒪᕗᖅ.”
6ᔩᓱᓯᐅᓪᓗ ᑕᕝᕗᓐᖓᐅᖃᑎᒋᓕᖅᐰᑦ. ᐃᒡᓗᖓᓗ ᖃᒡᓕᖕᒪᑦᔪᒃ, ᐅᓇᑕᖅᑐᒃᓮᑦ ᐊᖓᔪᖅᑳᖓᑦ ᐃᓚᓐᓇᕆᔭᒥᓂᒃ ᑎᓕᓯᕗᖅ, ᐅᖃᖁᓪᓗᒋᑦ, ᐃᒫᒃ, “ᐊᑕᓃᖅ, ᕾᔪᓐᓃᕆᑦ, ᓇᓗᖅᑯᑎᒐᒪ ᐃᓕᖕᓂᒃ ᐃᑎᖁᔨᔭᕆᐊᒃᓴᖅ ᐃᒡᓗᓐᓄᑦ; 
7ᐃᓕᖕᓄᓪᓗ ᐅᐸᒍᑎᔭᕆᐊᒃᓴᖅ ᓇᓗᖅᑯᑎᒋᕗᖓ. ᐅᖃᑐᐃᓐᓇᕆᓪᓕ, ᐱᖁᔨᓗᑎᑦ, ᐱᔨᒐ ᑕᕝᕙ ᐋᖅᑭᒃᑕᐅᓂᐊᖅᐳᖅ. 
8ᐅᕙᖓᑦᑕᐅᖅ ᐊᖓᔪᖅᑳᖃᕋᒪ, ᐅᓇᑕᖅᑐᒃᓴᖁᑎᖃᖅᓗᖓᓗ ᓯᐊᓛᕆᔭᓐᓂᒃ; ᐃᓚᖓᓐᓄᓪᓗ ᐅᖃᕈᒪ, ‘ᐃᑯᓐᖓᕆᑦ’ ᑍᑯᓐᖓᖅᐳᖅ ᑕᕝᕙ; ᐊᓯᐊᓄᓪᓗ ᐅᖃᕈᒪ ‘ᕾᒋᑦ,’ ᕾᕗᖅ ᑕᕝᕙ; ᐱᔨᓐᓄᓪᓗ ᐅᖃᕈᒪ ‘ᐅᓇ ᓴᓇᓚᐅᕈᒃ, ᓴᓇᕚ ᑕᕝᕙ.’”
9ᔩᓱᓯᐅᑉ ᑕᒪᓐᓇ ᑐᓴᕋᒥᐅᒃ ᑲᒪᓂᐊᕈᑎᒋᕚ, ᐃᓄᒋᐊᒃᑐᓪᓗ ᒪᓕᒃᑎᓂ ᑕᑯᓴᖅᓗᒋᑦ ᐅᖃᐅᑎᕔᑦ, “ᐅᖃᐅᑎᕙᑦᓯ, ᐄᓴᕅᓕᒥᐅᓂ ᑍᒫᒃ ᐅᒃᐱᕐᖕᓂᕐᖕᒧᑦ ᑲᔪᓯᓂᖃᖅᑎᒋᔪᒥᒃ ᖃᐅᔨᓚᐅᓐᖏᓚᖓ.”
10ᑎᓕᔭᐅᓯᒪᔪᓪᓗ ᐃᒡᓗᒧᑦ ᐅᑎᕋᒥᒃ, ᑕᑯᕗᑦ ᐱᔨᐅᑉ ᐋᖅᑭᒃᓯᒪᓕᕐᖕᓂᖓᓂᒃ.
11ᑭᖑᓂᖓᒍᑦ ᔩᓱᓯ ᓄᓇᓕᖕᓄᐊᕆᕗᖅ ᓁᓂᒥᒃ ᐊᑎᓕᖕᒧᑦ, ᐃᓕᓐᓂᐊᖅᑎᓂ ᐃᓄᒋᐊᒃᑐᓪᓗ ᐃᓚᒋᓪᓗᒋᑦ. 
12ᓄᓇᓕᓄᑦ ᑎᑭᓕᖅᑎᓪᓗᒍ, ᑕᑯᒋᑦ, ᐃᓗᕕᖅᓯᔭᖅᑐᖅᑐᑦ ᑐᖁᖓᔪᒥᒃ ᐊᒡᔭᖅᓯᔪᑦ ᐊᓂᓕᖅᐳᑦ, ᐊᕐᖕᓇᐅᑉ ᐃᕐᖕᓂᑐᐊᖓᓂᒃ, ᑖᓐᓇᓗ ᐅᐃᒡᒐᕐᖕᓂᐅᓪᓗᓂ; ᐃᓄᒋᐊᒃᑐᓪᓗ ᑕᕝᕙᓐᖓᑦ ᓄᓇᓕᖕᓂᑦ ᐃᓚᐅᕗᑦ. 
13ᐊᑕᓂᐅᓪᓕ ᐊᕐᖕᓇᖅ ᑕᑯᒐᒥᐅᒃ, ᓇᒡᓕᒋᒻᒪᕆᒃᐹ ᐅᖃᐅᑎᓪᓗᒍᓗ, “ᕿᐊᖏᓪᓗᑎᑦ.” 
14ᐊᑭᕋᖅᑕᐅᔪᖅᓗ ᐅᐸᒃᑲᒥᐅᒃ ᐊᒃᑐᖅᐹ, ᐊᑭᕋᖅᑐᓪᓗ ᓄᖅᑲᖅᐳᑦ, ᔩᓱᓯᓗ ᐅᖃᖅᐳᖅ, “ᐃᓅᓱᒃᑑᖅ, ᐅᖃᑉᐸᒋᑦ ᒪᑭᑦᑎᑦ.” 
15ᑐᖁᖓᔪᖅᓗ ᐃᖏᑉᐳᖅ ᐅᖃᓪᓚᓕᖅᓗᓂᓗ. ᔩᓱᓯᐅᓪᓗ ᐊᓈᓇᖓᓄᐊᖅᑎᑉᐹ.
16ᐃᓄᓕᒫᓪᓗ ᓯᕘᕋᓕᖅᐳᑦ; ᒎᑎᓗ ᓂᖅᑐᖅᐹᑦ ᐅᖃᖅᓗᑎᒡᓗ, “ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖅᔪᐊᖓᓂᑦ ᑎᑭᑕᐅᕗᒍᑦ! ᒎᑎᐅᓪᓗ ᐃᓄᖁᑎᓂ ᐅᐸᒃᐰᑦ.”
17ᑕᒪᓐᓇᓗ ᔩᓱᓯᐅᑉ ᐱᓂᐊᕐᖕᓂᖓ ᐅᓂᒃᑲᐅᓯᐅᓕᖅᐳᖅ ᔫᑎᐊᒥ ᓄᓇᖃᖅᑐᓕᒫᓂᑦ, ᖃᓂᒋᔭᖓᓃᑦᑐᓕᒫᓂᓪᓗ.
18ᔪᐊᓇᓯ ᐹᑉᑎᑎᕆᔨᐅᑉ ᐃᓕᓐᓂᐊᖅᑎᖏᑕ ᑕᒪᒃᑯᓂᖓ ᔪᐊᓇᓯ ᐅᓂᒃᑳᖅᕕᒋᕚᑦ. 
19ᔪᐊᓇᓯᓗ ᕾᖁᔨᕗᖅ ᐃᓕᓐᓂᐊᖅᑎᒥᓂᒃ ᒪᕐᕉᖕᓂᒃ, ᑎᓕᓪᓗᒋᒡᓗ ᐊᑕᓂᕐᖕᒧᑦ ᐊᐱᕆᔭᖅᑐᖁᓪᓗᒋᒃ ᑖᑦᓱᒥᖓ, ᐃᒫᒃ, “ᑍᓐᓇᐅᕖᑦ ᑎᑭᓐᓂᐊᕐᖕᓂᕋᖅᑕᐅᓯᒪᔪᖅ? ᐅᕝᕙᓘᓐᓃᑦ ᐊᓯᖕᓂᒃ ᓂᕆᐅᒋᐊᖃᖅᐱᑖ?”
20ᑖᒃᑯᐊᒃ ᔩᓱᓯᒧᑦ ᑎᑭᓐᓇᒥᒃ ᐅᖃᖅᐴᒃ, “ᔪᐊᓇᓯ ᐹᑉᑎᑎᕆᔨᐅᑉ ᑎᓕᕚᑎᒃᑯᒃ ᐊᐱᕆᖁᓪᓗᓄᒃ ᐃᒫᒃ, ‘ᑍᓐᓇᐅᕖᑦ? ᑎᑭᓐᓂᐊᕐᖕᓂᕋᖅᑕᐅᓯᒪᔪᖅ, ᐅᕝᕙᓘᓐᓃᑦ ᐊᓯᖕᓂᒃ ᓂᕆᐅᒋᐊᖃᖅᐱᑖ?’”
21ᑕᕝᕙᓂᓗ ᐃᑲᕐᕋᒥ ᔩᓱᓯ ᐃᓄᖕᓂᒃ ᐋᓐᓂᐊᔪᓂᒃ ᐅᓄᖅᑐᓂᒃ ᐋᖅᑭᒃᓯᕗᖅ, ᐊᓂᕐᖕᓂᖅᓗᖕᓂᒡᓗ ᐃᓄᖕᓂᑦ ᐊᓂᑎᑦᓯᕗᖅ, ᑕᐅᑐᖏᑦᑐᓪᓗ ᐅᓄᖅᑐᑦ ᑕᐅᑐᓕᖅᑎᑉᐰᑦ. 
22ᑖᒃᑯᐊᒡᓗ ᔪᐊᓇᓯᐅᑉ ᐃᓕᓐᓂᐊᖅᑎᖏᒃ ᔩᓱᓯᐅᑉ ᑭᐅᕔᒃ, “ᔪᐊᓇᓯ ᐅᖃᐅᑎᔭᖅᑐᖅᓯᒃᑯᒃ ᑕᑯᔭᑦᓯᖕᓂᒃ ᑐᓴᖅᑕᑦᓯᓐᓂᒡᓗ: ᑕᐅᑐᖏᑦᑐᑦ ᑕᐅᑐᓕᖅᐳᑦ, ᑐᓯᐊᑦᑐᑦ ᐱᓱᒍᓐᓇᖅᓯᕗᑦ, ᐸᖅᑎᖅᑐᑦ ᑲᑉᐱᐊᒋᔭᐅᔪᒥᒃ ᐋᖅᑭᒃᑕᐅᕗᑦ, ᑐᓵᖏᑦᑐᓪᓗ ᑐᓵᓕᖅᐳᑦ, ᑐᖁᖓᔪᓪᓗ ᐆᒻᒪᖅᐳᑦ, ᐊᒃᓱᔪᑦ ᐅᖃᐅᑦᔭᐅᕗᑦ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ. 
23ᖁᕕᐊᓱᒍᑎᒃᓴᖃᖅᐳᖅ ᑖᓐᓇ ᐅᕙᓐᓂᒃ ᖁᓚᕈᑎᖃᖏᑦᑐᖅ.”
24ᔪᐊᓇᓯᐅᑉ ᑎᓕᓯᒪᔭᖏᒃ ᑕᕝᕙᓃᑦᓱᓐᓃᕐᖕᒪᑎᒃ, ᔩᓱᓯ ᐃᓄᒋᐊᒃᑐᓄᑦ ᐅᖃᓕᖅᐳᖅ ᔪᐊᓇᓯᒥᒃ ᐱᑦᔪᑎᖃᖅᓗᓂ, “ᔪᐊᓇᓯ ᑕᑯᔭᖅᑐᕋᑦᓯᐅᒃ ᐃᓄᖃᖏᑦᑐᒥ, ᖃᓄᐃᑦᑐᒥᒃ ᑕᑯᓂᐊᕋᓱᒋᓚᐅᖅᐱᓰ? ᓄᓇᒥ ᐱᕈᖅᑐᒥᒃ ᐊᓄᕆᒧᑦ ᐊᐅᓚᑕᐅᔪᒥᒃ ᑕᑯᓂᐊᕋᓱᒋᓚᐅᖅᐱᓰ? 
25ᓱᓇᒥᒡᓕ ᑕᑯᔭᖅᑐᓚᐅᖅᐱᓰ? ᐊᖑᒻᒥᒃ ᐊᓐᓄᕌᑦᓯᐊᖅᓯᒪᔪᒥᒃ ᑕᑯᔭᖅᑐᓚᐅᖅᐱᓰ? ᑕᑯᒋᑦ, ᐊᓐᓄᕌᑦᓯᐊᕆᒃᑐᑦ ᐊᒃᓱᐃᑦᑑᓪᓗᑎᒡᓗ, ᐊᖓᔪᖅᑳᖅᔪᐊᑉ ᐃᒡᓗᖏᓐᓂ ᐃᓂᖃᓲᖑᕗᑦ. 
26ᓱᓇᒥᒃ ᑕᑯᔭᖅᑐᓚᐅᖅᐱᓰ? ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᓂᒃ ᑕᑯᓂᐊᕋᓱᒋᓚᐅᖅᐱᓰ? ᐃᓛᒃ ᑖᓐᓇ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᓂᑦ ᐱᓪᓚᕆᐅᓂᖅᓴᐅᕗᖅ. 
27ᔪᐊᓇᓯ ᐃᒫᒃ ᐅᖃᐅᓯᐅᓯᒪᕗᖅ, ‘ᑕᑯᒋᑦ, ᑎᓕᔭᕋ ᐱᓇᓱᐊᕆᐊᖅᑐᖅᑎᑉᐸᕋ, ᓯᕗᓂᕐᖕᓂ ᐊᖅᑯᑎᒃᓴᕐᖕᓂᒃ ᐋᖅᑭᒃᓱᐃᖁᓪᓗᒍ.’” 
28ᔩᓱᓯ ᓱᓕ ᐅᖃᖅᐳᖅ, “ᐅᖃᐅᑎᕙᑦᓯ, ᔪᐊᓇᓯ ᐹᑉᑎᑎᕆᔪᖅ ᐊᖏᓂᖅᓴᐅᕗᖅ ᐊᕐᖕᓇᓂᑦ ᐃᕐᖕᓂᐊᕆᔭᐅᓚᐅᖅᓯᒪᔪᓕᒫᓂᑦ; ᑭᓯᐊᓂᓕ ᓇᓪᓕᐊᑦ ᒎᑎᐅᑉ ᐊᑕᓂᐅᕕᖓᓂ ᒥᑭᓐᓂᖅᐸᐅᔪᖅ ᑖᓐᓇ ᐊᖏᓂᖅᓴᐅᕗᖅ ᔪᐊᓇᓯᒥᑦ.”
29ᑐᓴᓚᐅᖅᑐᓕᒫᓪᓕ ᔪᐊᓇᓯᒥᒃ ᕉᒪᒥᐅᓪᓗ ᑮᓇᐅᔧᖅᑎᑦᓯᔨᖁᑎᖏᑦ ᓈᓚᓚᐅᕐᖕᒪᑕ ᒎᑎᐅᑉ ᐊᑐᖅᑕᐅᖁᔭᖓᓂᒃ, ᔪᐊᓇᓯᒧᑦ ᐹᑉᑎᑕᐅᓚᐅᖅᐳᑦ; 
30ᐹᕋᓰᓪᓕ ᐱᖁᔭᓂᒡᓗ ᐃᓕᓮᔩᑦ ᓱᓕᔪᖅᓴᓐᖏᓚᑦ ᒎᑎᐅᑉ ᐱᓇᓱᐊᕐᖕᓂᖓᓂᒃ ᑖᒃᑯᓄᖓ, ᐹᑉᑎᑕᐅᔪᒪᓇᑎᒡᓗ ᔪᐊᓇᓯᒧᑦ.
31ᔩᓱᓯᐅᑉ ᐅᖃᖅᕕᒋᕔᑦ, “ᓱᓇᒧᓪᓕ ᐅᑯᐊ ᐃᓄᐃᑦ ᒫᓐᓇ ᐊᑦᔨᐅᑎᑦᓱᓐᓇᖅᐸᒃᑳ? ᓱᓇᒥᒡᓗ ᐊᑦᔨᖃᖅᐹᑦ? 
32ᐊᑦᔨᖃᖅᐳᑦ ᓱᕈᓯᑯᓗᖕᓂᒃ ᓂᐅᕕᖅᕖᑦ ᓴᓂᐊᓂ ᐃᒃᓯᕙᔪᓂᒃ ᐃᒻᒥᖕᓄᓪᓗ ᐅᖃᖃᑦᑕᐅᑎᔪᑎᑐᑦ, ‘ᓂᑦᔭᐅᓯᔭᖅᕕᒋᒐᓗᐊᕋᑦᓯ ᑖᓂᓯᓐᖏᓚᓯ; ᕿᒃᓵᒃᑐᖅᓯᐅᑎᓂᒃ ᓂᓪᓕᐊᒐᓗᐊᕋᑦᑕ ᕿᐊᓯᓐᖏᓚᓯ.’ 
33ᔪᐊᓇᓯ ᐹᑉᑎᑎᕆᔨ ᑎᑭᓚᐅᖅᐳᖅ ᓂᕆᑦᑍᓕᕙᒡᓗᓂ, ᕔᓂᒥᒡᓗ ᐃᒥᖅᐸᒐᓂ; ᐅᖃᖅᐳᓯᓗ, ‘ᑖᓐᓇ ᐊᓂᕐᖕᓂᖅᓗᖕᒥᒃ ᐃᓗᒻᒥᖅᑕᐅᓯᒪᕗᖅ.’ 
34ᐃᓅᑉ ᐃᕐᖕᓂᖓ ᑎᑭᒻᒪᑦ ᓂᕆᑦᑍᓕᓇᓂ ᐃᒥᖅᑍᓕᓇᓂᓗ; ᐅᖃᖅᐳᓯᓗ, ‘ᑕᑯᒋᑦ, ᐅᓇ ᓂᕆᑐᔪᐊᓗᒃ ᐋᖓᔮᖅᑎᐅᓪᓗᓂᓗ, ᕉᒪᒥᐅᓪᓗ ᑮᓇᐅᔧᖅᑎᑦᓯᔨᖏᑕ ᐱᐅᖏᑦᑐᓕᔪᓪᓗ ᐃᓚᓐᓈᕆᔭᖓᑦ!’ 
35ᓯᓚᑐᓂᐅᓪᓕ ᓱᓕᑦᓯᐊᕐᖕᓂᖓ ᓴᖅᑭᑎᑕᐅᕗᖅ ᕿᑐᕐᖓᓕᒫᖏᑎᒍᑦ.”+
36ᐹᕋᓰᑦ ᐃᓚᖓᑦᑕ ᔩᓱᓯ ᓂᕆᖃᑎᒋᔪᒪᓪᓗᒍ ᕾᖁᕚ ᐃᒡᓗᒥᓄᑦ, ᔩᓱᓯᓗ ᑖᑦᓱᒪ ᐃᒡᓗᖓᓄᐊᖅᐳᖅ, ᓂᕆᕕᖓᓄᓪᓗ ᐃᖏᓪᓗᓂ. 
37ᑕᕝᕙᓂᓗ ᓄᓇᓕᖕᓂ ᐊᕐᖕᓇᖅᑕᖃᖅᐳᖅ ᐊᔪᖅᑐᓕᔨᒥᒃ, ᑖᓐᓇ ᑐᓴᕋᒥ ᔩᓱᓯ ᓂᕆᖃᑕᐅᖕᒪ ᐹᕋᓯᐅᑉ ᐃᒡᓗᖓᓂ, ᐳᓪᓚᐅᔭᒥᒃ ᓇᒃᓴᖅᓗᓂ ᑕᕝᕗᓐᖓᖅᐳᖅ ᑎᐱᑦᓯᐊᕆᓴᐅᒻᒥᒃ ᐃᒪᓕᖕᒥᒃ. 
38ᔩᓱᓯᐅᓪᓗ ᑐᓄᐊᓂ ᓇᖏᖅᐳᖅ ᐃᑎᒐᖏᑕ ᓴᓂᐊᓂ, ᕿᐊᓪᓗᓂᓗ, ᖁᕝᕕᐅᕐᖕᓂᕐᖕᒥᓄᓪᓗ ᐃᑎᒐᖏᑦ ᖃᐅᓯᓕᖅᑎᖅᐰᑦ, ᐊᓪᓚᖅᑎᖅᓗᒋᓪᓗ ᓄᔭᕐᖕᒥᓄᑦ, ᐃᑎᒐᖏᓪᓗ ᑯᓂᒃᐰᑦ, ᑎᐱᑦᓯᐊᕆᒃᑐᒥᒡᓗ ᑯᕝᕕᕆᓪᓗᒋᑦ. 
39ᐹᕋᓯᐅᑉ ᕾᖁᔨᓯᒪᔫᑉ ᑖᓐᓇ ᑍᒤᓕᐅᕐᖕᓂᖓ ᑕᑯᒐᒥᐅᒃ, ᐃᓱᒪᓕᖅᐳᖅ, “ᐅᓇ ᓱᓕᔪᒥᒃ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᒋᒃᐸᒍ, ᖃᐅᔨᒐᔭᖅᐳᖅ ᑖᓐᓇ ᐊᕐᖕᓇᖅ ᖃᓄᐃᑦᑑᖕᒪᖔᑦ ᐊᒃᑐᐊᔨᒋᔭᓂ; ᐊᔪᖅᑐᓕᔨᐅᓂᖓᓂᒡᓗ ᖃᐅᔨᒐᔭᖅᐹ.”
40ᔩᓱᓯᐅᓪᓗ ᓂᓪᓕᐅᑎᕚ ᐅᖃᐅᑎᓪᓗᒍ, “ᓮᒨᓃ, ᐃᓕᖕᓄᑦ ᐅᖃᐅᓯᒃᓴᖃᕋᒪ.”
41“ᒪᕐᕉᖕᓂᒃ ᐊᖑᑎᑕᖃᓚᐅᖅᐳᖅ ᐊᑭᓕᒃᓴᖃᖅᑑᖕᓂᒃ ᐊᑐᓂᑦ ᑮᓇᐅᔭᓂᒃ ᐊᑐᖅᑎᑦᓯᔨᒧᑦ; ᐂᑉᐸᖓ ᐊᑭᓕᒃᓴᖃᓚᐅᖅᐳᖅ 500-ᓂᒃ, ᐂᑉᐸᖓᓗ 50-ᓂᒃ. 
42ᑖᒃᑯᐊᒡᓕ ᐊᑐᓂᑦ ᐊᑭᓕᐅᑎᒃᓴᖃᖏᒻᒪᑎᒃ ᐊᑭᓕᒃᓴᖃᖅᕕᒋᔨᖏᒃᑕ ᐊᑭᓖᖁᔪᓐᓃᖅᓗᒋᒃ ᐃᓱᒪᒋᔪᓐᓁᖅᕕᒋᕚᒃ. ᓇᓪᓕᐊᒡᓖ? ᑍᒪ ᐊᑭᓕᒃᓴᖃᖅᕕᒋᔭᒥᓂᒃ ᓇᒡᓕᒍᓱᖕᓂᖅᓴᐅᒐᔭᖅᐹ?”
43ᓮᒨᓂ ᑭᐅᕗᖅ, “ᐃᓱᒪᕗᖓ ᐅᓄᕐᖕᓂᖅᓴᓂᒃ ᐊᑭᓕᒃᓴᖃᓚᐅᖅᑐᖅ.”
44ᐊᕐᖕᓇᒧᓪᓗ ᑕᑯᓴᕋᒥ ᓮᒨᓂ ᐅᖃᐅᑎᕚ, “ᐅᓇ ᐊᕐᖕᓇᖅ ᑕᑯᕕᐅᒃ? ᐃᒡᓗᖕᓄᑦ ᐃᑎᕋᒪ, ᐃᒥᕐᖕᒥᒃ ᕾᑦᓯᓚᐅᓐᖏᓚᕐᖕᒪ ᐃᑎᒐᓐᓄᑦ ᐅᐊᓴᐅᑎᒃᓴᓐᓂᒃ, ᑖᑦᓱᒪᓕ ᐃᑎᒐᒃᑲ ᖃᐅᓯᓕᖅᑎᖅᐰᑦ ᖁᕝᕕᐅᕐᖕᓂᕐᖕᒥᓄᑦ ᐊᓪᓚᖅᑎᖅᓗᒋᓪᓗ ᓄᔭᕐᖕᒥᓄᑦ. 
45ᑐᓐᖓᓱᒃᑎᓪᓗᖓ ᑯᓂᓚᐅᓐᖏᓚᕐᖕᒪ, ᑖᑦᓱᒪᓕ ᑍᒪᓐᖓᑦ ᐃᑎᕋᒥ ᐃᑎᒐᒃᑲ ᑯᓂᒃᓮᓐᓇᖅᐰᑦ. 
46ᓂᐊᖁᕋ ᑯᕝᕕᕆᓚᐅᓐᖏᓚᑦ ᓇᐹᖅᑑᑉ ᐅᖅᓱᖓᓄᑦ, ᑖᑦᓱᒪᓕ ᐃᑎᒐᒃᑲ ᑯᕝᕕᕆᕔᑦ, ᑎᐱᑦᓯᐊᕆᒃᑐᒧᑦ. 
47ᑍᒤᒻᒪᑦ ᐅᖃᐅᑎᕙᒋᑦ, ᐊᕐᖕᓇᐅᑉ ᐱᐅᖏᑦᑐᓕᓂᖏᑦ ᐅᓄᖅᑐᑦ ᐃᓱᒪᒋᔪᓐᓁᖅᑕᐅᕗᑦ, ᑍᒤᒻᒪᑦ ᐊᖏᔪᒥᒃ ᓇᒡᓕᖕᓂᕐᖕᒥᒃ ᓴᖅᑭᑎᑦᓯᕗᖅ; ᒥᑭᔪᒥᒡᓕ ᐱᐅᖏᑦᑐᓕᓂᕐᖕᒥᒃ ᐃᓱᒪᒋᔪᓐᓁᖅᕕᐅᔪᖅ, ᒥᑭᔪᒥᒃ ᓇᒡᓕᖕᓂᖃᖅᐳᖅ.”
48ᔩᓱᓯᐅᓪᓗ ᐊᕐᖕᓇᖅ ᐅᖃᐅᑎᕚ, “ᐊᔪᕐᖕᓂᑎᑦ ᐃᓱᒪᒋᔭᐅᔪᓐᓁᖅᐳᑦ.”
49ᑕᕝᕙ ᓂᕆᔭᖅᑐᖅᓯᒪᔪᑦ ᐃᒻᒥᖕᓄᑦ ᐅᖃᓕᖅᐳᑦ, “ᑭᓇᐅᒐᒥᐅᓇ ᐊᔪᕐᖕᓂᕐᖕᓂᒃ ᐊᒡᓛᑦ ᐃᓱᒪᒋᔪᓐᓁᖅᓯᔪᓐᓇᖅᐹ?”
50ᔩᓱᓯᐅᓪᓗ ᐊᕐᖕᓇᖅ ᐅᖃᐅᑎᕚ, “ᐅᒃᐱᕐᖕᓂᕐᖕᒧᑦ ᑲᔪᓯᓂᕕᑦ ᐱᐅᓕᕚᑎᑦ; ᐃᓱᒪᔮᖏᓪᓗᑎᑦ ᐊᓂᓕᕆᑦ.”
