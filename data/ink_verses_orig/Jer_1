1ᑕᒪᑦᔭ ᔨᕆᒤᐊᐅᑉ ᐅᖃᐅᓯᖏᑦ ᕼᐃᓪᑬᐊᐅᑉ ᐃᕐᖕᓂᖓᑕ, ᑐᓂᕐᕈᓯᖅᑎᑦᓯᔨᐅᔫᑉ ᐃᓚᖓᑦᑕ ᓄᓇᓕᖕᓂ ᐊᓇᑑᑎᒥ ᐱᑦᔭᒥᓂᒥᐅ ᓄᓇᖓᓂ. 
2ᐊᑕᓂᖅ ᔨᕆᒤᐊᒧᑦ ᐅᖃᓚᐅᖅᐳᖅ ᔫᓮᐊᐅᑉ ᐋᒪᓐᓇᐅᑉ ᐃᕐᖕᓂᖓᑕ ᔫᑕᒥ ᐊᖓᔪᖅᑲᐅᓂᖓᑕ 13-ᒋᓕᖅᑕᖓᓂ, 
3ᐊᑕᓂᖅᓗ ᐅᖃᓚᐅᕆᕗᖅ ᔫᓮᐊᐅᑉ ᐃᕐᖕᓂᖓ ᔨᕼᐅᐃᐊᑭᒻ ᐊᖓᔪᖅᑳᖅᔪᐊᖑᓕᖅᑎᓪᓗᒍ, ᐊᒻᒪᓗ ᑭᖑᓂᖓᒍᑦ ᐊᑕᓂᖅ ᐅᖃᖃᑦᑕᓚᐅᕆᕗᖅ ᔨᑎᑬᐊ ᔫᓮᐊᐅᑉ ᐃᕐᖕᓂᖓᑕ ᐊᖓᔪᖅᑲᐅᓂᖓᑕ 11-ᖓᓐᓄᑦ ᑎᑭᓪᓗᒍ. ᑖᑦᓱᒪᓗ ᐊᕐᕌᒎᑉ ᑕᖅᑭᖏᑕ ᑕᓪᓕᒪᖓᓐᓂ ᔪᕉᓴᓚᒥᐅᑦ ᐃᓄᖏᑦ ᐊᐅᓪᓚᕈᑦᔭᐅᓂᖏᑕ ᓄᓇᒋᓐᖏᑕᒥᖕᓄᑦ ᑎᑭᓪᓗᒍ.
4ᑕᕝᕙ ᐊᑕᓂᖅ ᐅᕙᓐᓄᑦ ᐅᖃᖅᐳᖅ, ᐅᖃᖅᓗᓂ: 
5“ᓄᑕᕋᒃᓴᓐᖑᓚᐅᖅᑎᓐᓇᒃ ᓱᓕ ᓂᕈᐊᓚᐅᖅᐸᒋᑦ; ᐃᓅᓕᖅᑳᖅᑎᓐᓇᒡᓗ ᐃᑦᔪᕐᖕᓁᑎᓚᐅᖅᐸᒋᑦ; ᑎᓕᓚᐅᖅᐸᒋᑦ ᐱᔪᖃᓛᖅᑐᒥᒃ ᐅᖃᖅᑎᒋᔪᒪᓪᓗᑎᑦ ᐃᓅᖃᑎᒌᒡᔪᐊᓄᑦ.”
6ᑕᕝᕙ ᑭᐅᕙᕋ, “ᑕᑯᒋᑦ ᐊᑕᓃᖅ ᒎᑏ! ᖃᓄᖅ ᐅᖃᓪᓚᒋᐊᒃᓴᖅ ᓇᓗᔪᖓ, ᐅᕕᒃᑲᐅᓗᐊᕋᒪ.”
7ᐊᑕᓂᐅᓪᓕ ᐅᖃᐅᑎᕚᖓ, “ᐅᕕᒃᑲᐅᓗᐊᕐᖕᓂᕋᖅᑍᓕᒋᑦ, ᐂᔪᒃᓴᐅᕗᑎᑦ ᑕᒤᓐᓄᑦ ᐂᕕᒋᔭᐅᖁᔭᓐᓄᑦ, ᐅᖃᖅᕕᒋᓗᒋᓪᓗ ᐅᖃᐅᓯᕆᔭᐅᖁᔭᓐᓂᒃ. 
8ᑲᑉᐱᐊᒋᑦᑍᓕᑭᑦ, ᐃᓚᒋᓂᐊᖅᐸᒋᑦ ᓴᐳᑎᓯᒪᓗᑎᑦ, ᐅᕙᖓ ᐊᑕᓂᐅᓪᓗᖓ ᐅᖃᖅᐳᖓ!”
9ᐊᑕᓂᖅᓗ ᐃᓴᒃᓗᓂ, ᖃᓂᕋ ᐊᒃᑐᖅᐹ, ᐅᖃᖅᓗᓂᓗ, “ᑕᑯᒋᑦ ᐅᖃᐅᓯᒃᑲ ᖃᓂᕐᖕᓄᑦ ᐃᓕᕙᒃᑲ. 
10ᐅᓪᓗᒥ ᐱᔪᓐᓇᖅᓯᑎᑉᐸᒋᑦ ᐱᔪᓐᓇᕐᖕᓂᖃᓕᖁᓪᓗᑎᑦ ᐃᓅᖃᑎᒌᒡᔪᐊᓄᑦ ᐊᖓᔪᖅᑲᐅᕕᖕᓄᓪᓗ, ᐊᒫᖏᑎᒍᑦ ᓄᓱᒃᓯᖁᓪᓗᑎᑦ ᐅᕐᕈᑎᑦᓯᖁᓪᓗᑎᓪᓗ, ᐊᓯᕈᐃᖁᓪᓗᑎᑦ ᐃᒋᑦᓯᖁᓪᓗᑎᓪᓗ, ᐋᖅᑭᒃᓱᐃᖁᓪᓗᑎᑦ ᐱᕈᖅᑎᑦᓯᖁᓪᓗᑎᓪᓗ.”
11ᐊᑕᓂᐅᑉ ᐊᐱᕆᕚᖓ, “ᔨᕆᒤᐊ ᓱᓇᒦᒃ ᑕᑯᕕᑦ?”
12ᐊᑕᓂᐅᑉ ᑭᐅᕚᖓ, “ᓱᓕᕗᑎᑦ, ᖃᐅᔨᓴᖅᐳᖓ ᐅᖃᐅᓯᒃᑲ ᓇᓚᐅᑦᓯᓂᐊᕐᖕᒪᖔᑕ.”
13ᐊᑕᓂᐅᑉ ᐅᖃᐅᑎᓕᕆᕚᖓ, “ᓱᓇᒥᒃ ᑕᑯᒃᑲᓐᓂᖅᐲᑦ?”
14ᐊᑕᓂᐅᑉ ᐅᖃᐅᑎᕚᖓ, “ᐅᓐᓄᐊᓪᓗᐊᑉ ᓇᓛᓂᑦ ᐊᓯᕈᖅᑕᐅᓐᓇᖅᑐᖅ ᑎᑭᑦᓱᒫᖅᐳᖅ ᓄᓇᒧᑦ ᑕᒪᑐᒧᖓ, 
15ᐅᓐᓄᐊᓪᓗᐊᑉ ᓇᓛᓃᑦᑐᑦ ᐃᓅᖃᑎᒌᒡᔪᐊᑦ ᑕᒪᐅᖓ ᑎᑭᖁᔪᒫᕋᒃᑭᑦ ᐊᖓᔪᖅᑳᖅᔪᐊᖏᓪᓗ ᐊᖓᔪᖅᑲᐅᕕᒃᑖᖁᓂᐊᖅᐸᒃᑲ ᔪᕉᓴᓚᐅᑉ ᐃᑎᖅᑕᖅᕕᒃᔪᐊᖏᓐᓂ, ᐊᕙᓗᖅᔪᐊᖏᑕᓗ ᐊᕙᑖᓂ, ᔫᑕᐅᓪᓗ ᐃᒡᓗᒐᓴᒡᔪᐊᖁᑎᖏᑕ ᐊᕙᑖᓂ. 
16ᐃᓄᖁᑎᒃᑲ ᓱᒋᐊᕐᖕᓂᐊᕋᒃᑭᑦ ᐊᔪᖅᑐᓕᓂᕆᓚᐅᖅᑕᖏᑦ ᐱᓪᓗᒋᑦ, ᐅᕙᓐᓂᒃ ᕿᒤᓯᒪᖕᒪᑕ, ᐆᒪᔪᓂᒡᓗ ᑐᓂᕐᕈᓯᖃᑦᑕᓕᖅᓗᑎᒃ ᒎᑎᓐᖑᐊᓄᑦ, ᒎᑎᓐᖑᐊᓄᓪᓗ ᓴᓇᓯᒪᔭᒥᖕᓄᑦ ᑐᒃᓯᐊᖅᕕᖃᖃᑦᑕᓕᕐᖕᒪᑕ. 
17ᔨᕆᒤᐋ ᐅᐸᓗᖕᒊᔭᓕᕆᑦ, ᐂᓗᑎᓪᓗ ᐅᖃᐅᑎᔭᖅᑐᓕᒃᑭᑦ ᑕᒤᓐᓂᒃ ᐅᖃᐅᓯᕆᔭᐅᖁᔭᓐᓂᒃ. ᓯᕘᕋᒋᑦᑍᓕᒃᑭᑦ, ᓯᕘᕋᒍᕕᓪᓕ ᓯᕘᕋᑎᓐᓂᖅᓴᐅᔪᓐᓇᖅᐸᒋᑦ ᐱᖃᑎᒋᓕᕈᕕᒋᑦ. 
18ᔨᕆᒤᐊ ᑕᑯᒋᑦ, ᓄᓇᒥ ᑕᒫᓂ ᐃᓅᔪᑦ ᔫᑕᒥᐅᑉ ᐊᖓᔪᖅᑳᖅᔪᐊᖏᑦ, ᐊᖓᔪᖅᑳᖑᑎᑕᐅᔪᓪᓗ ᑖᒃᑯᓄᖓ, ᑐᓂᕐᕈᓯᖅᑎᑦᓯᔨᐅᔪᓪᓗ, ᐃᓄᐃᓪᓗ, ᐃᓕᖕᓂᒃ ᐊᑭᕋᖅᑐᕐᖕᓂᐊᖅᐳᑦ. 
19ᑖᒃᑯᐊ ᐅᓇᑕᕈᒫᖅᐹᑎᑦ; ᓵᓚᒋᔭᐅᓂᐊᓐᖏᓚᑎᓪᓕ, ᐅᕙᖓ ᐱᖃᑎᒋᓂᐊᕋᒃᑭᑦ ᓴᐳᑎᓯᒪᓗᑎᑦ. ᐅᕙᖓ ᐊᑕᓂᐅᔪᖓ ᐅᖃᖅᐳᖓ ᑕᒪᑐᒥᖓ.”
