1ᐱᒋᐊᕐᖕᓂᕐᖕᒥ ᐅᖃᐅᓯᖅ ᑕᕝᕙᓃᓚᐅᖅᐳᖅ, ᐅᖃᐅᓯᖅᓗ ᒎᑎᒦᑉᐳᖅ, ᐅᖃᐅᓯᖅᓗ ᒎᑎᐅᕗᖅ. 
2ᑖᓐᓇ ᐱᒋᐊᕐᖕᓂᕐᖕᒥᑦ ᒎᑎᒦᑉᐳᖅ; 
3ᓱᓇᓕᒫᑦᓯᐊᑦ ᑖᑦᓱᒨᓇ ᐱᓐᖑᖅᑎᑕᐅᓯᒪᕗᑦ; ᑖᑦᓱᒪᓗ ᐊᓯᐊᒍᑦ ᐱᓐᖑᖅᑎᑕᐅᓯᒪᔪᖃᓐᖏᓚᖅ ᐱᓐᖑᖅᑎᑕᐅᓯᒪᔪᓂᒃ. 
4ᐃᓅᓯᖅ ᑖᑦᓱᒪᓃᑉᐳᖅ, ᐃᓅᓯᖅᓗ ᐃᓄᖕᓂᑦ ᖃᐅᒻᒪᖅᑯᑕᐅᕗᖅ. 
5ᖃᐅᒪᔪᖅ ᖃᐅᒻᒤᕗᖅ ᑖᖅᑐᒥᒃ, ᑖᖅᑑᓪᓗ ᖃᒥᓚᐅᓐᖏᓛ.
6ᒎᑎ ᑎᓕᓯᓚᐅᖅᐳᖅ ᐃᓄᖕᒥᒃ, ᔪᐊᓇᓯᒥᒃ ᐊᑎᓕᖕᒥᒃ, 
7ᑖᓐᓇ ᑎᑭᓚᐅᖅᐳᖅ ᐅᖃᐅᑦᔨᔭᖅᑐᖅᓗᓂ, ᖃᐅᒪᔪᒥᒡᓗ ᓇᓗᓁᖅᓯᔭᖅᑐᖅᓗᓂ, ᐃᓘᓐᓇᑎᒃ ᑖᑦᓱᒨᓇ ᐅᒃᐱᓕᖅᑎᑕᐅᖁᓪᓗᒋᑦ. 
8ᓇᖕᒥᓂᖅᓕ ᔪᐊᓇᓯ ᖃᐅᒪᔫᓐᖏᓚᖅ, ᑎᑭᓚᐅᖅᐳᖅᓕ ᐅᓐᓂᖅᓯᐅᕈᑎᖃᕆᐊᖅᑐᖅᓗᓂ ᖃᐅᒪᔪᒥᒃ. 
9ᓱᓕᔪᒥᒡᓕ ᖃᐅᒪᔫᕗᖅ ᑖᓐᓇ ᓯᓚᖅᔪᐊᕐᖕᒧᑦ ᑎᑭᑦᑐᓕᒫᓂᒃ ᐃᓄᖕᓂᒃ ᖃᐅᒪᒃᓮᔪᖅ.
10ᖃᐅᒪᔪᖅ ᓯᓚᖅᔪᐊᕐᖕᒦᓚᐅᖅᐳᖅ, ᓯᓚᖅᔪᐊᖅᓗ ᑖᑦᓱᒨᓇ ᐱᓐᖑᖅᑎᑕᐅᓯᒪᕗᖅ, ᓯᓚᖅᔪᐊᕐᖕᒥᐅᓪᓕ ᖃᐅᔨᒪᓐᖏᓛᑦ. 
11ᓄᓇᒥᓄᑦ ᓇᖕᒥᓂᕐᖕᒥᓄᑦ ᑎᑭᑉᐳᖅ, ᐃᓄᖁᑎᖏᑕᓕ ᓇᖕᒥᓂᖏᑕ ᐃᓚᓕᐅᓐᖏᓛᑦ. 
12ᑖᑦᓱᒥᖓᓕ ᐃᓚᓕᐅᕆᔪᓕᒫᑦ, ᐅᒃᐱᓕᖅᓗᑎᒡᓗ ᑖᑦᓱᒧᖓ, ᑖᒃᑯᐊ ᐱᔪᓐᓇᕐᖕᓂᖅᑖᖅᑎᑉᐰᑦ ᕿᑐᕐᖓᐅᓕᖁᓪᓗᒋᑦ ᒎᑎᒧᑦ; 
13ᑖᒃᑯᐊ ᐃᕐᖕᓂᐊᖑᕗᑦ, ᐊᖑᒻᒥᑦ ᐱᓇᑎᒃ ᑎᒥᐅᓪᓗ ᐱᔪᒪᔭᖓᓂᑦ ᐃᓅᓪᓗ ᐱᔪᒪᔭᖓᓂᑦ ᐱᖕᒥᓇᑎᒃ, ᒎᑎᒥᓪᓕ ᐃᕐᖕᓂᐊᖑᕗᑦ.
14ᐅᖃᐅᓯᖅᓗ ᑎᒥᑖᓚᐅᖅᐳᖅ ᐃᓅᖃᑎᒋᓕᖅᓗᑕᓗ, ᓂᖅᑐᕐᖕᓇᕐᖕᓂᖅᔪᐊᖓ ᑕᑯᓚᐅᖅᐸᕗᑦ, ᓂᖅᑐᕐᖕᓇᕐᖕᓂᖅᔪᐊᖅ ᐊᑖᑕᒥᑦ ᐱᓯᒪᔭᖓ ᐃᕐᖕᓂᑐᐊᖑᓂᕐᖕᒥᓄᑦ; ᐱᔪᓐᓇᖅᑎᑦᓯᓂᕐᖕᒥᒃ ᓱᓕᑦᓯᐊᕐᖕᓂᕐᖕᒥᒡᓗ ᑕᑕᑦᑐᖅ.
15ᔪᐊᓇᓯᐅᑉ ᓂᐱᖅᑯᖅᑐᓪᓗᓂ ᐅᖃᐅᓯᕆᓚᐅᖅᐹ ᐅᖃᖅᓗᓂ, “ᑖᓐᓇᐅᕗᖅ ᐅᖃᐅᓯᕆᓚᐅᖅᑕᕋ, ‘ᑭᖑᓂᒃᑯᑦ ᕾᓂᐊᖅᐳᖅ ᐅᕙᓐᓂᑦ ᐊᔪᖏᓐᓂᖅᓴᐅᔪᖅ, ᐃᓅᓕᓚᐅᖅᑎᓐᓇᖓ ᐃᓅᓯᒪᔪᖅ.’”
16ᑖᑦᓱᒪᓗ ᐱᔪᓐᓇᖅᑎᑦᓯᓂᖅᔪᐊᖓᓄᑦ ᓮᒻᒪᖅᑎᑕᐅᓯᒪᕗᒍᑦ ᐃᓘᓐᓇᑕ, ᐱᑦᓯᐊᖅᕕᐅᓂᕐᖕᒥᑦ ᐱᑦᓯᐊᖅᕕᐅᓂᕐᖕᒧᑦ ᓮᒻᒪᖅᑎᑕᐅᕙᓪᓕᐊᖏᓐᓇᖅᓗᑕᓗ. 
17ᐱᖁᔭᑦ ᒨᓯᓯᒃᑯᑦ ᑐᓂᔭᐅᓚᐅᖅᐳᑦ; ᐱᑦᓯᐊᖅᕕᐅᓂᖅᓕ ᓱᓕᑦᓯᐊᕐᖕᓂᖅᓗ ᔩᓱᓯ ᙭ᔅᑑᓯᑯᑦ ᐱᕘᒃ. 
18ᒎᑎᒥᒃ ᑕᑯᓯᒪᔪᖃᓐᖏᓚᖅ; ᐃᕐᖕᓂᑐᐊᓪᓕ ᐊᑖᑕᐅᑉ ᓴᖅᓕᐊᖅᑕᖓᑕ, ᑖᑦᓱᒪ ᒎᑎ ᖃᐅᔨᔭᐅᑎᑉᐹ.
19ᔫᑎᑦ ᐊᖓᔪᖅᑳᖏᑦ ᔪᕉᓴᓚᒦᑦᑐᑦ ᑐᓂᕐᕈᓯᖅᑎᑦᓯᔨᓂᒃ ᓕᕔᑎᓂᒡᓗ ᔪᐊᓇᓯᒥᒃ ᐊᐱᕆᔭᖅᑐᖁᔨᕗᑦ, “ᑭᓇᐅᕖᑦ?”
20ᔪᐊᓇᓯᓕ ᓴᒡᓗᓇᓂ, ᐅᖃᑦᓯᐊᖅᐳᖅ ᓇᓗᓁᖅᓯᑦᓯᐊᖅᓗᓂᓗ ᐅᖃᖅᐳᖅ, “᙭ᔅᑑᓯᐅᓐᖏᓚᖓ.”
21ᑖᒃᑯᐊᓗ ᐊᐱᕆᕚᑦ, “ᑭᓇᐅᕕᓪᓖ? ᐃᓔᑦᔭᐅᕖᑦ?”
22ᑕᕝᕙ ᑖᒃᑯᐊ ᐅᖃᕆᕗᑦ, “ᐅᖃᐅᑎᓚᐅᖅᑎᒍᑦ ᑭᓇᐅᖕᒪᖔᖅᐱᑦ ᐅᕙᑦᑎᓐᓂᒃ ᑎᓕᓯᔪᓄᑦ ᐅᖃᐅᑦᔨᔭᕆᐊᖃᕐᖕᓂᐊᕋᑦᑕ; ᖃᓄᖅᓕ ᐃᓕᖕᓂᒃ ᐅᖃᐅᓯᕆᔪᓐᓇᖅᐱᑦ ᑭᓇᐅᓂᕐᖕᓂᒃ?”
23ᔪᐊᓇᓯᐅᑉ ᑭᐅᕔᑦ,
24ᑖᒃᑯᐊ ᐹᕋᓯᒃᑯᓐᓂᑦ ᑎᓕᔭᐅᓯᒪᔪᑦ, 
25ᐊᐱᕆᓕᕆᕚᑦ, “ᓱᖕᒪᓪᓕ ᐹᑉᑎᑦᓯᖃᑦᑕᖅᐲᑦ? ᙭ᔅᑑᓯᐅᓇᒃ, ᐃᓔᑦᔭᐅᓇᒡᓗ, ᒎᑎᒧᓪᓗ ᐱᔪᖃᓛᖅᑐᒥᒃ ᐅᖃᖅᑎᒋᔭᐅᓇᒃ.”
26ᔪᐊᓇᓯᐅᑉ ᑭᐅᕔᑦ, “ᐃᒪᕐᖕᒧᑦ ᐹᑉᑎᑦᓯᕗᖓ; ᐊᑯᓐᓇᑦᓯᓐᓂᓕ ᓇᖏᖅᑐᖃᓕᖅᐳᖅ ᖃᐅᔨᒪᓐᖏᑕᑦᓯᓐᓂᒃ, 
27ᑖᓐᓇ ᑭᖑᓂᒃᑯᑦ ᕾᕗᖅ, ᓇᓗᖅᑯᑎᕗᖓᓕ ᐊᒡᓛᑦ ᐃᑎᒐᒍᑎᖏᓐᓂᒃ ᓯᖐᑦᔮᖅᓯᔭᕆᐊᒃᓴᖅ.”
28ᑕᒪᓐᓇ ᐱᓂᐊᕐᖕᓂᐅᓚᐅᖅᐳᖅ ᐱᑕᓂᒥ ᑰᑉ ᔪᐊᕐᑕᓂᐅᑉ ᑕᓕᖅᐱᐊᓂ, ᔪᐊᓇᓯᐅᑉ ᐹᑉᑎᓯᕕᖓᓂ.
29ᖃᐅᑎᓪᓗᒍ ᔪᐊᓇᓯᐅᑉ ᔩᓱᓯ ᒥᒃᓯᒧᑦ ᕾᓕᖅᑐᖅ ᑕᑯᒐᒥᐅᒃ, ᐅᖃᖅᐳᖅ, “ᑕᑯᒋᑦ, ᑕᕝᕙ ᒎᑎᐅᑉ ᓄᕐᕋᐅᔭᖁᑎᖓ, ᓄᓇᖅᔪᐊᕐᖕᒥᐅᑦ ᐊᔪᕐᖕᓂᖏᓐᓂᒃ ᐲᔧᔪᖅ! 
30ᑕᕝᕙ ᐅᖃᐅᓯᕆᓚᐅᖅᑕᕋ ᐅᖃᖅᑎᓪᓗᖓ, ‘ᐊᖑᑦ ᑭᖑᓂᒃᑯᑦ ᕾᓂᐊᖅᐳᖅ ᐅᕙᓐᓂᑦ ᐊᔪᖏᓐᓂᖅᓴᐅᔪᖅ, ᐃᓅᓚᐅᖅᑎᓐᓇᖓ ᐃᓅᓯᒪᒐᒥ.’ 
31ᓇᖕᒥᓂᖅᓕ ᖃᐅᔨᒪᓚᐅᓐᖏᓚᕋ; ᑍᒤᒻᒪᑦ ᐃᒪᕐᖕᒧᑦ ᐹᑉᑎᑎᕆᔭᖅᑐᓚᐅᖅᐳᖓ, ᐃᓕᑕᕆᔭᐅᓕᖁᓪᓗᒍ ᐄᓴᕅᓕᒥᐅᓄᑦ.”
32ᔪᐊᓇᓯᓗ ᓇᓗᓁᖅᓯᓚᐅᖅᐳᖅ ᐃᒫᒃ, “ᐊᓂᕐᖕᓂᖅ ᕿᓚᖕᒥᑦ ᐊᖅᑲᖅᑐᖅ ᑕᑯᓚᐅᖅᐸᕋ ᑎᖕᒥᐅᑐᑦ ᑑᕕᑐᑦ, ᑖᑦᓱᒪᓃᓕᖅᓗᓂᓗ. 
33ᓇᖕᒥᓂᖅᓕ ᖃᐅᔨᒪᓚᐅᓐᖏᓚᕋ; ᑎᓕᔨᒪᓕ ᐃᒪᕐᖕᒧᑦ ᐹᑉᑎᑎᕆᔭᖅᑐᖁᓪᓗᖓ ᐅᖃᐅᑎᓚᐅᖅᐹᖓ, ‘ᐊᖑᒻᒧᑦ ᐊᓂᕐᖕᓂᕐᖕᒥᒃ ᐊᖅᑲᖅᑐᒥᒃ ᑕᑯᒍᕕᑦ ᑕᕝᕙᓃᓕᖅᑐᒥᒡᓗ, ᑖᓐᓇᐅᕗᖅ ᐊᓂᕐᖕᓂᕐᖕᒧᑦ ᐃᑦᔪᕐᖕᓁᑦᑐᒧᑦ ᐹᑉᑎᑎᕆᔨ.’ 
34ᑕᑯᓚᐅᖅᐸᕋ, ᐅᖃᐅᑎᕙᑦᓯᓗ ᑖᓐᓇᐅᕗᖅ ᑕᕝᕙ ᒎᑎᐅᑉ ᐃᕐᖕᓂᖓ.”
35ᖃᐅᑎᓪᓗᒍ ᔪᐊᓇᓯ ᑕᕝᕙᓃᓕᕆᕗᖅ ᐃᓕᓐᓂᐊᖅᑎᒥᓂᒃ ᒪᕐᕉᖕᓂᒃ ᐃᓚᖃᖅᓗᓂ; 
36ᔩᓱᓯᓗ ᐱᓱᒃᑐᖅ ᑕᑯᒐᒥᐅᒃ, ᐅᖃᖅᐳᖅ, “ᑕᑯᒋᑦ, ᑕᕝᕙ ᒎᑎᐅᑉ ᓄᕐᕋᐅᔭᖁᑎᖓ!”
37ᐃᓕᓐᓂᐊᖅᑎᖏᒃᑕᓕ ᐅᖃᖅᑐᖅ ᑐᓴᕋᒥᒃᑯᒃ, ᔩᓱᓯ ᒪᓕᓕᖅᐹᒃ. 
38ᔩᓱᓯᓕ ᕿᕕᐊᕋᒥ, ᑕᑯᕗᖅ ᒪᓕᒃᑑᖕᓂᒃ, ᐅᖃᐅᑎᕚᒃ, “ᓱᓇᒥᒃ ᕿᓂᖅᐱᓰᒃ?”
39ᔩᓱᓯᐅᑉ ᐅᖃᐅᑎᕚᒃ, “ᕾᓗᓯᒃ ᑕᑯᔭᖅᑐᓕᕆᑦᓯᒃ.” ᑕᕝᕙ ᒪᓕᓕᖅᐹᒃ ᖃᐅᔨᓪᓗᑎᒡᓗ ᓇᓂᒥᐅᑕᐅᖕᒪᖔᑦ; ᐅᓪᓗᒥᓗ ᑕᕝᕙᓂ ᓇᔫᑎᕘᒃ, ᐅᓐᓄᓴᐅᓕᓚᐅᕐᖕᒪᑦ ᐃᒻᒪᖄ 4-ᖃᓂᒋᔮᓂ.
40ᑖᒃᑯᐊᒃ ᔪᐊᓇᓯ ᐅᖃᖅᑎᓪᓗᒍ ᑐᓴᓚᐅᖅᑑᒃ, ᔩᓱᓯᓗ ᒪᓕᓕᖅᓗᒍ ᐂᑉᐸᖓ ᐋᓐᑐᕉᖑᕗᖅ ᓮᒨᓂ ᐲᑦᑐᕉᓯᐅᑉ ᓄᑲᖓ. 
41ᓯᕗᓪᓕᖅᐹᒥᒡᓗ ᐊᖓᔪᒥᓄᐊᖅᐳᖅ ᓮᒨᓂᒧᑦ, ᐅᖃᐅᑎᓪᓗᒍᓗ, “ᒥᓮᐊ ᓇᓂᕙᕗᑦ.” (ᑐᑭᖃᖅᐳᖅ “᙭ᔅᑑᓯ.”) 
42ᐋᓐᑐᕉᓪᓗ ᓮᒨᓂ ᔩᓱᓯᒧᐊᕈᑎᕚ.
43ᖃᐅᑎᓪᓗᒍ ᔩᓱᓯ ᒐᓕᓕᐊᒧᐊᕈᒪᓕᖅᐳᖅ. ᑲᑎᓯᕗᖅᓗ ᐱᓕᑉᐴᓯᒥᒃ ᐅᖃᐅᑎᓪᓗᒍᓗ, “ᒪᓕᓐᖓ.” 
44ᐱᓕᑉᐴᓯᓕ ᐱᑦᓮᑕᒥᐅᑕᐅᕗᖅ, ᐋᓐᑐᕉᒃᑯᒃ ᐲᑦᑐᕉᓯᒃᑯᒃ ᓄᓇᖓᓂᑦ. 
45ᐱᓕᑉᐴᓯᐅᓪᓗ ᓈᑕᓁ ᑲᑎᒐᒥᐅᒃ ᐅᖃᐅᑎᕚ, “ᑲᑎᓯᕗᒍᑦ ᒨᓯᓯᐅᑉ ᐱᖁᔭᖏᓐᓂ ᒎᑎᐅᓪᓗ ᐱᔪᖃᓛᖅᑐᒥᒃ ᐅᖃᖅᑎᖏᑕ ᐅᖃᐅᓯᕆᓯᒪᔭᖓᓂᒃ, ᔩᓱᓯ ᓈᓴᕇᑎᒥᐅᖅ, ᔫᓯᐱᐅᑉ ᐃᕐᖕᓂᖓ.”
46ᓈᑕᓁᑉ ᐊᐱᕆᕚ, “ᓈᓴᕇᑎᒥᑦ ᐱᐅᔪᒥᒃ ᓴᖅᑭᑦᑐᖃᕈᓐᓇᖅᐹ?” ᐱᓕᑉᐴᓯᐅᑉ ᑭᐅᕚ, “ᕾᓗᑎᑦ ᑕᑯᔭᖅᑐᕆᑦ.”
47ᔩᓱᓯᐅᓪᓕ ᓈᑕᓁ ᒥᒃᓯᒧᑦ ᕾᓕᖅᑐᖅ ᑕᑯᒐᒥᐅᒃ, ᐅᖃᐅᓯᕆᕚ, “ᑕᑯᒋᑦ, ᑕᕝᕙ ᐄᓴᕅᓕᐅᔪᖅ ᓱᓕᑦᓯᐊᖅᑐᒥᒃ, ᑖᑦᓱᒪᓂᓗ ᓱᓕᖏᓐᓂᖅᑕᖃᓐᖏᓚᖅ!”
48ᓈᑕᓁᓪᓗ ᐊᐱᕆᕚ, “ᖃᓅᖅ ᖃᐅᔨᒪᕕᖔ?”
49ᓈᑕᓁᑉ ᑭᐅᕚ, “ᕌᑉᐰ, ᒎᑎᐅᑉ ᐃᕐᖕᓂᕆᕚᑎᑦ! ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓᑦ!”
50ᔩᓱᓯᐅᑉ ᑭᐅᕚ, “ᐅᒃᐱᓕᖅᐲᑦ? ᐅᖃᖅᑲᐅᓂᕋ ᐱᓪᓗᒍ ᑕᑯᓚᐅᕐᖕᓂᕋᖅᓗᑎᑦ ᓇᐹᖅᑑᑉ ᐸᐅᕐᖓᓕᒃᓴᐅᑉ ᐊᑖᓃᑎᓪᓗᑎᑦ? ᑕᑯᖃᑦᑕᕐᖕᓂᐊᖅᐳᑎᑦ ᑕᒪᑐᒪᓐᖓᑦ ᐊᖏᓂᖅᓴᓂᒃ.” 
51ᐅᖃᐅᑎᓪᓗᒋᓪᓗ, “ᓱᓕᑦᓯᐊᖅᑐᒥᒃ ᐅᖃᐅᑎᕙᑦᓯ, ᕿᓚᒃ ᐊᖕᒪᖅᑐᖅ ᑕᑯᔪᒫᖅᐸᓯ, ᒎᑎᐅᓪᓗ ᐂᖏᓕᖏᑦ ᒪᔪᕋᖅᑐᑦ ᐊᖅᑲᖅᑎᖅᑐᓪᓗ ᐃᓅᑉ ᐃᕐᖕᓂᖓᓄᑦ.”
