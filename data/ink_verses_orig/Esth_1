1ᐊᕼᐊᓱ-ᐃᕋᔅ ᐊᖓᔪᖅᑳᖅᔪᐊᖑᑎᓪᓗᒍ ᐃᒤᑦᑐᖃᓚᐅᖅᐳᖅ; ᐊᕼᐊᓱᐃᕋᔅ ᓄᓇᓕᖕᓄᑦ 127-ᓄᑦ ᐊᕕᒃᑐᖅᓯᒪᔪᓄᑦ ᐊᖓᔪᖅᑳᖅᔪᐊᖑᓚᐅᖅᐳᖅ ᐃᓐᑎᐊᒥᑦ ᐃᑎᐅᐱᐊ ᑎᑭᓪᓗᒍ, 
2ᑍᑦᓱᒪᓂᐅᑎᓪᓗᒍ ᐊᖓᔪᖅᑳᖅᔪᐊᖅ ᐊᕼᐊᓱᐃᕋᔅ ᐊᖓᔪᖅᑳᖅᔪᐊᖑᕕᖕᒥᓂ ᐃᒃᓯᕙᐅᑕᖅᔪᐊᖃᓚᐅᖅᐳᖅ, ᓄᓇᒥ ᓲᓴᒥ ᐊᖓᔪᖅᑳᖅᔪᐊᖃᖅᕕᖕᒥ.
3ᐊᖓᔪᖅᑲᐅᓂᖓᑕ ᐊᕐᕌᒍᖏᑕ ᐱᖓᔪᖓᓐᓂ, ᓂᕆᕕᒃᔪᐊᖅᑎᑦᓯᓚᐅᖅᐳᖅ ᐊᖓᔪᖅᑳᖁᑎᓕᒫᒥᓂᒃ ᐱᔨᓕᒫᒥᓂᒡᓗ; ᐊᖓᔪᖅᑳᓕᒫᓄᑦ ᐱᔪᓐᓇᕐᖕᓂᖃᖅᑐᓕᒫᓄᓪᓗ ᐴᕐᓯᐊᒥ ᒥᑎᐊᒥᓗ, ᓄᓇᓕᖕᓂ ᐊᐅᓚᑦᓯᔩᑦ ᐊᖓᔪᖅᑳᓕᒫᓪᓗ ᑕᕝᕙᓃᑉᐳᑦ. 
4ᕿᒥᕐᕈᔭᐅᑎᑦᓯᕗᖅ ᐅᓪᓗᒐᓴᖕᓂᒃ ᐊᖓᔪᖅᑲᐅᕕᖓᑕ ᐊᔪᖏᑦᑐᖅᔪᐊᖑᓂᖓᓂᒃ ᐅᐱᓐᓇᖅᑐᖅᔪᐊᖑᓂᖓᓂᒡᓗ, ᐅᓪᓗᓂᒃ 180-ᓂᒃ.
5ᐅᓪᓗᐃᑦ ᑖᒃᑯᐊ ᓈᖕᒪᑕ, ᐊᖓᔪᖅᑳᖅᔪᐊᖅ ᓂᕆᕕᒃᔪᐊᖅᑎᑦᓯᓕᖅᐳᖅ ᓄᓇᒥ ᓲᓴᒥ ᐊᖓᔪᖅᑳᖅᔪᐊᖃᖅᕕᖕᒥ ᐅᓪᓗᓂᒃ 7-ᓂᒃ, ᐱᓪᓚᕆᖕᓂᒃ ᐱᓪᓚᕆᐅᖏᑦᑐᓂᒡᓗ, ᐊᖓᔪᖅᑳᖅᔪᐊᖃᖅᕕᐅᑉ ᐱᕈᖅᓰᕕᖁᑎᖓᓂ. 
6ᑕᕝᕙᓂ ᖃᓪᓗᓈᖅᑕᑦᓯᐊᓂᒃ ᖃᑯᖅᑕᓂᒃ ᑐᖑᔪᖅᑕᓂᒡᓗ ᑖᓗᑕᖃᖅᐳᖅ ᑖᒃᑯᐊᓗ ᓂᕕᖓᕕᖃᖅᐳᑦ ᐊᑦᓱᓈᓂᒃ ᑕᑯᒥᓇᖅᑐᓂᒃ ᐊᐅᐸᓪᓚᕆᒃᑐᓂᒃ ᓯᐅᓪᕕᕆᓂᒃ ᐳᑐᓕᖕᓂᒃ ᕿᓚᒃᓯᒪᕕᖃᖅᓗᑎᒃ ᖃᓪᓗᓈᖅᑕᓂᒃ ᓵᑦᑐᓂᒃ ᓇᐸᔪᖏᑦ ᐅᔭᕋᐅᓪᓗᑎᒃ ᑕᑯᒥᓇᖅᑑᕗᑦ, ᐃᒃᓯᕙᐅᑕᖏᑦ ᓯᐅᓪᕕᕆᐅᕗᑦ ᒎᓘᓪᓗᑎᒡᓗ, ᓇᔪᖅᑕᖓ ᓇᑎᖃᖅᐳᖅ ᐅᔭᕋᖕᒥᒃ ᐊᓚᐹᓯᑕᒥᒃ ᐊᑎᓕᖕᒥᒃ ᑕᑯᒥᓇᖅᑐᐊᓗᖕᓂᒃ, ᖃᑯᖅᑕᓂᒃ ᕿᕐᖕᓂᖅᑕᓂᒡᓗ ᓯᑎᔪᓂᒃ ᕿᓪᓕᖅᑐᒥᒃ ᐅᔭᕋᖕᓂᒃ ᓇᑎᖃᖅᐳᖅ. 
7ᐃᒥᕐᖕᓂᐊᖅᑕᖏᓐᓂᒃ ᑐᓐᓂᐅᖅᑬᕗᑦ ᒎᓘᓂᒃ ᐃᒥᐅᑎᖃᖅᓗᑎᒃ, ᐃᒥᐅᑎᓕᒫᖏᓪᓗ ᐊᑐᓂᑦ ᐊᑦᔨᒌᒃᑐᖃᓐᖏᓚᑦ, ᕔᓂᒥᒡᓗ ᐊᒥᒐᖅᓯᓐᖏᓚᑦ, ᐊᖓᔪᖅᑳᖅᔪᐊᑉ ᐊᔪᖅᓴᖏᓐᓂᖓ ᒪᓕᒡᓗᒍ. 
8ᓇᓪᓕᐊᓐᓂᒡᓘᓐᓃᑦ ᖃᓄᑎᒋ ᐃᒥᕆᐊᖃᕐᖕᓂᖏᓐᓂᒃ ᐱᖁᔭᖅᑕᖃᓚᐅᓐᖏᓚᖅ; ᐊᖓᔪᖅᑳᖅᔪᐊᑉ ᐱᔨᓂ ᐃᒡᓗᖅᔪᐊᒥᓃᑦᑐᑦ ᐅᖃᐅᑎᓯᒪᓚᐅᕐᖕᒪᒋᑦ, ᑕᕝᕙᓃᑦᑐᑦ ᐊᑐᓂᑦ ᓈᒻᒪᒋᔭᒥᖕᓂᒃ ᐃᒥᕈᓐᓇᖅᑎᑕᐅᖁᓪᓗᒋᑦ.
9ᐊᖓᔪᖅᑳᖅᔪᐊᓪᓗ ᓄᓕᐊᖓ ᑯᐃᓐ ᕚᔅᑎ ᓂᕆᕕᒃᔪᐊᖅᑎᑦᓯᓚᐅᕆᕗᖅ ᐊᕐᖕᓇᓂᒃ ᐊᖓᔪᖅᑳᖅᔪᐊᑉ ᐊᕼᐊᓱᐃᕋᔅ ᐃᒡᓗᖅᔪᐊᖓᓂ.
10ᓂᕆᕕᒡᔪᐊᕐᖕᓂᖏᑕ ᐅᓪᓗᐃᑦ 7-ᖓᓐᓂ, ᐊᖓᔪᖅᑳᖅᔪᐊᖅ ᐃᒥᕋᒥ ᕔᓂᒥᒃ ᐋᖓᔮᒐᓚᓕᓚᐅᖅᐳᖅ ᖁᕕᐊᓱᓕᖅᓗᓂᓗ, ᑎᓕᓯᓕᖅᐳᖅ ᓇᖕᒥᓂᖅ ᐱᔨᒥᓂᒃ 7-ᓂᒃ ᐃᒡᔪᐃᖅᑕᐅᓯᒪᔪᓂᒃ+ ᐅᑯᓂᖓ ᒥᕼᐅᒪᓐ, ᐱᑦᔾᑕ, ᕼᐊᕐᐴᓇ, ᐱᒡᔅᑕ, ᐊᐸᒐᔅᑕ, ᔨᑦᓴᕐ, ᑳᑲᓯᓗ. 
11ᐂᒃᓯᖁᓪᓗᒋᑦ ᑯᐃᓐ ᕚᔅᑎᒥᒃ ᐊᖓᔪᖅᑳᖅᔪᐊᕐᖕᒧᑦ ᐂᑎᑕᐅᖁᓪᓗᒍ, ᑯᐃᒃᓯᐅᑎᒥᓂᒃ ᓂᐊᖂᓯᖅᓯᒪᓗᓂ, ᑖᑦᓱᒪ ᐊᕐᖕᓇᑦᓯᐊᕙᐅᓂᖓ ᑕᑯᔭᐅᑎᑦᓱᒪᓪᓗᓂᐅᒃ ᐃᓄᖕᓄᑦ ᐊᖓᔪᖅᑳᓄᓪᓗ, ᑯᐃᓐ ᕚᔅᑎ ᐊᕐᖕᓇᑦᓯᐊᕙᓪᓚᕆᐅᖕᒪᑦ. 
12ᑯᐃᓐ ᕚᔅᑎᓕ ᐊᖓᔪᖅᑳᖅᔪᐊᑉ ᑎᓕᔭᖏᓐᓄᑦ ᐅᐸᒃᑕᐅᒐᒥ ᕿᐱᓗᒃᐳᖅ; ᑕᕝᕙ ᐊᖓᔪᖅᑳᖅᔪᐊᖅ ᓂᓐᖓᕕᒃᔪᐊᖅᐳᖅ, ᓂᓐᖓᓗᐊᕐᖕᓂᕐᖕᒧᓪᓗ ᐃᓗᐃᓪᓕᖅᓗᓂ.
13ᑕᕝᕙ ᐊᖓᔪᖅᑳᖅᔪᐊᖅ ᓯᓚᑐᔪᖁᑎᒥᓄᑦ ᐊᐱᕆᕗᖅ, ᑕᕝᕙᓃᑦᑐᓄᑦ ᖃᐅᔨᔪᓄᓪᓗ ᓱᖕᒪᖔᑦ, ᐊᖓᔪᖅᑳᖅᔪᐊᖅ ᑍᒤᓕᐅᖅᐸᒃᑲᒥ ᑕᒪᒃᑯᓄᖓ ᐱᖁᔭᓂᒃ ᐃᓅᓯᓕᕆᓂᕐᖕᒥᒡᓗ ᖃᐅᔨᒪᔪᖁᑎᒥᓄᑦ, 
14ᐅᑯᐊ ᑕᕝᕙ ᖃᓂᒋᓂᖅᐹᕆᓪᓗᒋᑦ ᐊᐱᕆᒐᔪᒃᐸᓚᐅᖅᑕᖏᑦ ᑳᕐᓯᓇ, ᓯᑕᕆ, ᐊᑦᒪᑕ, ᑖᕐᓯᓯ, ᒥᕆᓯ, ᒪᕐᓰᓇ, ᒥᒧᑳᓐᓗ, ᑲᑎᑦᓱᒋᑦ 7-ᐅᕗᑦ ᐴᕐᓯᐊᒥᑦ ᒥᑎᐊᒥᓪᓗ ᐱᓯᒪᔪᑦ, ᑖᒃᑯᐊ ᐊᖓᔪᖅᑳᖅᔪᐊᕐᖕᒥ ᓇᔫᑏᓐᓇᖅᐸᒃᑐᑦ, ᐊᖓᔪᖅᑲᐅᕕᖓᓂᓗ ᐱᓪᓚᕆᐅᓂᖅᐸᐅᓪᓗᑎᒃ ᐊᖓᔪᖅᑳᖑᓂᖅᐸᐅᖃᑕᐅᕗᑦ. 
15ᑖᒃᑯᐊ ᐊᖓᔪᖅᑳᖅᔪᐊᑉ ᐅᖃᐅᑎᕔᑦ, “ᐅᕙᖓ ᐊᖓᔪᖅᑳᖅᔪᐊᖑᔪᖓ ᐊᕼᐊᓱᐃᕋᔅ ᑎᓕᓯᓪᓚᕆᒃᓗᖓ ᑯᐃᓐ ᕚᔅᑎ ᕾᖁᔭᐅᖁᓚᐅᖅᐸᕋ, ᐱᖁᔨᓂᕆᓚᐅᖅᑕᓐᓂᒃ ᓈᓚᖏᒻᒪᑦ ᖃᓄᖅᓕ ᐱᓂᐊᖅᕕᐅᔪᒃᓴᐅᕚ? ᐱᖁᔭᕗᑦ ᖃᓄᐃᓕᐅᖁᔨᕚᑦ?”
16ᑕᕝᕙ ᒥᒧᑳᓐ ᑭᐅᕗᖅ ᐊᖓᔪᖅᑳᖅᔪᐊᖅ ᐊᖓᔪᖅᑳᓪᓗ ᑐᓵᑎᓪᓗᒋᑦ, “ᑯᐃᓐ ᕚᔅᑎ ᐊᖓᔪᖅᑳᖅᔪᐊᒧᑐᐊᖅ ᐱᐅᖏᑦᑐᓕᓐᖏᓚᖅ, ᐊᖓᔪᖅᑳᓕᒫᓄᓪᓕ, ᐃᓄᓕᒫᓄᓪᓗ ᐊᖓᔪᖅᑲᐅᕕᖕᓃᑦᑐᓄᑦ ᐱᐅᖏᑦᑐᓕᓯᒪᕗᖅ. 
17ᐊᖓᔪᖅᑲᐅᕕᖕᓃᑐᓕᒫᓪᓕ ᐊᕐᖕᓁᑦ ᑕᒪᑐᒥᖓ ᑐᓴᕈᑎᒃ ᑯᐃᓐ ᕚᔅᑎᐅᑉ ᐱᓂᐊᕐᖕᓂᕕᓂᖓᓂᒃ ᐅᐃᒥᖕᓂᒃ ᓱᓇᐅᑎᑦᓯᖃᑦᑕᕈᓐᓁᕐᖕᓂᐊᓕᖅᐳᑦ. ᐅᖃᖅᐸᓕᖅᓗᑎᒡᓗ, ‘ᐊᖓᔪᖅᑳᖅᔪᐊᑉ ᐊᕼᐊᓱᐃᕋᓯᐅᑉ ᑯᐃᓐ ᕚᔅᑎ ᑎᓕᓯᓪᓚᕆᒃᓗᓂ ᕾᖁᓚᐅᕋᓗᐊᖅᐹ ᐃᒻᒥᓄᑦ, ᑖᓐᓇᓕ ᕿᐱᓗᓚᐅᖅᐳᖅ.’ 
18ᐅᓪᓗᒥᒥᑦ ᐱᒋᐊᖅᓗᑎᒃ ᐊᕐᖕᓁᑦ ᐊᖓᔪᖅᑳᖑᔪᑦ ᐴᕐᓯᐊᒥ ᒥᑎᐊᒥᓗ ᐅᖃᖃᑦᑕᕐᖕᓂᐊᓕᖅᐳᑦ ᑕᒪᑐᒥᖓ ᑐᓴᖅᑕᒥᖕᓂᒃ ᑯᐃᑉ ᐱᑦᓯᐊᖏᓐᓂᕕᓂᖓᓂᒃ, ᑕᒪᓐᓇᓗ ᐱᑦᔪᑎᒋᓗᒍ ᐊᑲᐅᒃᓴᓐᖏᖃᑦᑕᐅᑎᓂᖅ ᓂᓐᖓᐅᑎᓂᖅᓗ ᐱᓕᐅᒥᓂᐊᓕᖅᐳᖅ. 
19ᐊᖓᔪᖅᑳᖅᔪᐊᖅ ᖃᓄᐃᒃᓴᖏᒃᑯᕕᑦ, ᐊᖓᔪᖅᑲᐅᓃᑦ ᐱᔪᓐᓇᐅᑎᒋᓗᒍ ᐱᖁᔨᓚᐅᕆᑦ, ᐴᕐᓯᐊᒥᐅᑦ ᒥᑏᔅᒥᐅᓪᓗ ᐱᖁᔭᖁᑎᖏᓐᓂ ᑎᑎᕋᖅᑕᐅᓗᓂ, ᐊᓯᑦᔨᒐᒃᓴᐅᖏᓪᓗᓂ ᑕᒪᑐᒪ ᑭᖑᓂᖓᒍᑦ ᑕᒪᓐᓇ ᐳᐃᒍᖅᑕᐅᑐᐃᓐᓇᖁᓇᒍ, ᑖᓐᓇ ᕚᔅᑎ ᐃᓕᖕᓄᑦ ᐊᖓᔪᖅᑳᖅᔪᐊᕐᖕᒧᑦ ᐃᑎᖃᑦᑕᕐᖕᓂᐊᕈᓐᓃᖅᓕ; ᑯᐃᖑᓂᖅᓗ ᑖᑦᓱᒪ ᐊᓯᐊᓄᑦ ᑐᓂᓕᕈᒃ ᑖᑦᓱᒪᓐᖓᑦ ᐱᑦᓯᐊᕐᖕᓂᖅᓴᒧᑦ. 
20ᐊᖓᔪᖅᑳᖅᔪᐊᓪᓗ ᐱᔪᓐᓇᕐᖕᓂᕐᖕᒥᓄᑦ ᐱᖁᔨᓂᖓ ᐃᓄᓕᒫᓄᑦ ᐊᖓᔪᖅᑲᐅᕕᖕᓃᑦᑐᓄᑦ ᓴᖅᑭᑎᑕᐅᓂᐊᖅᐳᖅ, ᓄᓇ ᐊᖏᔪᐊᓘᖕᒪᑦ, ᐊᕐᖕᓇᓕᒫᑦ ᐅᐃᓖᑦ ᐅᐃᒥᖕᓂᒃ ᓈᓚᑦᓯᐊᖁᓪᓗᒋᑦ, ᐱᓪᓚᕇᑦ ᐱᓪᓚᕆᐅᖏᑦᑐᓪᓗ.”
21ᑕᒪᓐᓇᓗ ᐃᓱᒪᓕᐅᕈᑕᐅᔪᖅ ᐊᖓᔪᖅᑳᖅᔪᐊᑉ ᖁᕕᐊᒋᕚ ᐊᖓᔪᖅᑳᖑᖃᑕᐅᔪᓕᒫᓄᓪᓗ ᖁᕕᐊᒋᔭᐅᒋᕗᖅ, ᑕᕝᕙ ᐊᖓᔪᖅᑳᖅᔪᐊᖅ ᐱᓇᓱᐊᓕᖅᐳᖅ ᒥᒧᑳᓐ ᐅᖃᐅᓯᕆᔭᖏᑦ ᒪᓕᒡᓗᒋᑦ. 
22ᑕᕝᕙ ᑎᑎᖅᑲᓂᒃ ᐊᖓᔪᖅᑲᐅᕕᖕᒥᓃᑦᑐᓕᒫᓄᑦ ᐊᐅᓪᓚᖅᑎᑦᓯᕗᖅ, ᓄᓇᖁᑎᖏᑕ ᐅᖃᐅᓯᖏᑦ ᒪᓕᒡᓗᒋᑦ ᑎᑎᕋᖅᓯᒪᔪᓂᒃ, ᐃᓄᖏᑕᓗ ᐅᖃᐅᓯᖏᑦ ᐊᑐᓂᑦ ᒪᓕᒡᓗᒋᑦ, ᐊᖑᑎᓕᒫᑦ ᐊᑐᓂᑦ ᐃᒡᓗᒥᖕᓂ ᐊᖓᔪᖅᑲᐅᑦᓯᐊᖁᓪᓗᒋᑦ ᐃᒡᓗᒥᐅᖃᑎᒥᓄᑦ, ᓇᖕᒥᓂᖅ ᐅᖃᐅᓯᑎᒃ ᐊᑐᖅᓗᒋᑦ ᐅᖃᖃᑎᖃᕈᓐᓇᑦᓯᐊᖁᓪᓗᒋᑦ ᐃᓅᖃᑎᒥᖕᓄᑦ.
