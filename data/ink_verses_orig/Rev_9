1ᐂᖏᓖᓪᓗ ᑕᓪᓕᒪᖓᑦᑕ ᑎᑦᑐᓚᐅᑦ ᓂᓪᓕᖅᑎᒻᒪᒍ, ᑕᑯᕗᖓ ᐅᓪᓗᕆᐊᒥᒃ ᑲᑕᒃᑐᒥᒃ ᓄᓇᖅᔪᐊᕐᖕᒧᑦ, ᑖᓐᓇᓗ ᑐᓂᔭᐅᕗᖅ ᐃᑎᖅᓴᖅᔪᐊᑉ ᓇᑎᖃᖏᑦᑑᑉ ᐅᒃᑯᐃᕈᑎᖓᓂᒃ; 
2ᐅᓪᓗᕆᐊᓪᓗ ᐃᑎᖅᓴᖅᔪᐊᖅ ᓇᑎᖃᖏᑦᑐᖅ ᐅᒃᑯᐃᖅᐹ, ᐃᓯᖅᓗᒡᓗ ᓴᖅᑭᑉᐳᖅ ᐃᓗᐊᓂᑦ ᐃᑯᐊᓚᑦᓯᕕᒡᔪᐊᕐᖕᒥᑦ ᐳᔫᖅᑐᑎᑐᑦ ᑍᒤᑦᑐᖅ, ᓯᕿᓂᖅᓗ ᓯᓚᓗ ᑖᖅᓯᑎᑕᐅᕘᒃ ᐃᑎᖅᓴᖅᔪᐊᑉ ᐃᓯᖅᓗᖓᓄᑦ. 
3ᐃᓯᖅᓗᖕᒥᓪᓗ ᐱᒃᓕᖅᑕᐅᔮᖅᑐᑦ ᓴᖅᑭᑉᐳᑦ ᓄᓇᖅᔪᐊᕐᖕᒧᑦ, ᑖᒃᑯᐊᓗ ᓯᑯᐊᕐᐱᐅᓂᑎᑐᑦ ᐱᔪᓐᓇᕐᖕᓂᖅᑖᖅᑎᑕᐅᕗᑦ ᓄᓇᖅᔪᐊᕐᖕᒧᑦ; 
4ᐅᖃᐅᑎᔭᐅᕗᓪᓗ ᐊᓯᕈᐃᖁᓇᒋᑦ ᐃᕕᒃᓱᒐᕐᖕᓂᒃ ᓄᓇᖅᔪᐊᕐᖕᒦᑦᑐᓂᒃ ᑐᖑᔪᖅᑐᓕᒫᓂᒃ ᓇᐹᖅᑐᓂᒡᓗ ᐱᕈᖅᑐᓂᒡᓗ, ᐃᓄᖕᓂᒡᓕ ᑭᓯᐊᓂ ᐊᓯᕈᐃᖁᓪᓗᒋᑦ ᒎᑎᐅᑉ ᓇᕿᑦᔪᑎᖓᓂᒃ ᖃᐅᕐᖕᒥᒍᑦ ᓇᓗᓁᒃᑯᑕᖃᖏᑦᑐᓂᒃ; 
5ᐱᒃᓕᖅᑕᐅᔮᖅᑐᓪᓕ ᐃᓄᖕᓂᒃ ᐋᓐᓂᐊᑎᓯᖁᔭᐅᕗᑦ ᑕᖅᑭᓂᒃ ᑕᓪᓕᒪᓂᒃ, ᑐᖁᑦᓯᖁᔭᐊᓇᑎᒡᓕ, ᐋᓐᓂᐊᑎᑕᐅᓂᖏᓪᓗ ᓯᑯᐊᕐᐱᐅᓂᐅᑉ ᑲᐴᑎᖓᑕ ᐋᓐᓂᐊᓇᕐᖕᓂᖓᑐᑦ ᑍᒤᑉᐳᑦ. 
6ᑖᒃᑯᐊᓗ ᐅᓪᓗᐃᑦ ᓇᓪᓕᐅᑎᓯᒪᑎᓪᓗᒋᑦ ᐃᓄᐃᑦ ᑐᖁᑦᔪᑎᒃᓴᒥᖕᓂᒃ ᕿᓂᖃᑦᑕᕈᒫᖅᐳᑦ ᓇᓂᓯᓂᐊᓐᖏᓚᓪᓕ; ᑐᖁᔪᒪᒐᓗᐊᕈᑎᒃ, ᑐᖂᑉ ᕿᒫᔪᒫᖅᐰᑦ.
7ᐱᒃᓕᖅᑕᐅᔮᖅᑐᓪᓗ ᑕᐅᑦᑐᖃᖅᐳᑦ ᕿᒻᒥᖅᔪᐊᑎᑐᑦ ᐅᓇᑕᕐᖕᓂᕐᖕᒧᑦ ᐸᕐᖕᓇᒃᓯᒪᔪᑎᑐᑦ; ᓂᐊᖁᕐᖕᒥᒃᑎᒍᑦ ᓂᐊᖂᑎᖃᖅᐳᑦ ᒎᓘᔮᖅᑐᓂᒃ; ᑮᓇᖃᖅᓗᑎᒡᓗ ᐃᓄᒃᑎᑐᑦ, 
8ᓄᔭᖃᖅᐳᓪᓗ ᐊᕐᖕᓇᑎᑐᑦ, ᑭᒍᑎᖃᖅᓗᑎᒡᓗ ᓛᔭᑎᑐᑦ; 
9ᓴᒡᕕᖕᒥᒃᑎᒍᓪᓗ ᓴᕕᕋᔭᐅᔮᖅᑐᒥᒃ ᓴᒡᕕᖕᒥᐅᑕᖃᖅᐳᑦ, ᐃᓴᕈᖏᑕᓗ ᐃᓴᕈᖅᓱᕐᖕᓂᖏᑦ ᑐᓴᖅᓴᐅᓂᖃᖅᐳᑦ ᐊᒃᓴᓗᐊᓖᑦ ᑲᓕᒊᑦ ᐅᓄᖅᑐᑦ ᕿᒻᒥᖅᔪᐊᒐᓴᒡᔪᐊᓪᓗ ᐅᓇᑕᕆᐊᓕᕐᖕᓂᖏᑎᑐᑦ. 
10ᐸᒥᐅᖃᖅᐳᑦ ᑲᐴᑎᖃᖅᓗᑎᒡᓗ ᓯᑯᐊᕐᐱᐅᓂᑎᑐᑦ, ᐸᒥᐅᒥᒃᑎᒍᓪᓗ ᐱᔪᓐᓇᕐᖕᓂᖃᖅᐳᑦ ᐃᓄᖕᓂᒃ ᐋᓐᓂᐊᑎᑦᓯᔪᓐᓇᖅᓗᑎᒃ ᑕᖅᑭᓂᒃ ᑕᓪᓕᒪᓂᒃ. 
11ᑖᒃᑯᐊᓗ ᐊᖓᔪᖅᑳᖅᔪᐊᖃᖅᐳᑦ ᐂᖏᓕᒥᒃ ᐃᑎᖅᓴᖅᔪᐊᕐᖕᒥᑦ ᓇᑎᖃᖏᑦᑐᒥᑦ ᐱᔪᒥᒃ; ᐄᑉᕉᑎᑐᑦ ᐊᑎᖃᖅᐳᖅ ᐊᐸᑖᓐ, ᒍᕇᑭᑎᑐᓪᓗ ᐊᑎᖃᖅᐳᖅ ᐊᐴᓕᐊᓐᒥᒃ.+
12ᑕᕝᕙ ᓯᕗᓪᓕᖅ ᑲᑉᐱᐊᓇᖅᑐᖅᔪᐊᖅ ᐊᓂᒍᖅᐳᖅ; ᑕᑯᒋᑦ, ᑕᒪᑐᒪ ᓱᓕ ᑭᖑᕐᖓᒍᑦ ᒪᕐᕉᖕᓂᒃ ᑲᑉᐱᐊᓇᖅᑐᖅᔪᐊᖕᓂᒃ ᓇᓪᓕᐅᑦᑐᒃᓴᖃᖅᐳᖅ.
13ᑕᕝᕙ ᐂᖏᓕᐅᑉ ᐱᖓᓲᔪᖅᑐᖓᑦᑕ ᑎᑦᑐᓚᐅᑦ ᓂᓪᓕᖅᑎᒃᑭᕚ, ᓂᐱᒥᒡᓗ ᑐᓴᖅᐳᖓ ᑐᓂᕐᕈᓯᖅᕕᐅᑉ ᒎᓘᑉ ᑎᕆᖅᑯᖏᓐᓂᑦ ᓯᑕᒪᓂᑦ ᐱᔪᒥᒃ ᒎᑎᐅᑉ ᓵᖓᓃᑦᑐᒥᑦ, 
14ᓂᐱᓗ ᐂᖏᓖᑦ ᐱᖓᓲᔪᖅᑐᖓᓐᓄᑦ ᑎᑦᑐᓚᐅᑎᖃᖅᑐᒧᑦ ᐅᖃᖅᐳᖅ, “ᐂᖏᓖᑦ ᓯᑕᒪᑦ ᕿᓚᕈᑦᔮᒃᑭᑦ ᐊᑦᓱᖏᖅᑕᐅᓯᒪᔪᑦ ᑰᒑᓗᖕᒥ ᐃᕗᕅᑎᒥ.” 
15ᑕᕝᕙ ᐂᖏᓖᑦ ᓯᑕᒪᑦ ᕿᓚᕈᑦᔮᖅᑕᐅᕗᑦ, ᐅᐸᓗᖕᒊᕈᑕᐅᓯᒪᔪᑦ ᐃᑲᕐᕋᕐᖕᒥ ᑕᕝᕙᓂ; ᐅᓪᓗᕐᖕᒥ; ᑕᖅᑭᕐᖕᒥ; ᐊᕐᕌᒍᒥᓗ ᑕᕝᕙᓂ; ᑐᖁᑦᓯᖁᓪᓗᒋᑦ ᓯᓚᖅᔪᐊᑉ ᐃᓄᖏᑕ ᐱᖓᓲᓕᓂᖏᑕ ᐱᖓᔪᖏᓐᓂᒃ. 
16ᐅᖃᐅᑎᔭᐅᕗᖓ ᕿᒻᒥᖅᔪᐊᒦᑦᑐᑦ ᐅᓇᑕᖅᑐᒃᓮᑦ ᐅᓄᕐᖕᓂᖏᓐᓂᒃ, ᑖᒃᑯᐊ ᐅᓄᕐᖕᓂᖃᖅᐳᑦ 200-ᒥᓕᐊᓂᒃ. 
17ᑕᑯᑎᑕᐅᓂᒃᑯᓪᓗ ᑕᑯᕙᒃᑲ ᕿᒻᒥᖅᔪᐊᑦ ᖄᖓᓂᓗ ᐃᑭᒪᔪᑦ; ᓴᒡᕕᖕᒥᐅᑕᖃᖅᐳᑦ ᐃᑯᐊᓚᔪᑎᑐᑦ ᐊᐅᐸᖅᑎᒋᔪᓂᒃ ᐅᔭᕋᒃᑎᑐᓪᓗ ᓴᐰᕋᑎᑐᑦ ᑐᖑᔪᖅᑎᒋᔪᓂᒃ,+ ᐃᑭᓴᕅᑦᑐᑎᑐᓪᓗ ᖁᖅᓱᖅᑎᒋᓪᓗᑎᒃ ᓲᓪᕙᑎᑐᑦ,+ ᕿᒻᒥᖅᔪᐊᖏᓪᓗ ᓂᐊᖁᖃᖅᐳᑦ ᓛᔭᐅᑉ ᓂᐊᖁᖏᑎᑐᑦ, ᖃᓂᖏᓐᓂᓪᓗ ᐊᓂᔪᖃᖅᐳᖅ ᐃᑯᒪᒥᒃ, ᐃᓯᖅᓗᖕᒥᒡᓗ, ᐳᔪᕐᖕᒥᒡᓗ ᑍᔭᐅᔪᒥᒃ ᓲᓪᕙᒥᒃ. 
18ᓯᓚᖅᔪᐊᒥᐅᓪᓗ ᐃᓄᖏᑦ ᐱᖓᓲᓕᒐᔭᖅᐸᑕ ᐱᖓᔪᖏᑦ ᑐᖁᑕᐅᕗᑦ ᑖᒃᑯᓄᖓ ᐊᓯᕈᕐᖕᓇᖅᑐᓄᑦ ᐱᖓᓱᓄᑦ; ᐃᑯᒪᒧᑦ, ᐃᓯᖅᓗᖕᒧᓪᓗ, ᐳᔪᕐᖕᒧᓪᓗ ᓲᓪᕙᒧᑦ ᕿᒻᒥᖅᔪᐊᑦ ᖃᓂᖏᓐᓂᑦ ᐊᓂᔪᓄᑦ. 
19ᕿᒻᒥᖅᔪᐊᓪᓗ ᐱᔪᓐᓇᕐᖕᓂᖏᑦ ᖃᓂᖏᓐᓃᑉᐳᑦ ᐸᒥᐅᖏᓐᓂᓗ; ᐸᒥᐅᖏᓪᓗ ᖁᒡᓗᒋᐊᑎᑐᑦ ᓂᐊᖁᖃᖅᐳᑦ, ᑖᒃᑯᓄᖓᓗ ᐃᓄᖕᓂᒃ ᐋᓐᓂᖅᓯᕗᑦ.
20ᓯᓚᖅᔪᐊᕐᖕᒥᐅᓪᓕ ᐃᓄᖏᑕ ᐃᓚᖏᑦ, ᑖᒃᑯᓄᖓ ᐊᓯᕈᕐᖕᓇᖅᑐᓄᑦ ᑐᖁᑕᐅᖏᑦᑐᑦ, ᓱᓕ ᖃᕿᐊᓕᓐᖏᓚᑦ ᓴᓇᓯᒪᔭᒥᖕᓂᑦ ᑐᒃᓯᐊᖅᕕᒋᕙᒃᑕᒥᖕᓂᓪᓗ ᐊᓂᕐᖕᓂᖅᓗᖕᓄᑦ, ᒎᑎᓐᖑᐊᒥᖕᓂᓪᓗ ᒎᓗᓂᑦ ᓯᐅᓪᕕᕆᓂᑦ, ᑲᓐᓄᔭᓂᑦ, ᐅᔭᕋᖕᓂᑦ, ᕿᔪᖕᓂᓪᓗ, ᑕᑯᔪᓐᓇᖏᑦᑐᓂᑦ ᑐᓵᔪᓐᓇᖏᑦᑐᓂᑦ ᐱᓱᒍᓐᓇᖏᑦᑐᓂᓪᓗ; 
21ᖃᕿᐊᓕᓚᐅᓐᖏᓚᑦᑕᐅᖅ ᐃᓄᐊᕐᖕᓂᕐᖕᒥᑦ ᐊᖓᒃᑰᓇᓱᐊᕐᖕᓂᕐᖕᒥᑦ ᐅᕝᕙᓗ ᓄᓕᐊᕐᖕᓂᕐᖕᒥᑦ ᑎᒡᓕᖕᓂᕐᖕᒥᓪᓗ.
