1ᑍᕕᑎᐅᑉ ᐃᕐᖕᓂᖓ ᐋᑉᓴᓚᒻ ᓇᔭᖃᓚᐅᖅᐳᖅ ᐃᓂᖁᓇᖅᑐᐊᓗᖕᒥᒃ ᐊᑎᖃᖅᑐᒥᒃ ᑖᒪᕆᒥᒃ; ᐋᒻᓇᓐ, ᑍᕕᑎᐅᑉ ᐃᕐᖕᓂᕆᖕᒥᔭᖓ, ᑭᖑᓂᖓᒍᑦ ᐱᐅᒃᓴᓕᓚᐅᖅᐳᖅ ᑖᑦᓱᒥᖓ. 
2ᐋᒻᓇᓕ ᐱᐅᒃᓴᓗᐊᕐᖕᓂᑯᒧᑦ ᑖᒪᕆᒥᒃ ᖃᓂᒻᒪᓚᐅᖅᐳᖅ, ᐊᔪᕐᖕᓇᑦᓯᐊᖅᑑᔭᓚᐅᕐᖕᒪᑦ ᐱᓇᓱᒐᔭᕆᐊᖅ ᑖᑦᓱᒥᖓ, ᐊᖑᒻᒥᒃ ᐊᒃᑐᖅᓯᓚᐅᖅᓯᒪᖏᓐᓂᖓᓄᑦ ᑲᓱᐃᑎᑕᐅᔪᓐᓇᓚᐅᓐᖏᓚᖅ ᐊᖑᑎᓂᒃ. 
3ᐋᒻᓇᓕ ᐃᓚᓐᓇᕆᔭᖃᓚᐅᖅᐳᖅ ᐊᑎᓕᖕᒥᒃ ᔫᓇᑖᑉᒥᒃ, ᑍᕕᑎᐅᑉ ᖃᑕᓐᖑᑎᖓᑕ ᓯᒥᐊᑉ ᐃᕐᖕᓂᖓᓂᒃ; ᑖᓐᓇ ᔫᓇᑖᑉ ᓯᓔᕐᕆᒃᓯᒃᑲᒻᒪᕆᐊᓘᓚᐅᖅᐳᖅ. 
4ᔫᓇᑖᑉ ᐅᖃᖅᐳᖅ ᐋᒻᓇᓐᒧᑦ, “ᐊᖓᔪᖅᑳᖅᔪᐊᕐᖕᒧᑦ ᐃᕐᖕᓂᕆᔭᐅᓪᓗᑎᑦ, ᓱᖕᒪᑦ ᖃᐅᑕᒫᑦ ᖁᕕᐊᓱᖃᑦᑕᓐᖏᓚᑎᑦ; ᖃᓄᐃᒃᑲᕖᑦ?”
5ᔨᕼᐅᓇᑕᐅᑉ ᐅᖃᐅᑎᕚ, “ᖃᓂᒪᓐᖑᐊᖅᓗᑎᑦ ᓯᓂᒡᕕᖕᓂ ᐃᓐᓇᖓᓚᐅᕆᑦ; ᐊᑖᑕᕕᑦ ᑕᑯᔭᖅᑐᖅᐹᑎᑦ ᐅᖃᐅᑎᓂᐊᖅᐸᑦ, ‘ᓇᔭᒐ ᑖᒪᕆ ᓂᕿᓕᐅᕆᐊᖅᑐᖁᓚᐅᕈᒃ ᑕᑯᓐᓇᖅᑎᓪᓗᖓ, ᓇᖕᒥᓂᖅᓗ ᑖᑦᓱᒪᓐᖓᑦ ᓂᕆᑎᑕᐅᖁᓪᓗᖓ.’” 
6ᑕᕝᕙ ᐋᒻᓇᓐ ᖃᓂᒪᓐᖑᐊᓚᐅᖅᐳᖅ ᓯᓂᒡᕕᖕᒥ ᓇᓪᓚᖓᓪᓗᓂ.
7ᑕᕝᕙ ᑍᕕᑎ ᐅᖃᕆᐊᖅᑐᖅᑎᑦᓯᓚᐅᖅᐳᖅ ᑖᒪᕆᒧᑦ ᐊᖏᕐᕋᖅᓯᒪᔪᒧᑦ, ᐅᖃᖅᓗᓂ, “ᐋᒻᓇᐅᑉ ᐃᒡᓗᖓᓄᐊᓚᐅᕆᑦ ᓂᕿᓕᐅᕆᐊᖅᑐᖅᓗᑎᑦ ᑖᑦᓱᒧᖓ.” 
8ᑖᒪᕆᓗ ᑍᑯᓐᖓᕋᒥ ᐋᒻᓇ ᑕᑯᕚ ᓯᓂᒡᕕᖕᒥ ᐃᓐᓇᖓᔪᖅ. ᑕᕝᕙ ᓂᐊᖂᔭᒃᓴᒥᒃ ᓴᓇᓚᐅᖅᐳᖅ, ᓂᕿᓕᐅᖅᓗᓂᓗ ᑕᑯᓐᓇᖅᑎᓪᓗᒍ. 
9ᓂᕿᓕᐅᕇᕋᒥ ᓂᕿᓕᐅᖅᑕᓂ ᓵᒧᐊᖅᐰᑦ ᑐᓂᓪᓗᒋᓪᓗ ᓂᕆᓂᐊᕐᖕᒪᒋᑦ, ᑖᓐᓇᓕ ᓂᕆᔪᒪᓚᐅᓐᖏᓚᖅ. ᐋᒻᓇᓕ ᐅᖃᖅᐳᖅ, “ᑕᕝᕙᓃᑦᑐᓕᒫᑦ ᐊᓂᑎᓚᐅᒃᑭᑦ,” ᑕᕝᕙᓃᑦᑐᓕᒫᓪᓗ ᐊᓂᕗᑦ. 
10ᐋᒻᓇᐅᓪᓗ ᑖᒪᕆ ᐅᖃᐅᑎᕚ, “ᓂᕿᓕᐅᖅᑕᑎᑦ ᕾᓚᐅᒃᑭᑦ ᒪᐅᖓ ᐃᒡᓕᓐᓄᑦ ᐃᒻᒥᓂᒃ ᕾᓪᓗᒋᑦ.” ᓂᖀᑦ ᑎᒍᒐᒥᒋᑦ ᑐᓂᓚᐅᖅᐰᑦ ᑖᑦᓱᒧᖓ. 
11ᑐᓂᓯᓇᓱᐊᖅᑎᓪᓗᒍᓕ ᑎᒍᕚ ᐅᖃᐅᑎᓪᓗᒍᓗ, “ᐱᖃᑎᒋᓚᐅᓐᖓ!”
12ᐅᖃᖅᐳᖅᓕ, “ᐋᒃᑲ ᐊᓂᒋᒐᒃᑭᑦ, ᐱᔪᒪᑎᓐᓇᖓ ᐱᐅᖏᑦᑐᐊᓗᖕᒥᒃ ᐱᑎᓐᓇᓱᓐᖏᓚᐅᓐᖓ! ᐄᓴᕅᓕᒥ ᑍᒤᓕᐅᖅᑐᖃᖃᑦᑕᖏᒻᒪᑦ; ᑕᒪᓐᓇ ᐱᓇᓱᐊᕈᒪᓃᑦ ᐱᐅᖏᑦᑐᐊᓘᖕᒪᑦ! 
13ᖃᓄᖅᓕ ᒪᑭᑕᑦᓯᐊᕈᓐᓇᕋᔭᕋᒪ ᐃᓄᒋᐊᓂ? ᐃᕝᕕᓪᓗ ᐱᐅᔪᓐᓃᖅᑎᑕᐅᒻᒪᕆᒃᑲᔭᖅᐳᑎᑦ ᐄᓴᕅᓕᒥᐅᓂ. ᑍᒤᒻᒪᑦ ᐊᖓᔪᖅᑳᖅᔪᐊᒧᑦ ᐅᖃᓚᐅᕆᑦ; ᐅᒃᐱᕈᓱᑦᓯᐊᖅᐳᖓ ᐃᓕᖕᓄᑦ ᑐᓂᒐᔭᕌᖓ.” 
14ᓈᓚᒍᒪᓚᐅᓐᖏᓚᖅᓕ ᑖᑦᓱᒥᖓ; ᓴᓐᖏᓂᖅᓴᐅᓂᕐᖕᒥᓄᓪᓗ ᖁᓄᒐᓗᐊᖅᑎᓪᓗᒍ ᐱᖃᑎᒋᓚᐅᖅᐹ.
15ᑭᖑᓂᐊᒍᑦ ᐋᒻᓇᐅᑉ ᖀᒥᒋᒻᒪᕆᓕᓚᐅᖅᐹ; ᖀᒥᒋᓂᖅᓴᕆᓕᓚᐅᖅᐹ ᓇᓪᓕᒋᓚᐅᕐᖕᓂᕐᖕᒥᓂᑦ. ᐅᖃᐅᑎᓚᐅᖅᐹᓗ, “ᒪᑭᓪᓗᑎᑦ ᐊᓂᓚᐅᕆᑦ!”
16ᑭᐅᕗᖅᓕ, “ᐋᒃᑲ, ᐊᓂᑎᒐᔭᕈᕕᖓ ᐱᐅᖏᓐᓂᖅᓴᐅᓂᐊᖅᐳᖅ ᐱᓂᐊᕐᖕᓂᕆᓚᐅᖅᑕᕐᖕᓂᑦ!”
17ᑕᕝᕙ ᐱᔨᓂ ᐊᖑᑦ ᕾᖁᕚ, ᐅᖃᐅᑎᓪᓗᒍᓗ, “ᐅᓇ ᐊᕐᖕᓇᖅ ᑕᑯᓐᓇᖅᑕᓐᓃᑦᑐᓐᓃᖅᑎᓚᐅᕈᒃ! ᐊᓂᑎᓚᐅᕈᒃ ᐅᒃᑯᐊᖅᓗ ᐊᑦᓱᖏᖅᓗᒍ!” 
18ᑕᕝᕙ ᐱᔨᖓᑕ ᐊᓂᑎᓚᐅᖅᐹ ᐅᒃᑯᐊᖅᓗ ᐊᑦᓱᖏᖅᓗᒍ.
19ᑖᒪᕆᓕ ᐃᒻᒥᓂᒃ ᐊᖅᔭᓕᓂᕐᖕᓂᒃ ᑲᑕᒑᑎᕝᕕᒋᓚᐅᖅᐳᖅ ᓂᐊᖁᕐᖕᒥᓄᑦ, ᐅᓕᑯᑖᓂᓗ ᐊᓕᒃᑐᖅᓗᒍ; ᐊᒡᒐᒥᓄᑦ ᑮᓇᓂ ᒪᑐᓯᒪᓚᐅᖅᐹ, ᐊᓂᓚᐅᖅᐳᖅᓗ, ᕿᐊᓪᓗᓂ ᓂᐱᖅᑯᖅᑐᓪᓗᓂ. 
20ᐊᓂᖓᑕᓕ ᐋᑉᓴᓚᐅᑉ ᑕᑯᒐᒥᐅᒃ ᐊᐱᕆᕚ, “ᐋᒻᓇᒧᑦ ᑲᒪᒋᔭᐅᓇᓱᐊᖅᐲᑦ? ᐊᑏ ᓇᔮᒃ ᐃᓱᒪᓗᐊᕈᑎᒋᑦᑍᓕᒍᒃ; ᐊᑖᑕᖃᑎᒋᒐᕕᐅᒃ ᐊᓂᒋᓪᓗᒍ ᐅᖃᐅᓯᕆᑦᑍᓕᒍᒃ.” ᑍᒤᒻᒪᑦ ᑖᒪᕆ ᐋᑉᓴᓚᐅᑉ ᐃᒡᓗᖓᓃᓕᓚᐅᖅᐳᖅ, ᖁᕕᐊᓱᒐᓂ ᐃᓄᑑᑎᖅᓗᓂᓗ.
21ᐊᖓᔪᖅᑳᖅᔪᐊᖅᓕ ᑍᕕᑎ ᑕᒪᑐᒥᖓ ᑐᓴᕋᒥ ᐱᓂᐊᕐᖕᓂᐅᓚᐅᖅᑐᒥᒃ, ᓂᓐᖓᒃᑐᐊᓘᓚᐅᖅᐳᖅ. 
22ᐋᑉᓴᓚᐅᓪᓕ ᐋᒻᓇᓐ ᐆᒥᒋᒻᒪᕆᓕᓚᐅᖅᐹ ᓇᔭᖓᓂᒃ ᑖᒪᕆᒥᒃ ᖁᓄᔪᕐᖕᓂᐊᓚᐅᖅᑎᓪᓗᒍ, ᐅᖃᖃᑎᒋᔪᓐᓁᓪᓕᓚᐅᖅᐹᓗ ᐱᐅᔪᒥᒃ ᐱᐅᖏᑦᑐᒥᒡᓘᓐᓃᑦ.
23ᐊᕐᕌᒎᒃ ᒪᕐᕉᒃ ᐊᓂᒍᖅᑎᓪᓗᒋᒃ ᐋᑉᓴᓚᒻ ᓰᐱᖁᑎᒥᓂᒃ ᕿᐅᖅᑍᑎᑦᓯᓚᐅᖅᐳᖅ ᐰᓕ-ᕼᐊᔭᕆᒥᒃ ᓄᓇᓖᑦ ᐃᕗᕅᑎᐅᑉ ᖃᓂᒋᔮᓂ, ᐊᖓᔪᖅᑳᖅᔪᐊᓪᓗ ᐃᕐᖕᓂᓕᒫᖏᑦ ᕾᖁᓚᐅᖅᐰᑦ ᑕᕝᕗᖓ. 
24ᐋᑉᓴᓚᒻᓗ ᐊᖓᔪᖅᑳᖅᔪᐊᒧᐊᓚᐅᖅᐳᖅ ᐅᖃᐅᑎᓪᓗᒍᓗ, “ᐊᖓᔪᖅᑳᒃ, ᓰᐱᖁᑎᒃᑲ ᕿᐅᖅᑕᖅᑕᐅᑎᒐᒃᑭᑦ; ᐃᕝᕕᓪᓗ ᐊᖓᔪᖅᑳᐅᔪᖁᑎᑎᓪᓗ ᕾᔪᓐᓇᖅᐱᓰ ᓂᕆᕕᒡᔪᐊᖅᑎᓪᓗᑖ?”
25ᐊᖓᔪᖅᑳᖅᔪᐊᖅ ᑭᐅᕗᖅ, “ᐋᒃᑲ, ᐃᕐᖕᓃᒃ, ᐅᖁᒤᒃᓴᓗᐊᕋᔭᕋᕕᑦ ᕾᔪᐃᓐᓇᐅᒍᑦᑕ.” ᐋᑉᓴᓚᒻᓕ ᐊᔪᐃᓐᓇᕋᓗᐊᖅᑎᓪᓗᒍ, ᐊᖓᔪᖅᑳᖅᔪᐊᖅ ᐱᔪᒪᓚᐅᓐᖏᓚᖅ ᓮᒻᒪᖅᑎᑐᐃᓐᓇᓚᐅᖅᐹᓕ.
26ᑕᕝᕙ ᐋᑉᓴᓚᒻ ᐅᖃᓕᖅᐳᖅ, “ᕾᓂᐊᖏᒃᑯᕕᑦ, ᓄᑲᕋ ᐋᒻᓇᓐ ᐃᓚᐅᑎᑦᓱᓐᓇᖅᐱᐅᒃ?” ᐊᖓᔪᖅᑳᖅᔪᐊᖅ ᐅᖃᐅᑎᕚ, “ᓱᖕᒪᑦ ᕾᔭᕆᐊᖃᖅᐹ?” 
27ᐋᑉᓴᓚᒻᓕ ᐊᔪᐃᓐᓇᕐᖕᒪᑦ ᑍᕕᑎ ᐊᖏᓚᐅᖅᑳᖅᑎᓐᓇᒍ ᐋᒻᓇᒥᒃ ᐃᕐᖕᓂᓕᒫᖏᓐᓂᒡᓗ ᐋᑉᓴᓚᒻᒧᑦ ᐱᖃᑕᐅᖁᓪᓗᒋᑦ ᐱᖁᔨᓕᓚᐅᖅᐳᖅ. 
28ᑕᕝᕙ ᐋᑉᓴᓚᐅᑉ ᐱᔨᓂ ᐅᖃᐅᑎᕔᑦ, “ᖃᐅᔨᓴᕐᖕᓂᐊᖅᐳᓯ ᐋᒻᓇᒥᒃ ᐋᖓᔮᓕᑐᐊᖅᐸᑦ, ᐱᖁᔨᓕᑐᐊᕈᒪ ᑐᖁᓐᓂᐊᖅᐸᓯ. ᑲᑉᐱᐊᓱᒃᑍᓕᒋᑦᓯ; ᐅᕙᖓ ᑎᓕᓯᒐᒪ ᐸᓯᔭᒃᓴᐅᓂᐊᖅᐳᖓ ᓯᕘᕋᑦᑍᓕᒋᑦᓯ ᑲᑦᓱᖓᑦᑍᓕᓗᓯᓗ!” 
29ᑕᕝᕙ ᐱᔩᑦ ᒪᓕᓚᐅᖅᐳᑦ ᐱᖁᔭᐅᑦᔪᑎᒥᖕᓂᒃ ᐋᑉᓴᓚᒻᒧᑦ ᑐᖁᓚᐅᖅᐹᓪᓗ ᐋᒻᓇᓐ. ᑕᕝᕙ ᑍᕕᑎᐅᑉ ᐃᕐᖕᓂᓕᒫᖏᑦ ᒪᑭᓪᓗᑎᒃ, ᓯᐅᑎᖁᖅᑐᔪᒥᓄᐊᖅᓗᑎᒃ ᕿᒪᒃᓯᕗᑦ.
30ᐊᖏᕐᕋᖅᐸᓪᓕᐊᑎᓪᓗᒋᓪᓕ ᑍᕕᑎ ᐅᖃᐅᑦᔭᐅᕗᖅ, “ᐋᑉᓴᓚᐅᑉ ᐃᕐᖕᓂᓕᒫᑎᑦ ᑐᖁᒻᒪᒋᑦ ᐊᑕᐅᓯᕐᖕᒥᒡᓘᓐᓃᑦ ᐊᒥᐊᒃᑯᔪᖃᓐᖏᓚᖅ!” 
31ᑕᕝᕙ ᐊᖓᔪᖅᑳᖅᔪᐊᖅ ᓇᖏᖅᓯᕗᖅ, ᐊᓐᓄᕌᓂᓗ ᐊᓕᒃᐰᑦ ᕿᒃᓵᖕᓂᕐᖕᒧᑦ, ᒪᓂᖃᒧᓪᓗ ᐹᒻᒪᒃᐳᖅ; ᐱᔨᖏᓪᓗ ᐱᖃᑎᒋᔭᖏᑦ ᐊᓐᓄᕌᒥᖕᓂᒃ ᐊᓕᒃᓯᒋᕗᑦ. 
32ᔫᓇᑖᑉᓕ ᑍᕕᑎᐅᑉ ᖃᑕᓐᖑᑎᖓᑕ ᓯᒥᐊᑉ ᐃᕐᖕᓂᖓ, ᐅᖃᖅᐳᖅ, “ᐊᖓᔪᖅᑳᒃ, ᐃᒃᑯᐊ ᐃᕐᖕᓂᓕᒫᑎᑦ ᑐᖁᑕᐅᖏᑦᑐᑦ, ᐋᒻᓇᑐᐊᖅᓕ ᑐᖁᕗᖅ, ᖃᐅᔨᒪᔪᒃᓴᐅᕗᑎᑦ ᐋᑉᓴᓚᒻᒥᒃ ᑐᑭᑖᕇᓚᐅᖅᓯᒪᖕᒪᑦ ᑐᖁᑦᓯᓛᕈᒪᓪᓗᓂ ᑍᑦᓱᒪᓂ ᐋᒻᓇᓐ ᖁᓄᔪᕐᖕᓂᐊᓚᐅᖅᑎᓪᓗᒍ ᓇᔭᖓᓂᒃ ᑖᒪᕆᒥᒃ. 
33ᑍᒤᒻᒪᑦ ᐅᒃᐱᕆᓇᒍ ᐃᕐᖕᓂᓕᒫᑎᑦ ᑐᖁᓂᕋᖅᑕᐅᑎᓪᓗᒋᑦ; ᐋᒻᓇᓐᑐᐊᖅ ᑐᖁᔪᑑᖕᒪᑦ.”
34ᐋᑉᓴᓚᒻᓕ ᕿᒪᒃᓯᓚᐅᖅᐳᖅ.
35ᔫᓇᑖᑉᓗ ᐅᖃᖅᐳᖅ ᑍᕕᑎᒧᑦ, “ᑕᑯᒋᑦ ᐃᕐᖕᓂᑎᑦ ᑎᑭᑉᐳᑦ; ᐃᓕᖕᓄᑦ ᐅᖃᐅᓯᕆᖅᑲᐅᒐᒃᑭᑦ ᑍᒤᓐᓂᕋᖅᓗᒋᑦ, ᐊᓱᐃᓛᒃ ᑍᒤᑉᐳᑦ.” 
36ᐅᖃᕇᕋᑖᑦᓯᐊᖅᑎᓪᓗᒍᓕ, ᑕᑯᒋᑦ, ᑍᕕᑎᐅᑉ ᐃᕐᖕᓂᖏᑦ ᐃᑎᖅᐳᑦ; ᓂᓪᓕᐊᓪᓗᑎᒃ ᕿᐊᓯᕗᑦ; ᑍᕕᑎᓗ ᐱᔨᓕᒫᖏᓪᓗ ᕿᐊᖃᑕᐅᓕᖅᐳᑦ ᓂᐱᖅᑯᖅᑐᓪᓗᑎᒃ.
37ᐋᑉᓴᓚᒻᓕ ᕿᒪᒃᓯᓚᐅᖅᐳᖅ, ᒋᓱᕅᐊᒃᑯᑦ ᐊᖓᔪᖅᑳᖅᔪᐊᖓᓄᐊᖅᓗᓂ, ᑕᓪᒤᒧᑦ ᐊᒥᕼᐆᑎᐅᑉ ᐃᕐᖕᓂᖓᓄᑦ, ᑍᕕᑎᓗ ᕿᒃᓵᓚᐅᖅᐳᖅ ᐊᑯᓂᐊᓗᒃ ᐃᕐᖕᓂᓂ ᐋᒻᓇᓐ ᐱᓪᓗᒍ. 
38ᐋᑉᓴᓚᒻ ᕿᒫᓯᒪᓚᐅᖅᐳᖅ ᒋᓱᕅᒧᑦ, ᑕᕝᕙᓃᓚᐅᖅᐳᖅᓗ ᐊᕐᕌᒍᓂᒃ ᐱᖓᓱᓂᒃ. 
39ᐊᖓᔪᖅᑳᖅᔪᐊᖅᓕ ᑍᕕᑎ ᒪᓂᒍᕋᒥ ᐋᒻᓇᐅᑉ ᑐᖁᓂᕆᓚᐅᖅᑕᖓᓂᒃ, ᖃᐅᔨᒪᓕᖅᓗᓂᓗ ᑐᖁᖓᓕᕐᖕᒪᑦ, ᐃᕐᖕᓂᕐᖕᒥᓄᑦ ᐋᑉᓴᓚᒻᒧᑦ ᑭᐱᓂᐊᖔᓕᓚᐅᕆᕗᖅ.
