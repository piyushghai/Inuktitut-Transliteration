1ᒐᓔᑎᐊᒥᐅᖑᔪᓯ ᓯᓔᑦᑑᕗᓯ! ᑭᓇᒧᑦ ᐊᖓᒃᑯᖅᑕᐅᓐᓂᖅᐱᓰ? ᑐᑭᓯᑦᓯᐊᓚᐅᕋᓗᐊᕋᑦᓯ ᔩᓱᓯ ᙭ᔅᑑᓯᐅᑉ ᓴᓐᓂᖓᔪᓕᖕᒥ ᑐᖁᑕᐅᓚᐅᕐᖕᓂᖓᓂᒃ. 
2ᐊᑕᐅᓯᕐᖕᒥᒃ ᑐᑭᓯᑎᑕᐅᔪᒪᓕᖅᐳᖓ ᐃᓕᑦᓯᓐᓄᑦ, ᒎᑎᐅᑉ ᐊᓂᕐᖕᓂᖓᓂᒃ ᐱᑎᑕᐅᓚᐅᖅᐱᓰ? ᐱᖁᔭᓂᒃ ᒪᓕᖕᓂᑦᓯᓐᓄᑦ, ᐅᕝᕙᓗ ᐅᒃᐱᕐᖕᓂᕐᖕᒧᑦ ᐅᖃᐅᓯᕐᖕᓂᒃ ᑐᓴᖅᑕᑦᓯᓐᓂᒃ? 
3ᖃᓄᐃᒻᒪᑦ ᓯᓔᑦᑐᒻᒪᕆᐊᓘᕕᓯ? ᒎᑎᐅᑉ ᐊᓂᕐᖕᓂᖓᓄᑦ ᐱᒋᐊᓚᐅᖅᐳᓯ, ᒫᓐᓇᓕ ᑎᒥᐅᑉ ᐱᓇᓱᐊᕐᖕᓂᖓᓄᑦ ᐱᔭᕇᕋᓱᐊᓕᖅᐱᓰ? 
4ᐃᒃᑯᐊᓕ ᖃᐅᔨᓚᐅᖅᑕᓯ ᐊᑑᑎᖃᕐᖕᓂᖏᑦᑑᑦ? ᐊᑑᑎᓕᐅᒐᓗᐊᓂᒃᑯᐊ ᐃᓕᑦᓯᓐᓄᑦ. 
5ᒎᑎᐅᑉ ᐊᓂᕐᖕᓂᕐᖕᒥᓂᒃ ᑐᓂᓯᕕᒋᓪᓗᓂᓯ ᑲᒪᓇᖅᑐᓕᓂᕐᖕᒥᓂᒃ ᑕᑯᑎᓚᐅᖅᐹᓯ ᐱᖁᔭᓂᒃ ᒪᓕᑦᓯᐊᕐᖕᓂᑦᓯᓐᓅᑦ? ᐅᕝᕙᓗ ᐅᒃᐱᕐᖕᓂᑦᓯᓐᓄᑦ ᐅᖃᐅᓯᕐᖕᓂᒃ ᑐᓴᖅᑕᑦᓯᓐᓂᒃ?
6ᐂᕝᕙᕋᕼᐋᒻ ᑐᑭᓯᑦᔪᑎᒋᓚᐅᖅᓯᐅᒃ, ᐅᖃᐅᓯᐅᓯᒪᖕᒪᑦ, “ᒎᑎᒥᒃ ᐅᒃᐱᕋᒥ, ᐅᒃᐱᕐᖕᓂᖓᑕ ᑲᔪᓯᓂᖓᒍᑦ ᒎᑎᐅᑉ ᐃᓱᐊᖅᑐᓕᔪᓐᖑᖅᑎᓚᐅᖅᐹ.” 
7ᑕᕝᕙ ᖃᐅᔨᔪᒃᓴᕗᓯ, ᐅᒃᐱᕐᖕᓂᕐᖕᒥᒍᑦ ᑲᔪᓯᓂᖃᖅᑐᑦ ᑖᒃᑯᐊ ᐂᕝᕙᕋᕼᐋᒧᑦ ᑭᖑᕚᖑᖕᒪᑕ. 
8ᐊᒡᓔᓪᓗ, ᓯᕗᓂᒃᓴᒥᒃ ᓇᓗᓁᖅᓯᓚᐅᕐᖕᒪᑕ ᔫᑎᐅᖏᑦᑐᑦ ᒎᑎᐅᑉ ᐸᓯᔭᒃᓴᐅᔪᓐᓃᖅᑎᑦᓱᒫᕐᖕᒪᒋᑦ ᐅᒃᐱᕐᖕᓂᖏᑎᒍᑦ, ᑍᒤᒻᒪᑦ ᐂᕝᕙᕋᕼᐋᒻ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᐅᖃᖅᕕᐅᔭᕇᕐᖕᓂᖅᐳᖅ ᓯᕗᓂᖓᒍᑦ, ᐃᒫᒃ, “ᐃᕝᕕᑦ ᐊᖅᑯᑎᒋᓗᑎᑦ ᐃᓅᖃᑎᒌᒡᔪᐊᓕᒫᑦ ᓮᒻᒪᖅᑎᑕᐅᔪᒫᖅᐳᑦ.” 
9ᐂᕝᕙᕋᕼᐋᒻ ᐅᒃᐱᕐᖕᒪᑦ ᓮᒻᒪᖅᑕᐅᓚᐅᖅᐳᖅ; ᑍᒫᒃᑕᐅᖅ ᐅᒃᐱᖅᑐᓕᒫᑦ ᓮᒻᒪᖅᑎᑕᐅᒋᕗᑦ ᐂᕝᕙᕋᕼᐋᑎᑐᑦ.
10ᐱᖁᔧᓪᓕ ᒪᓕᑦᓯᐊᖅᑕᐅᔭᕆᐊᖃᕐᖕᓂᖏᓐᓂᒃ ᑕᑎᖃᖅᓗᑎᒃ ᐃᓅᔪᑦ ᐃᓅᓯᖃᖅᐳᑦ ᒎᑎᒧᑦ ᓇᕐᕈᓇᖅᑐᒦᓪᓗᑎᒃ; ᑎᑎᕋᖅᓯᒪᔪᖃᕐᖕᒪᑦ, “ᐱᖁᔧᑦ ᒪᓕᒃᑕᐅᖁᔭᖏᓐᓂᒃ ᑎᑎᕋᖅᓯᒪᔪᓂᒃ ᒪᓕᑦᓯᐊᕈᓐᓇᖏᑦᑐᑦ ᑕᒪᕐᖕᒥᒃ ᒎᑎᒧᑦ ᓇᕐᕈᓇᖅᑐᒦᑉᐳᑦ.” 
11ᑕᕝᕙ ᓇᓗᓇᕈᓐᓃᖅᐳᖅ ᐸᓯᔭᒃᓴᐅᔪᓐᓃᖅᑐᖃᕈᓐᓇᖏᓐᓂᖓᓂᒃ ᐱᖁᔭᑎᒍᑦ; ᐅᖃᖅᓯᒪᔪᖃᕐᖕᒪᑦ, “ᐅᒃᐱᕐᖕᓂᒃᑯᑦ ᑭᓯᐊᓂ ᒎᑎᒧᑦ ᐃᓱᐊᖅᓯᑎᑕᐅᓯᒪᔪᖅ ᐃᓅᓂᐊᖅᐳᖅ.” 
12ᐱᖁᔭᓪᓕ ᐅᒃᐱᕐᖕᓂᕐᖕᒥᑦ ᐱᓐᖏᓚᑦ, ᐅᖃᖅᓯᒪᖕᒪᑦ, “ᐱᖁᔧᑦ ᒪᓕᒃᑕᐅᖁᔭᖏᓐᓂᒃ ᒪᓕᒃᑐᖅ ᑖᒃᑯᓄᖓ ᐃᓅᑎᑕᐅᓂᐊᖅᐳᖅ.”
13᙭ᔅᑑᓯᐅᑉ ᐱᐅᓕᓚᐅᖅᐹᑎᒍᑦ ᐱᖁᔧᑦ ᓇᕐᕈᓇᖅᑎᑦᓯᓂᖓᓂᑦ, ᑖᑦᓱᒪ ᐱᑦᔪᑎᒋᓪᓗᑕ ᓇᕐᕈᓇᖅᓯᑎᑕᐅᓚᐅᕐᖕᓂᖓᓄᑦ; ᐅᖃᖅᓯᒪᔪᖃᕐᖕᒪᑦ, “ᓇᐹᖅᑐᒥ ᓂᕕᓐᖓᖅᑕᐅᔪᓕᒫᑦ ᒎᑎᒧᑦ ᓇᕐᕈᓇᕐᖕᓂᕋᖅᑕᐅᕗᑦ.” 
14ᑕᕝᕙ ᙭ᔅᑑᓯ ᔩᓱᓯᒃᑯᑦ ᐂᕝᕙᕋᕼᐋᒻ ᓮᒻᒪᖅᑎᑕᐅᓯᒪᓂᖓ ᔫᑎᐅᖏᑦᑐᓄᑦᑕᐅᖅ ᐱᔭᐅᔪᓐᓇᖅᓯᖁᓪᓗᒍ, ᐅᕙᒍᑦᑕᐅᖅ ᐅᒃᐱᕐᖕᓂᑦᑎᒍᑦ ᒎᑎᐅᑉ ᐊᖏᕈᑎᒋᓯᒪᔭᖓᓂᒃ ᐊᓂᕐᖕᓂᕐᖕᒥᒃ ᐱᑎᑕᐅᖁᓪᓗᑕ.
15ᖃᑕᓐᖑᑎᒃᑲ, ᐃᓅᓯᑦᑎᓐᓂ ᐊᑐᖅᐸᒃᑐᒥᒃ ᐅᒃᑑᑎᖃᕐᖕᓂᐊᖅᐳᖓ; ᐃᓅᒃ ᒪᕐᕉᒃ ᐊᖏᖃᑎᒌᒊᒐᒥᒃ, ᐊᖏᖃᑎᒌᒃᓯᒪᓂᑎᒡᓗ ᓇᓗᓁᖅᓗᒍ ᐊᑎᓕᐅᖅᐸᑎᒃ, ᑖᓐᓇ ᐊᖏᖃᑎᒌᖕᓂᖓᑦ ᓯᖁᒥᑕᐅᔪᓐᓇᖏᒻᒪᑦ ᐃᓚᔭᐅᔪᓐᓇᕋᓂᓗ. 
16ᑍᒫᒃ ᒎᑎ ᐊᖏᖅᓯᒪᕗᖅ ᐂᕝᕙᕋᕼᐋᒧᑦ ᑭᖑᕚᖓᓄᓪᓗ. ᐅᖃᖅᓯᒪᖏᒻᒪᑦ, “ᑭᖑᕚᖏᓐᓄᑦ,” ᐅᓄᖅᑐᓄᑦ ᑐᑭᖃᖅᓗᓂ; ᑭᓯᐊᓂᓕ ᐅᖃᖔᖅᐳᖅ “ᑭᖑᕚᖓᓄᑦ,” ᐊᑕᐅᓯᕐᖕᒥᒃ ᐅᖃᐅᓯᖃᖅᓗᓂ, ᓇᓗᓇᓐᖏᓚᖅ ᙭ᔅᑑᓯᒥᒃ ᐅᖃᕐᖕᒪᑕ. 
17ᐃᒫᒃ ᐅᖃᕋᓱᐊᖅᐳᖓ; ᒎᑎ ᐊᖏᖃᑎᖃᓚᐅᖅᑐᖅ ᐂᕝᕙᕋᕼᐋᒥᒃ ᐊᖏᕈᑎᖃᖅᓯᒪᓪᓗᓂᓗ ᓴᖑᑎᑦᔮᖏᓐᓂᕋᖅᓗᒍ, ᐱᖁᔧᑦ ᑐᓂᔭᐅᓚᐅᖅᑐᑦ 430-ᑦ ᐊᕐᕌᒍᐃᑦ ᓈᓯᒪᓕᖅᑎᓪᓗᒋᑦ, ᐊᖏᖃᑎᒌᒍᑕᐅᓯᒪᔪᒥᒃ ᓯᖁᒥᑦᓯᔪᓐᓇᖏᒻᒪᑕ ᒎᑎᐅᓪᓗ ᐊᖏᕈᑎᒋᓯᒪᔭᖓᓂᒃ ᑎᑎᕋᖅᓯᒪᔪᓂᒃ ᐊᑐᕈᓐᓃᖅᑎᑦᓯᔪᓐᓇᕋᑎᒃ. 
18ᒎᑎᐅᓪᓕ ᑭᖑᕐᖑᑎᔭᒃᓴᐅᖁᔭᖓ ᐱᖁᔭᑎᒍᑦ ᑭᓯᐊᓂ ᐱᔭᐅᔪᓐᓇᖅᐸᑦ, ᐊᖏᖃᑎᒌᒍᑎᒃᑯᑦ ᐱᔭᒃᓴᐅᒐᔭᓐᖏᓚᖅ; ᒎᑎᐅᓪᓕ ᑐᓂᓚᐅᖅᐹ ᐂᕝᕙᕋᕼᐋᒧᑦ ᐊᖏᖃᑎᒌᒍᑎᒃᑯᑦ.
19ᑍᒪᓕ ᐱᖁᔭᑦ ᓱᓇᒧᑦ ᐊᑑᑎᖃᓕᖅᐹᑦ? ᑖᒃᑯᐊᓕ ᐃᓚᓕᐅᑦᔭᐅᓯᒪᕗᑦ ᐱᐅᖏᑦᑐᓕᓂᖅ ᖃᐅᔨᒪᔭᐅᖁᓪᓗᒍ, ᑐᓂᑦᔪᑕᐅᓯᒪᓂᖏᑦ ᐊᑑᑎᒃᓴᖃᓚᐅᖅᐳᑦ ᐂᕝᕙᕋᕼᐋᒻ ᑭᖑᕚᒃᓴᖓ ᑎᑭᖏᓐᓂᖓᓂ ᑖᑦᓱᒧᖓ ᐊᖏᕈᑕᐅᓯᒪᔪᖅ ᑐᕌᖓᖕᒪᑦ; ᐱᖁᔧᑦ ᑐᓂᔭᐅᓚᐅᖅᐳᑦ ᐂᖏᓕᒃᑯᑦ ᐃᓄᒃ ᐊᖅᑯᓯᐅᑎᔭᐅᓪᓗᓂ ᑐᓂᔭᐅᓪᓗᑎᒃ. 
20ᑭᓯᐊᓂᓕ ᐊᖅᑯᓵᒐᖅᑕᖃᕈᓐᓇᖅᐳᖅ ᐃᓄᖕᒧᑦ ᐊᑕᐅᓯᐅᖏᑦᑐᒧᑦ ᐱᓇᓱᐊᖅᓗᑎᒃ; ᒎᑎᓕ ᐊᑕᐅᓯᐅᕗᖅ ᑍᒤᓕᐅᖅᑐᖅ.
21ᑍᒪᓕ ᐱᖁᔧᑦ ᐊᑭᕋᖅᑐᖅᐹᑦ ᒎᑎᐅᑉ ᐊᖏᕈᑎᒋᓯᒪᔭᖏᓐᓄᑦ? ᑍᒤᓐᖏᓚᖅ; ᐃᓄᐃᑦ ᐱᖁᔭᓂᒃ ᐱᑎᑕᐅᓚᐅᖅᐸᑕ ᐃᓅᓯᖃᕐᖕᓇᖅᑐᓂᒃ, ᐃᓱᐊᖅᑐᓐᖑᕈᓐᓇᕋᔭᓚᐅᖅᐳᑦ ᒪᓕᑦᓯᐊᕐᖕᓂᕐᖕᒥᖕᓄᑦ ᐱᖁᔭᓂᒃ. 
22ᐊᒡᓔᓪᓕ ᓇᓗᓁᖅᓯᕗᑦ, ᐃᓘᓐᓇᑎᒃ ᐊᔪᕐᖕᓂᕐᖕᒧᑦ ᐱᑎᑕᐅᓯᒪᓂᖏᓐᓂᒃ, ᑍᒤᒻᒪᑦ ᐊᖏᕈᑕᐅᓯᒪᔪᖅ ᑐᓐᖓᕕᖃᖅᑐᖅ ᐅᒃᐱᕐᖕᓂᒃᑯᑦ ᔩᓱᓯ ᙭ᔅᑑᓯᒧᑦ ᑐᓂᔭᐅᔪᓐᓇᖁᓪᓗᒍ ᐅᒃᐱᖅᑐᓄᑦ.
23ᐅᒃᐱᕐᖕᓂᒃᑯᓪᓕ ᑲᔪᓯᓂᖅ ᐊᑐᓕᓚᐅᖅᑎᓐᓇᒍ, ᐱᖁᔭᓄᑦ ᑎᒍᔭᐅᓯᒪᔪᑎᑐᑦ ᐊᔪᓕᖅᑎᑕᐅᓯᒪᓚᐅᖅᐳᒍᑦ, ᐅᒃᐱᕐᖕᓂᒃᑯᑦ ᑲᔪᓯᔭᕆᐊᖃᕐᖕᓂᐅᑉ ᓴᖅᑭᑕᐅᕕᐊ ᑎᑭᓪᓗᒍ. 
24ᑕᕝᕙ ᐱᖁᔭᑦ ᐅᕙᑦᑎᓐᓂᒃ ᐊᐅᓚᑦᓯᓚᐅᖅᐳᑦ ᙭ᔅᑑᓯ ᑎᑭᓚᐅᖅᑎᓐᓇᒍ, ᐅᒃᐱᕐᖕᓂᕐᖕᒧᑦ ᑲᔪᓯᓂᒃᑯᑦ ᐸᓯᔭᒃᓴᐅᔪᓐᓃᕈᓐᓇᖁᓪᓗᑕ. 
25ᒫᓐᓇᓕ ᐅᒃᐱᕐᖕᓂᒃᑯᑦ ᑲᔪᓯᓂᖃᕆᐊᖃᕐᖕᓂᖅ ᑎᑭᒻᒪᑦ, ᐱᖁᔭᓄᑦ ᐊᐅᓚᑕᐅᔪᓐᓃᖅᐳᒍᑦ.
26᙭ᔅᑑᓯ ᔩᓱᓯᒃᑯ ᑕᒪᑦᓯ ᒎᑎᐅᑉ ᕿᑐᕐᖓᕆᕚᓯ, ᐅᒃᐱᕐᖕᓂᒃᑯᑦ ᑲᔪᓯᓂᑦᓯᒍᑦ. 
27ᐅᓄᖅᑑᓪᓗᓯ ᙭ᔅᑑᓯᒃᑯᑦ ᐹᑉᑎᑕᐅᓯᒪᔪᓯ ᐊᑎᑎᑕᐅᓯᒪᕗᓯ ᙭ᔅᑑᓯᒥᒃ. 
28ᑖᑦᓱᒪᓂᓗ ᔫᑎᐅᒍᕕᑦ ᒍᕇᑭᐅᒍᕕᓪᓘᓐᓃᑦ, ᓯᐊᓛᖑᒍᕕᑦ ᓯᐊᓛᖑᖏᒃᑯᕕᓪᓘᓐᓃᑦ, ᐊᖑᑕᐅᒍᕕᑦ ᐊᕐᖕᓇᐅᒍᕕᓪᓘᓐᓃᑦ; ᑕᒪᑦᓯ ᐊᑕᐅᓯᐅᕗᓯ ᙭ᔅᑑᓯ ᔩᓱᓯᒥ. 
29ᑕᕝᕙ ᙭ᔅᑑᓯᒥᐅᑕᐅᒍᕕᑦ, ᐂᕝᕙᕋᕼᐋᒧᑦ ᑭᖑᕚᕆᔭᐅᓕᖅᐳᑎᑦ, ᐊᖏᕈᑕᐅᓯᒪᔪᒥᒡᓗ ᑭᖑᕐᖑᑦᔨᖃᑕᐅᔪᒃᓴᐅᓕᖅᓱᑎᑦ.
