1ᐊᑕᓂᐅᑉ ᒎᑎᐅᑉ ᑕᑯᑎᓚᐅᖅᐹᖓ: ᑕᑯᒋᑦ, ᐃᕕᐅᔭᖅ ᐸᐅᕐᖓᓂᒃ ᐱᕈᕇᖅᓯᒪᔪᓂᒃ ᐃᓗᓕᓕᒃ. 
2ᐅᖃᐅᑎᕚᖓᓗ, “ᐂᒨᓰ ᓱᓇᒥᒃ ᑕᑯᕖᑦ?”
3ᑐᒃᓯᐊᖅᕕᒡᔪᐊᒥ ᐃᓐᖏᕐᖕᓃᑦ, ᐅᓪᓗᒥ ᑍᑲᓂ ᕿᐊᓂᖅᔪᐊᓐᖑᖅᑎᑦᓱᒫᖅᐸᒃᑲ,” ᐊᑕᓂᖅ ᒎᑎ ᐅᖃᖅᐳᖅ, “ᑐᖁᖓᔪᑦ ᑎᒥᖏᑦ ᐅᓄᖅᑐᖅᔪᐊᖑᔪᒫᖅᐳᑦ. ᓇᓂᑐᐃᓐᓇᖅ ᐊᓂᐅᖃᖅᑕᐅᔪᒫᖅᐳᑦ ᓂᐰᑦᑑᓗᑎᒃ.”
4ᑐᓴᖅᓯᐅᒃ ᐃᓕᑦᓯ ᓱᒃᑯᔨᐊᖃᖅᑐᓯ ᐊᔪᖅᓴᖅᑐᓂᒃ, ᓄᓇᖁᑎᑦᓯᓐᓂᓗ ᐊᒃᓗᔪᓂᒃ ᐊᔪᓕᖅᑎᑦᓯᔪᓯ. 
5ᐅᖃᖅᑐᓯᓗ, “ᖃᖓᓕ ᑕᖅᑭᓂᕋᑖᑉ ᓇᓪᓕᐅᓐᓂᖅᓯᐅᖅᑕᐅᓂᖓ ᐃᓱᓕᓐᓂᐊᖅᐹ? ᓂᐅᕐᕈᑎᖃᕈᒪᒐᑦᑕ ᓂᐊᖂᔭᒃᓴᓂᒃ, ᓴᐸᑎᓗ ᖃᖓ ᐃᓱᓕᓐᓂᐊᖅᐹ? ᓂᐅᕐᕈᑎᖃᕐᖕᓂᐊᕋᑦᑕ ᐃᕕᖕᓂᒃ, ᐆᒃᑑᑏᑦ ᐅᕿᑦᑐᖅᓯᐅᑎᓕᐊᕆᓗᒋᑦ ᑮᓇᐅᔭᖅᑖᕐᖕᓂᖅᓴᐅᖁᓪᓗᑕ, ᐅᖁᒤᓐᓂᖅᓯᐅᑏᓪᓗ ᐱᕋᔭᖕᓂᒃᑯᑦ ᐋᖅᑭᒃᓱᖅᓗᒋᑦ ᓴᒡᓗᕿᑦᓯᓂᐊᕋᑦᑕ ᓂᐅᕕᖅᐸᒃᑐᓂᒃ. 
6ᐊᒃᓗᔪᑦ ᓂᐅᕕᕐᖕᓂᐊᕋᑦᑎᒍᑦ ᓯᐅᓪᕕᕆᒧᑦ, ᐊᔪᖅᓴᖅᑐᓪᓗ ᐃᓯᒐᒍᑏᖕᓄᑦ ᓂᐅᕕᐊᕆᓗᒋᑦ, ᓂᐊᖂᔭᒃᓴᓂᒡᓗ ᐱᐅᖏᑦᑐᓂᒃ ᓂᐅᕐᕈᑎᖃᕐᖕᓂᐊᕋᑦᑕ.”
7ᐊᑕᓂᖅ ᐊᖏᕈᑎᖃᒻᒪᕆᒃᐳᖅ ᔧᑰᑉ ᑭᖑᕚᖏᑕ ᐱᐅᔪᕆᓂᖓᓂᒃ, “ᓱᓕᓪᓚᕆᒃᓗᖓ ᐱᓂᐊᕐᖕᓂᕆᓯᒪᔭᖏᑦ ᐳᐃᒍᕐᖕᓂᐊᓐᖏᓚᒃᑲ. 
8ᓄᓇ ᑕᒪᑐᒧᖓ ᓴᔪᒃᐱᓪᓚᖕᓂᐊᓐᖏᓛᖅ? ᓄᓇᖃᖅᑐᓪᓗ ᑕᒫᓂ ᐅᒡᒍᐊᕐᖕᓂᐊᓐᖏᓛᑦ? ᑰᒃᑎᑐᑦ ᓁᓕᑐᑦ ᖄᒥᑦᓱᒫᖅᐳᖅ, ᖃᑉᐳᑑᕐᖕᓂᖓᓄᓪᓗ ᐃᖅᑲᑦᑕᖅᑕᐅᓚᐅᖅᓗᑎᒃ, ᑰᑭᒡᓕᖕᒥᓗᓂᓗ ᓁᓕᑐᑦ ᐃᑦᔨᑉᑎᐅᑉ ᑰᖓᑐᑦ.” 
9ᐊᑕᓂᖅ ᒎᑎ ᐅᖃᖅᐳᖅ, “ᐃᒤᑦᓱᒫᖅᐳᖅ ᐅᓪᓗᒥ ᑍᑲᓂ, ᓯᕿᓂᖅ ᓂᐱᑎᑦᓱᒫᖅᐸᕋ ᐅᓪᓘᑉ ᕿᑎᖓᓂ, ᓄᓇᖅᔪᐊᖅᓗ ᑖᖅᓯᑎᑦᓱᒫᖅᐸᕋ ᐅᓪᓘᑎᓪᓗᒍ. 
10ᓇᓪᓕᐅᓐᓂᖅᓯᐅᖅᕕᓯᓗ ᐅᒡᒍᐊᕐᖕᓂᖑᖅᑎᑦᓱᒫᖅᐸᒃᑲ, ᐃᓐᖏᕐᖕᓂᓯᓗ ᕿᐊᓂᓐᖑᖅᑎᑦᓱᒫᖅᐸᖅᑲ; ᓂᕈᒥᖏᑦᑐᓂᒃ ᐃᒃᐱᐊᖅᔪᒃᓴᔭᓂᒃ ᑕᒪᑦᓯ ᐊᓐᓄᕌᖃᖅᑎᑦᓱᒫᖅᐸᑦᓯ, ᓂᐊᖁᓯᓗ ᓄᔧᔭᖅᓯᒪᓕᖅᓗᑎᒃ; ᕿᒃᓵᒃᑎᑦᓱᒫᖅᐸᑦᓯᓗ ᐃᕐᖕᓂᑐᐊᑦᓯᓐᓂᒃ ᑐᖁᔨᐊᖃᖅᑐᑎᑐᑦ, ᐅᓪᓗᖅ ᑍᓐᓇ ᖃᓯᓕᓇᖅᑐᑎᑐᑦ ᑍᒤᑦᓱᒫᖅᐳᖅ.”
11ᐊᑕᓂᖅ ᒎᑎ ᐅᖃᖅᐳᖅ, “ᑕᑯᒋᑦ ᐅᓪᓗᐃᑦ ᕾᕗᑦ, ᓄᓇᒥ ᑳᖕᓂᖅᔪᐊᖃᖅᑎᑦᓯᔪᒫᖅᐳᖓ, ᓂᕿᒥᒃ ᑳᖕᓂᕐᖕᒨᖏᑦᑐᖅ, ᐃᒥᕐᖕᒥᒃ ᐃᒥᕈᖕᓂᕐᖕᒨᖏᑦᑐᖅᓘᓐᓃᑦ, ᐊᑕᓂᐅᓪᓕ ᐅᖃᐅᓯᖏᓐᓂᒃ ᑐᓴᕈᒪᓂᕐᖕᒧᑦ. 
12ᐃᖏᕐᕋᔪᒫᖅᐳᑦ ᐃᒪᖅᔪᐊᑉ ᑭᒡᓕᖓᓂᑦ ᐃᒪᖅᔪᐊᑉ ᑭᒡᓕᖓᓄᑦ, ᓯᕿᓂᐅᑉ ᑕᕐᕌᓂᑦ ᓯᕿᓂᐅᑉ ᓄᐃᓕᖅᕕᐊᓄᑦ, ᒫᓂ ᐊᕙᓂᓗ ᕿᓂᕈᒫᖅᐳᑦ ᐊᑕᓂᐅᑉ ᐅᖃᐅᓯᖓᓂᒃ, ᑭᓯᐊᓂᓕ ᓇᓂᓯᔪᒫᓐᖏᓚᑦ. 
13ᐅᓪᓗᒥ ᑍᑲᓂ ᐊᕐᖕᓁᑦ ᐃᓂᖁᓇᖅᑐᑦ ᐅᐃᒡᒐᓱᐃᑦ ᐃᓅᓱᒃᑐᓪᓗ ᐊᖑᑏᑦ ᓄᑮᕈᑎᔪᒫᖅᐳᑦ ᐃᒥᕈᖕᓂᕐᖕᒧᑦ. 
14ᐊᖏᕈᑎᓕᐅᖅᑐᓪᓗ ᓴᒥᐊᕆᐊᑉ ᒎᑎᓐᖑᐊᖓᒍᑦ ᐊᓯᒪᒃᑯᑦ, ᐃᒫᒃ ᐅᖃᖅᓗᑎᒃ, ‘ᑖᓐ ᑭᖑᕚᖏᑦ ᒎᑎᓯ ᐃᓅᖕᒪᑦ! ᐱᐊᕐᓯᐸᐅᓪᓗ ᒎᑎᖓ ᐃᓅᖕᒪᑦ!’ ᑖᒃᑯᐊ ᐅᕐᕈᔪᒫᖅᐳᑦ ᒪᑭᓐᓂᐊᕈᓐᓁᖅᓗᑎᒡᓗ.”
