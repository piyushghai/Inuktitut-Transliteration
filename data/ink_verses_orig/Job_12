1ᑕᕝᕙ ᔫᐱ ᑭᐅᕗᖅ:
2“ᖁᓚᕐᖕᓇᓐᖏᓚᖅ ᐃᓄᖕᓂᑦ ᐱᓪᓚᕆᖁᑕᐅᒐᕕᑦ,
3ᖃᐅᔨᒪᔭᕐᖕᓂᒡᓕ ᖃᐅᔨᒪᒋᕗᖓ;
4ᒫᓐᓇᓕ ᐊᒡᓛᑦ ᐱᖃᓐᓇᕆᔭᓐᓄᑦ ᐃᔪᕿᑕᐅᑕᐅᓕᖅᐳᖓ;
5ᐊᑲᐅᓐᖏᓕᐅᕈᑎᖃᓐᖏᓐᓇᑦᓯᓕ ᐅᕙᓐᓂᒃ ᒥᑕᐅᑎᖃᖅᐳᓯ;
6ᑎᒡᓕᒃᑏᑦ ᒎᑎᖃᖏᑦᑐᓪᓗ ᐃᓱᒫᓗᓇᖏᑦᓯᐊᖅᑐᒃᑯᑦ ᐃᓅᕗᑦ,
7ᐆᒪᔪᑦ ᐊᐱᕆᒍᕕᒋᑦ, ᑖᒃᑯᓇᓐᖓᑦ ᐃᓕᓐᓂᐊᖅᑎᑕᐅᔪᓐᓇᖅᐳᑎᑦ;
8ᐅᕝᕙᓗ ᓄᓇᒥ ᐱᕈᖅᑐᓄᑦ, ᐃᓕᓐᓂᐊᖅᑎᑕᐅᔪᓐᓇᖅᐳᑎᑦ;
9ᑕᒪᒃᑯᐊᓕᒫᑦ ᖃᐅᔨᒪᕗᑦ ᐊᑕᓂᐅᑉ
10ᑖᓐᓇ ᐱᓐᖑᖅᑎᓯᒪᔭᓕᒫᒥ ᐃᓅᓯᖏᓐᓂᒃ ᐊᐅᓚᑦᓯᕗᖅ;
11ᐅᖃᕐᖕᓄᑦ ᓂᕿᐅᑉ ᒪᒪᕐᖕᓂᖓᓂᒃ ᖃᐅᔨᕙᒃᑲᕕᑦ,
12ᐃᓄᑐᕾᑦ ᓯᓚᑐᓂᖃᖅᐳᑦ,
13ᒎᑎᓕ ᓯᓚᑐᓂᖃᖅᐳᖅ ᐱᔪᓐᓇᕐᖕᓂᖃᖅᓗᓂᓗ;
14ᒎᑎ ᓯᖁᑦᑎᕆᒃᐸᑦ, ᓇᓪᓕᐊᓐᓄᑦ ᓴᓇᔭᐅᒃᑲᓐᓂᕈᓐᓇᓐᖏᓚᖅ;
15ᒎᑎ ᓯᓚᓗᒃᑎᑦᓯᔪᓐᓁᖅᐸᑦ, ᑕᕝᕙ ᓄᓇ ᐸᓂᖅᐳᖅ;
16ᑖᑦᓱᒪᓂ ᐱᔪᓐᓇᕐᖕᓂᖅᑕᖃᖅᐳᖅ ᓯᓚᑐᓂᖅᑕᖃᖅᓗᓂᓗ;
17ᑖᑦᓱᒪ ᓯᓚᑐᔪᑦ ᓯᓚᑐᓂᖃᕈᓐᓁᖅᑎᑉᐰᑦ,
18ᐊᖓᔪᖅᑳᖅᔪᐊᑦ ᕿᓚᒃᓱᖅᓯᒪᔭᖏᑦ ᐲᖅᑎᑉᐰᑦ,
19ᑐᓂᕐᕈᓯᖅᑎᑦᓯᔩᑦ ᐱᓇᓱᐊᖅᕕᖏᓐᓂᑦ ᐊᐅᓪᓚᕈᑦᔭᐅᑎᑉᐰᑦ,
20ᐅᒃᐱᕆᔭᐅᑦᓯᐊᖅᑐᑦ ᐅᖃᓪᓚᒍᓐᓁᓪᓕᑎᑉᐰᑦ,
21ᐊᖓᔪᖅᑳᑦ ᑲᓐᖑᓇᖅᑐᒦᑎᑉᐰᑦ,
22ᐃᑎᔪᒦᑦᑐᑦ ᑖᖅᑐᖅᔪᐊᕐᖕᒥ ᒪᑐᐃᕈᑎᕔᑦ;
23ᐃᓅᖃᑎᒌᒡᔪᐊᑦ ᐃᓄᒐᓴᒡᔪᐊᕈᖅᑎᑉᐰᑦ, ᑭᖑᓂᖓᒍᓪᓗ ᓄᖑᑎᑉᐰᑦ;
24ᓄᓇᖅᔪᐊᕐᖕᒥᐅᑦ ᐊᖓᔪᖅᑳᖏᑕ ᑐᑭᓯᓯᒪᓂᖏᑦ ᐲᔭᖅᐰᑦ,
25ᑖᖅᑐᒥ ᑲᑎᓐᖓᓪᓗᑎᒃ ᖃᐅᒪᖃᖏᑦᑐᒦᑉᐳᑦ;
