1ᐅᖃᐅᓰᑦ ᐅᑯᐊ ᓱᓕᓪᓗᑎᒃ ᐅᖃᖅᐳᑦ, ᐅᒃᐱᖅᑑᖃᑎᒌᓄᑦ ᓯᕗᓕᖅᑎᐅᔪᒪᔪᖅ ᓈᒻᒪᑦᓯᐊᖅᑐᒥᒃ ᐱᓂᐊᕐᖕᓂᖃᖅᑐᒃᓴᐅᕗᖅ. 
2ᓯᕗᓕᖅᑎᐅᔪᖅ ᐃᓅᓯᕐᖕᒥᒍᑦ ᐸᓯᔭᒃᓴᐅᖏᑦᑑᔪᒃᓴᐅᕗᖅ; ᐊᑕᐅᓯᕐᖕᒥᒃ ᓄᓕᐊᖃᖅᓗᓂ, ᐋᖓᔮᖃᑦᑕᖏᓪᓗᓂ, ᐃᒻᒥᓂᒡᓗ ᐱᓯᒪᔪᓐᓇᑦᓯᐊᖅᓗᓂ, ᐋᖅᑭᒃᓯᒪᑦᓯᐊᖅᓗᓂᓗ, ᑐᔪᕐᖕᒥᕕᐅᖃᑦᑕᖅᓗᓂ, ᐊᔪᕆᖅᑐᐃᔪᓐᓇᖅᓗᓂ; 
3ᐋᖓᔮᖅᑎᐅᖏᓪᓗᓂ, ᓂᓐᖓᒃᓴᕅᖏᓪᓗᓂ ᐃᓕᕋᓇᖏᓪᓗᓂ, ᐂᕙᖃᑦᑕᖏᓪᓗᓂ, ᑮᓇᐅᔭᓂᒃ ᐱᔪᒪᓗᐊᖅᑎᐅᖏᓪᓗᓂ. 
4ᐃᒡᓗᒥᐅᖃᑎᒥᓂᒃ ᐊᐅᓚᑦᓯᑦᓯᐊᕈᓐᓇᖅᓗᓂ, ᕿᑐᕐᖓᒥᓄᓪᓗ ᓈᓚᒃᑕᐅᑦᓯᐊᕈᓐᓇᖅᓗᓂ ᐃᒃᐱᒋᔭᐅᑦᓯᐊᖅᓗᓂᓗ ᖃᓄᓕᒫᖅ. 
5ᐊᖑᑦ ᐃᒡᓗᒥᐅᖃᑎᒥᓂᒃ ᐊᐅᓚᑦᓯᑦᓯᐊᕐᖕᓂᕐᖕᒥᒃ ᓇᓗᒍᓂ, ᖃᓄᖅᓕ ᒎᑎᐅᑉ ᐃᓚᒌᒃᑐᖁᑎᖏᓐᓂᒃ ᑲᒪᔪᓐᓇᕋᔭᖅᐹ? 
6ᓵᒋᐊᕋᑖᖅᓯᒪᔪᒃᓴᐅᓐᖏᓚᖅ, ᐱᐅᔪᕆᓂᕐᖕᒧᑦ ᓵᓚᐅᒍᓂ ᓱᒋᐊᖅᑕᐅᖁᓇᒍ, ᓵᑖᓇᓯᑐᑦ. 
7ᐱᓪᓚᕆᒃᑐᖁᑕᐅᔪᒃᓴᐅᕗᖅ ᐅᒃᐱᖅᑑᖃᑎᒌᑦ ᓯᓚᑖᓃᑦᑐᓄᑦ, ᑲᓐᖑᓲᑎᒃᓴᐅᒐᔭᖅᑐᒧᑦ ᓵᑖᓇᓯᐅᓪᓗ ᓂᒐᖅᑎᑦᓯᓂᖓᓄᑦ ᖃᑕᖁᓇᒍ.
8ᐅᒃᐱᖅᑑᖃᑎᒌᓂ ᐃᑲᔪᖅᑏᑦ ᐃᓕᖅᑯᓯᑦᓯᐊᕆᒃᑐᒃᓴᐅᕗᑦ, ᐅᖃᐅᓯᖏᑦ ᐅᒃᐱᕆᔭᒃᓴᐅᓗᑎᒃ; ᕔᓂᒧᑦ ᐊᔪᓕᖅᓯᒪᖏᓪᓗᑎᒃ, ᑮᓇᐅᔭᓂᒡᓗ ᐱᔪᒪᓗᐊᖅᑎᐅᖏᓪᓗᑎᒃ; 
9ᐅᒃᐱᕐᖕᓂᐅᑉ ᓇᓗᓇᕐᖕᓂᖓᓂᒃ ᐱᓯᒪᑦᓯᐊᖅᑐᒃᓴᐅᕗᑦ ᐸᓯᔭᒃᓴᐅᖏᓪᓗᑎᒃ ᐃᓱᒪᒥᒍᑦ. 
10ᑕᒪᒃᑯᐊᓗ ᖃᐅᔨᓴᖅᑕᐅᖅᑳᖅᑐᒃᓴᐅᕗᑦ; ᐸᓯᔭᒃᓴᐅᖏᓐᓂᖏᑦ ᓇᓗᓁᕇᖅᐸᑕ ᑕᕝᕙ ᐃᑲᔪᖅᑎᓐᖑᖅᑐᒃᓴᐅᕗᑦ. 
11ᓄᓕᐊᖏᓪᓗᑦᑕᐅᖅ ᐃᓕᖅᑯᓯᑦᓯᐊᕆᒃᑐᒃᓴᐅᕗᑦ, ᐃᓅᖃᓐᓂᐊᖅᑎᐅᖏᓪᓗᑎᒃ, ᐃᓱᒪᖃᑦᓯᐊᖅᓗᑎᒃ, ᑕᒤᑎᒍᓪᓗ ᐅᒃᐱᕆᔭᒃᓴᐅᑦᓯᐊᖅᓗᑎᒃ. 
12ᐅᒃᐱᖅᑑᖃᑎᒌᓂ ᐃᑲᔪᖅᑎ ᐊᑕᐅᓯᕐᖕᒥᒃ ᓄᓕᐊᖃᖅᑐᒃᓴᐅᕗᖅ, ᕿᑐᕐᖓᒥᓂᒡᓗ ᐊᐅᓚᑦᓯᑦᓯᐊᕈᓐᓇᖅᓗᓂ ᐃᒡᓗᒥᐅᖃᑎᒥᓂᒡᓗ; 
13ᐃᑲᔪᖅᑏᑦ ᐱᓇᓱᐊᑦᓯᐊᖅᑐᑦ ᓈᒻᒪᒋᔭᐅᑦᔪᑎᒃᓴᖅᑖᕐᖕᓂᐊᖅᐳᑦ ᐃᓕᕋᓱᖏᓪᓗᑎᒡᓗ ᐅᖃᕈᓐᓇᑦᓯᐊᕐᖕᓂᐊᖅᐳᑦ ᐅᒃᐱᕐᖕᓂᕆᔭᒥᖕᓂᒃ ᙭ᔅᑑᓯ ᔩᓱᓯᒧᑦ.
14ᓂᕆᐅᒃᐳᖓ ᒫᓐᓇᒐᓚᒃᑯᑦ ᑕᑯᓂᐊᕋᓱᒋᓪᓗᑎᑦ, ᑖᒃᑯᓂᖓᓕ ᐃᓕᖕᓄᑦ ᑎᑎᕋᖅᐳᖓ, 
15ᑎᑭᓐᓇᓵᕐᖕᓂᕈᒪ, ᑖᒃᑯᐊ ᖃᐅᔨᒪᑦᔪᑎᒋᓂᐊᕋᕕᒋᑦ ᖃᓄᖅ ᐱᓇᓱᐊᖅᑐᒃᓴᐅᖕᒪᖔᑦᑕ ᒎᑎᐅᑉ ᐃᓚᒌᒃᑐᖁᑎᖏᓐᓂ, ᑖᒃᑯᐊ ᒎᑎᐅᑉ ᑐᖁᓱᐃᑦᑑᑉ ᐅᒃᐱᖅᑐᖁᑎᒋᖕᒪᒋᑦ, ᓱᓕᓂᐅᑉ ᓱᑲᖏᑦ ᑐᓐᖓᕕᒋᓪᓗᓂᒋᓪᓗ. 
16ᐊᑭᕋᖅᑐᖅᑕᐅᔪᓐᓇᓐᖏᓚᖅ ᐅᒃᐱᕐᖕᓂᑦᑕ ᓇᓗᓇᖅᑐᖅᔪᐊᖑᓂᖓ:
