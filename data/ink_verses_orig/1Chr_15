1ᑍᕕᑎ ᐃᒡᓗᓕᐅᓚᐅᖅᐳᖅ ᐃᒡᓗᒃᓴᒥᓂᒃ ᑍᕕᑎᐅᑉ ᐃᒡᓗᒐᓴᖏᓐᓂ; ᐃᓂᒃᓴᓕᐅᖅᐳᖅᓗ ᒎᑎᐅᑉ ᐊᖏᖃᑎᒌᖕᓂᕐᖕᒧᑦ ᐃᒃᓯᖅᕕᖓᓄᑦ, ᑐᐱᕐᖕᒥᒡᓗ ᓇᑉᐰᕗᖅ ᑖᑦᓱᒪ ᐃᓂᒃᓴᖓᓂᒃ. 
2ᑍᕕᑎᓗ ᐅᖃᖅᐳᖅ, “ᒎᑎᐅᑉ ᐃᒃᓯᖅᕕᖁᑎᖓ ᑭᓇᑐᐃᓐᓇᒧᑦ ᐊᒡᔭᖅᑕᐅᔪᒃᓴᐅᓐᖏᓚᖅ ᓕᕔᑎᓄᑦ ᑭᓯᐊᓂ, ᑖᒃᑯᐊ ᐊᑕᓂᐅᑉ ᓂᕈᐊᖅᓯᒪᖕᒪᒋᑦ ᐊᑕᓂᐅᑉ ᐃᒃᓯᖅᕕᖁᑎᖓᓂᒃ ᑲᒪᔨᐅᖁᓪᓗᒋᑦ ᐃᓱᖃᖏᑦᑐᒧᑦ.” 
3ᑍᕕᑎᐅᓪᓗ ᐄᓴᕅᓕᒥᐅᓕᒫᑦ ᑲᑎᑎᑦᐰᑦ ᔪᕉᓴᓚᒧᑦ, ᐊᑕᓂᐅᑉ ᐃᒃᓯᖅᕕᖁᑎᖓ ᑎᑭᐅᑦᔭᐅᖁᓪᓗᒍ ᐃᓕᔭᐅᖁᓪᓗᒍᓗ ᐃᓂᖓᓄᑦ, ᐃᓂᒃᓴᓕᐊᕆᓚᐅᖅᑕᒥᓄᑦ. 
4ᑍᕕᑎᐅᓪᓗ ᐂᕈᓂᐅᑉ ᑭᖑᕚᖏᑦ ᓕᕔᑏᓪᓗ ᑲᑎᖁᕔᑦ: 
5ᑯᕼᐋᑎᐅᑉ ᐃᕐᖕᓂᖏᑦ, ᔪᕅᐅᓪᒥᒃ ᐊᖓᔪᖅᑳᓖᑦ, ᐃᓚᒋᔭᖏᓪᓗ ᐃᓚᐅᑎᓪᓗᒋᑦ 120-ᐅᔪᑦ; 
6ᒥᕋᕆᐅᑉ ᐃᕐᖕᓂᖏᑦ, ᐊᓮᐊᒥᒃ ᐊᖓᔪᖅᑳᓖᑦ, ᐃᓚᒋᔭᖏᓪᓗ 220-ᐅᔪᑦ; 
7ᒌᕐᓲᒻ ᐃᕐᖕᓂᖏᑦ, ᔪᐃᓕᒥᒃ ᐊᖓᔪᖅᑳᓖᑦ, ᐃᓚᒋᔭᖏᓪᓗ 130-ᐅᔪᑦ; 
8ᐃᓔ-ᓴᐸᓇᐅᑉ ᐃᕐᖕᓂᖏᑦ, ᓯᒤᐊᒥᒃ ᐊᖓᔪᖅᑳᓖᑦ, ᐃᓚᒋᔭᖏᓪᓗ 200-ᐅᔪᑦ; 
9ᕼᐃᐸᕋᓂᐅᑉ ᐃᕐᖕᓂᖏᑦ, ᐃᓔᐅᓪᒥᒃ ᐊᖓᔪᖅᑳᓖᑦ, ᐃᓚᒋᔭᖏᓪᓗ 80-ᐅᔪᑦ; 
10ᐊᑦᔧᐆᑉ ᐃᕐᖕᓂᖏᑦ, ᐊᐱᓇᑕᑉᒥᒃ ᐊᖓᔪᖅᑳᓖᑦ, ᐃᓚᒋᔭᖏᓪᓗ 112-ᐅᔪᑦ. 
11ᑕᕝᕙ ᑍᕕᑎᐅᑉ ᔭᑑᒡᓗ ᐊᐰᐊᑕᓗ ᑐᓂᕐᕈᓯᖅᑎᑦᓯᔩᒃ ᕾᖁᕔᑦ, ᓕᕔᑏᓪᓗ, ᔪᕅᐅᓪ, ᐊᓮᐊ, ᔪᐃᓕ, ᓯᒤᐊ, ᐃᓔᐅᓪ, ᐊᒥᓇᑕᑉᓗ. 
12ᐅᖃᐅᑎᓪᓗᒋᓪᓗ, “ᐃᓕᑦᓯ ᐊᖓᔪᖅᑳᖑᒐᑦᓯ ᐊᑖᑕᑦᓯ ᐃᓚᒋᔭᖏᓐᓂ ᓕᕔᑎᓂ; ᐃᑦᔪᕐᖕᓁᓕᑎᕆᑦᓯ, ᐃᓚᒋᔭᓯᓗ, ᐂᒃᓯᕈᓐᓇᖁᓪᓗᓯ ᐊᑕᓂᐅᑉ ᐄᓴᕅᓕᒥᐅᑦ ᒎᑎᖓᑕ ᐃᒃᓯᖅᕕᖁᑎᖓᓂᒃ, ᐃᓕᔭᐅᖁᓪᓗᒍ ᐃᓂᒃᓴᖓᓄᑦ ᐊᑐᐃᓐᓇᕈᓚᐅᖅᑕᓐᓄᑦ. 
13ᐱᒋᐊᓕᖅᑎᓪᓗᑕ ᓯᕗᓪᓕᕐᖕᒥᒃ ᐊᒡᔭᖅᓯᓚᐅᖏᓐᓇᑦᓯ, ᐊᑕᓂᐅᑉ ᒎᑎᑦᑕ ᓱᒋᐊᓚᐅᖅᐹᑎᒍᑦ, ᖃᐅᔨᒋᐊᓚᐅᖏᓐᓂᑦᑎᓐᓄᑦ ᑖᑦᓱᒥᖓ ᖃᓄᐃᓕᐅᖅᓗᑕ ᐱᓇᓱᐊᕆᐊᖃᕐᖕᓂᑦᑎᓐᓂᒃ.” 
14ᑕᕝᕙ ᑐᓂᕐᕈᓯᖅᑎᑦᓯᔩᑦ ᓕᕔᑏᓪᓗ ᐃᒻᒥᖕᓂᒃ ᐃᑦᔪᕐᖕᓁᓕᑎᖅᐳᑦ ᐊᑕᓂᐅᑉ ᐄᓴᕅᓕᒥᐅᑉ ᒎᑎᖓᑕ ᐃᒃᓯᖅᕕᖁᑎᖓᓂᒃ ᐂᒃᓯᕈᓇᖁᓪᓗᒋᑦ. 
15ᓕᕔᑏᓪᓗ ᒎᑎᐅᑉ ᐃᒃᓯᖅᕕᖁᑎᖓ ᐃᖅᓱᒃᐹᑦ ᐊᑭᕋᐅᑎᖏᑎᒍᑦ, ᒨᓯᓯ ᑍᒫᒃ ᐱᖁᔨᓯᒪᖕᒪᑦ ᐊᑕᓂᐅᑉ ᐅᖃᐅᓯᖏᑦ ᒪᓕᒡᓗᒋᑦ.
16ᑍᕕᑎᐅᑉ ᓕᕔᑏᑦ ᓯᕗᓕᖅᑎᖏᑦ ᐅᖃᐅᑎᒋᕔᑦ ᐃᓚᒋᔭᒥᖕᓂᑦ ᑎᓕᓯᖁᓪᓗᒋᑦ ᐃᓐᖏᖅᑎᒃᓴᓂᒃ ᑖᒃᑯᐊ ᓂᑦᔭᐅᓯᔭᖁᓪᓗᒋᑦ ᓄᖃᖅᑎᓕᖕᓄᑦ, ᕼᐅᕐᐱᓄᑦ, ᑯᑭᑦᑕᐸᐅᑎᓄᓪᓗ ᓯᕙᓂᕋᐅᑎᓄᓪᓗ, ᓂᐱᖅᑯᖅᑐᓗᑎᒃ ᖁᕕᐊᓱᒡᓗᑎᒃ ᓂᓪᓕᐊᖁᓪᓗᒋᑦ. 
17ᑕᕝᕙ ᓕᕔᑏᑦ ᑎᓕᓯᕗᑦ ᕼᐃᒪᓐᒥᒃ ᔪᐃᓕᐅᑉ ᐃᕐᖕᓂᖓᓂᒃ; ᐃᓚᒋᔭᖏᓐᓂᒡᓗ, ᐊᓴᐸᒥᒃ ᐱᕆᑬᐊᑉ ᐃᕐᖕᓂᖓᓂᒃ; ᒥᕋᕆᐅᓪᓗ ᐃᕐᖕᓂᖏᓐᓂᒃ, ᐃᓚᒋᔭᖏᓐᓂᒡᓗ, ᐃᑖᓐᒥᒃ ᑯᓮᐊᐅᑉ ᐃᕐᖕᓂᖓᓂᒃ; 
18ᐃᓚᖃᖅᓗᑎᒃ ᐃᓚᒋᓐᓂᒃ ᑎᓕᔭᐅᒋᓪᓗᑎᒃ: ᔭᑲᕅᐊ, ᔮ-ᐊᔨᐅᓪ, ᓯᒥᕋᒫᑎ, ᔨᕼᐃᐅᓪ, ᐆᓐᓂ, ᐃᓔᐊᑉ, ᐱᓁᐊ, ᒫ-ᐊᓯᐊ, ᒪᑍᑎᐊ, ᐃᓕᕕᓕᕼᐅ, ᒥᒃᓁᐊᓗ, ᐅᒃᑯᐊᓕᕆᔩᓪᓗ ᐅᐱᑦ-ᐄᑕᒻ, ᔨ-ᐂᓕᓗ. 
19ᐃᓐᖏᖅᑎᖃᖅᓗᑎᒃ ᐅᑯᓂᖓ, ᕼᐃᒪᓐ, ᐊᓴᐸ, ᐃᑖᓐᒥᒡᓗ, ᓯᕙᓂᐅᑎᓂᒡᓗ ᑲᓐᓄᔭᓂᒃ ᓂᓪᓕᐊᑎᑦᓯᔪᒃᓴᐅᓪᓗᑎᒃ; 
20ᔭᑲᕅᐊ, ᐊᔧ-ᐃᐅᓪ, ᓯᒥᕋᒫᑎ, ᔨᕼᐃᐅᓪ, ᐆᓐᓂ, ᐃᓔᐊᑉ, ᒫ-ᐊᓯᐊ, ᐱᓁᐊᓗ, ᓄᖃᖅᑎᓕᖕᓂᒃ ᕼᐊᕐᐱᓂᒃ ᐊᑐᑦᑐᒃᓴᐅᓪᓗᑎᒃ ᐊᓚᒨᑎ ᒪᓕᒡᓗᒍ; 
21ᐅᑯᐊ ᒪᑎᑍᐊ, ᐃᓕᕕᓕᕼᐅ, ᒥᒃᓁᐊ, ᐅᐱᑦ-ᐄᑕᒻ, ᔨ-ᐂᓕ, ᐊᔭᔧᐊᓗ ᓄᖃᖅᑎᓕᖕᓄᑦ ᐊᑐᖅᑐᒃᓴᐅᕗᑦ ᓯᕗᓕᖅᓗᑎᒃ ᓯᒤᓂᑎᒥᒃ ᒪᓕᒡᓗᑎᒃ; 
22ᓯᓇᓁᐊ, ᓯᕗᓕᖅᑎᐅᔪᖅ ᓕᕔᑎᓄᑦ ᓂᑦᔭᐅᓯᔭᕐᖕᓂᕐᖕᒧᑦ, ᑖᓐᓇ ᐊᐅᓚᑦᓯᔪᒃᓴᐅᕗᖅ ᓯᕗᓕᖅᓗᓂ ᓂᓪᓕᐊᔪᓂᒃ, ᑕᒪᑐᒥᖓ ᖃᐅᔨᒪᖕᒪᑦ; 
23ᐱᕆᑬᐊ ᐃᐅᓪᑳᓇᓗ ᑲᒪᔨᐅᔪᒃᓴᐅᓪᓗᑎᒃ ᐊᖏᕈᑕᐅᓯᒪᔪᑦ ᐃᒃᓯᖅᕕᖁᑎᖓᑕ ᒪᑐᖓᓂᒃ; 
24ᓯᐸᓁᐊ, ᔫᓴᐸᑦ, ᓇᑖᓂᐅᓪ, ᐊᒪᓮ, ᔭᑲᕅᐊ, ᐱᓁᐊ, ᐃᓔᓯᕆᓗ, ᑐᓂᕐᕈᓯᖅᑎᑦᓯᔩᑦ, ᑎᑦᑐᓚᐅᑎᓂᒃ ᓂᓪᓕᖅᑎᑦᓯᔪᒃᓴᐅᓪᓗᑎᒃ ᒎᑎᐅᑉ ᐃᒃᓯᖅᕕᖁᑎᖓᑕ ᓯᕗᓂᖓᓂ; ᐅᐱᑦ-ᐄᑕᒻ ᔨᕼᐂᐊᓗ ᐊᖏᕈᑕᐅᓯᒪᔪᑦ ᐃᒃᓯᖅᕕᖁᑎᖓᓂᒃ ᖃᐅᔨᓴᖅᑎᐅᔪᒃᓴᐅᓪᓗᑎᒃ.
25ᑍᒤᒻᒪᑦ ᑍᕕᑎ ᐄᓴᕅᓕᒥᐅᓪᓗ ᐊᖓᔪᖅᑳᖏᑦ, ᐅᓇᑕᖅᑎᓄᓪᓗ ᐊᖓᔪᖅᑳᑦ ᑕᐅᓴᓐᑎᓄᑦ, ᐂᒃᓯᓕᖅᐳᑦ ᐊᑕᓂᐅᑉ ᐊᖏᖃᑎᒌᖕᓂᕐᖕᒧᑦ ᐃᒃᓯᖅᕕᖓᓂᒃ ᐅᐱᑦ-ᐄᑕᒥᐅᑉ ᐃᒡᓗᖓᓂᑦ ᖁᕕᐊᓱᒡᓗᑎᒃ. 
26ᒎᑎᐅᓪᓗ ᐃᑲᔪᓚᐅᕐᖕᒪᒋᑦ ᓕᕔᑏᑦ ᐊᒡᔭᖅᓯᔪᑦ ᐊᑕᓂᐅᑉ ᐊᖏᖃᑎᒌᖕᓂᕐᖕᒧᑦ ᐃᒃᓯᖅᕕᖓᓂᒃ, ᑐᓂᕐᕈᓯᓚᐅᖅᐳᑦ ᑐᒃᑐᕙᖕᓂᒃ 7-ᓂᒃ ᓰᐲᓪᓗ ᐊᖑᓴᓪᓗᖏᓐᓂᒃ 7-ᓂᒃ. 
27ᑍᕕᑎ ᐊᓐᓄᕌᖅᓯᒪᓚᐅᖅᐳᖅ ᐅᓕᖕᒥᒃ ᖃᓪᓗᓈᖅᑕᒥᒃ ᓵᑦᑐᒥᒃ, ᓕᕔᑎᓕᒫᓪᓗ ᐊᑭᕋᖅᑐᑦ ᐊᑕᓂᐅᑉ ᐊᖏᖃᑎᒌᒍᑎᖏᑕ ᐃᒃᓯᖅᕕᖓᓂᒃ ᑍᒤᑦᑐᓂᒃ ᐊᑐᓚᐅᕆᕗᑦ, ᐃᓐᖏᖅᑏᓪᓗ, ᓂᑦᔭᐅᓯᔭᕐᖕᓂᕐᖕᒧᓪᓗ ᐊᖓᔪᖅᑳᖓᑦ ᓯᓇᓁᐊ; ᑍᕕᑎᓗ ᓴᒡᕕᖕᒥᐅᑕᒥᒃ ᖃᓪᓗᓈᖅᑕᒥᒃ ᓵᑦᑐᒥᒃ ᐊᑐᓚᐅᕆᕗᖅ. 
28ᑕᕝᕙ ᐄᓴᕅᒥᐅᓕᒫᑦ ᐊᑕᓂᐅᑉ ᐊᖏᖃᑎᒌᖕᓂᕐᖕᒧᑦ ᐃᒃᓯᖅᕕᖓ ᔪᕉᓴᓚᒧᐊᕈᑎᓕᓚᐅᖅᐹᑦ ᖁᕕᐊᓱᖕᓂᕐᖕᒧ ᕾᒐᓛᖅᓗᑎᒃ, ᑎᑦᑐᓛᖅᓗᑎᒃ, ᓱᐴᒐᖅᓗᑎᒃ, ᓯᕙᓂᕋᐅᑎᓂᒡᓗ ᓂᓪᓕᐊᑎᑦᓯᓪᓗᑎᒃ, ᓄᖃᖅᑎᓕᖕᓄᑦ ᕼᐊᕐᐱᓄᓪᓗ ᓂᑦᔭᐅᓯᔭᖅᓗᑎᒃ ᓂᐱᖅᑯᖅᑐᓪᓗᑎᒃ.
29ᐊᑕᓂᐅᑉ ᐊᖏᖃᑎᒌᖕᓂᕐᖕᒧᑦ ᐃᒃᓯᖅᕕᖓ ᑍᕕᑎᐅᑉ ᑎᑭᐅᑦᔭᐅᓕᖅᑎᓪᓗᒍ, ᒤᑲᐅᓪ ᓴᐅᓕᐅᑉ ᐸᓂᖓ ᐃᒐᓛᒃᑯᑦ ᐃᑦᑐᐊᕋᒥ, ᐊᖓᔪᖅᑳᖅᔪᐊᖅ ᑍᕕᑎ ᑕᑯᕚ ᑖᓂᓯᖅᑎᓪᓗᒍ ᖁᕕᐊᓱᖕᓂᕐᖕᒧᓪᓗ ᕿᒡᒋᖃᖅᑕᖅᑎᓪᓗᒍ; ᑖᑦᓱᒪ ᐆᒻᒪᑎᒥᒍᑦ ᓇᕐᕈᒋᓕᖅᐹ.
