1ᐊᖓᔪᖅᑳᖅᔪᐊᖅ ᔨᑯᓁᐊ ᔨᕼᐅᐃᐊᑭᐅᑉ ᐃᕐᖕᓂᖓ ᔫᑕᒥᐅᓄᑦ ᐊᖓᔪᖅᑳᖅᔪᐊᖅ ᐊᖓᔪᖅᑳᖁᑎᖏᓪᓗ ᕿᔪᓕᕆᔨᖏᑦ ᓴᕕᕋᔭᓕᕆᔩᓪᓗ ᐊᐅᓪᓚᕈᑦᔭᐅᓯᒪᔪᐃᓐᓇᐅᓕᖅᑎᓪᓗᒋᑦ ᔪᕉᓴᓚᒥᑦ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᓂᐱᑯᓁᓴᒧᑦ, ᐊᑕᓂᐅᑉ ᑕᑯᑎᓚᐅᖅᐹᖓ: ᑕᑯᒋᑦ, ᐃᕕᐅᔮᒃ ᒪᕐᕉᒃ ᐱᒋᓕᖕᓂᒃ ᐃᓗᓕᓖᒃ ᑐᒃᓯᐊᖅᕕᒡᔪᐊᑉ ᓯᕗᕌᓃᑦᑑᒃ. 
2ᓯᕗᓪᓕᖅ ᐃᕕᒐᖅ ᐱᒋᓕᒃᑕᖃᖅᐳᖅ ᐱᐅᔪᓂᒃ ᐱᕈᑲᐅᑎᒋᔪᕕᓂᖅᑎᑐᑦ ᑍᒤᑦᑐᓂᒃ, ᐃᕕᐅᔭᐅᓪᓕ ᐂᑉᐸᖓ ᐱᒋᓕᒃᑕᖃᖅᐳᖅ ᐱᐅᔪᓐᓃᕐᖕᓂᑯᓂᒃ, ᐱᐅᓐᖏᓗᐊᒧᑦ ᓂᕆᔭᒃᓴᐅᔪᓐᓃᖅᑐᓂᒃ. 
3ᐊᑕᓂᐅᓪᓗ ᐅᖃᐅᑎᕚᖓ, “ᔨᕆᒤᐊ, ᓱᓇᓂᒃ ᑕᑯᕕᑦ?”
4ᑕᕝᕙ ᐊᑕᓂᐅᑉ ᐅᖃᖅᕕᒋᓕᖅᐹᖓ: 
5“ᐃᒫᒃ ᐊᑕᓂᖅ ᐅᖃᖅᐳᖅ ᐄᓴᕅᓕᒥᐅᑦ ᒎᑎᖓᑦ, ᐱᐅᔪᑦ ᑖᒃᑯᐊ ᐱᒋᓖᑦ ᐊᑦᔨᐅᕗᑦ ᔫᑕᒥᐅᓄᑦ ᐊᐅᓪᓚᕈᑦᔭᐅᓯᒪᔪᓄᑦ; ᔫᑎᐊᒥᑦ ᐊᐅᓪᓚᕈᑦᔭᐅᑎᓚᐅᖅᐸᒃᑲ ᑲᐅᓪᑎᐊᒥᐅᓄᑦ. 
6ᐃᒃᐱᒋᑦᓯᐊᕐᖕᓂᐊᖅᐸᒃᑲ ᐱᐅᔪᒧᑦ, ᐅᑎᖅᑎᑦᓱᒫᕐᖕᒥᒐᒃᑭᑦ ᓄᓇᒧᑦ ᑕᒪᐅᖓ. ᒪᑭᑎᑦᓱᒫᖅᐸᒃᑲ, ᑲᑕᒃᑎᓐᓂᐊᓐᖏᓚᒃᑲᓗ, ᐱᕈᖅᑎᓐᓂᐊᖅᐸᒃᑲ ᓄᓱᖕᓂᐊᓐᖏᓚᒃᑲ. 
7ᐆᒻᒪᑎᑖᖅᑎᑦᓱᒫᖅᐸᒃᑲ ᐅᕙᓐᓂᒃ ᖃᐅᔨᖁᓪᓗᒋᑦ ᐊᑕᓂᐅᓂᓐᓂᒃ; ᐃᓄᖁᑎᒋᔪᒫᖅᐸᒃᑲ ᒎᑎᒋᔭᐅᓗᖓᓗ ᑖᒃᑯᓄᖓ, ᐅᕙᓐᓄᑦ ᐅᑎᕈᒫᕐᖕᒪᑕ ᐃᓘᓐᓈᒍᑦ ᐆᒻᒪᑎᒥᒍᑦ ᑐᓂᓯᒪᓕᖅᓗᑎᒃ.
8ᐊᑕᓂᖅᓕ ᐅᖃᖅᐳᖅ: ᐃᕕᒐᕐᖕᒦᑦᑐᓪᓕ ᐱᒋᓖᑦ ᐱᐅᔪᓐᓃᖅᓯᒪᔪᑦ ᐱᐅᓐᖏᓗᐊᒧᑦ ᓂᕆᔭᒃᓴᐅᔪᓐᓃᖅᑐᑦ, ᐊᑦᔨᖃᖅᐳᑦ ᔫᑕᐅᑉ ᐊᖓᔪᖅᑳᖅᔪᐊᖓᓂᒃ ᔨᑎᑬᐊᒥᒃ, ᐊᖓᔪᖅᑳᖁᑎᖏᓐᓂᒃ ᐊᒥᐊᒃᑰᔪᓂᒡᓗ ᓄᓇᒥ ᔪᕉᓴᓚᒦᖏᓐᓇᖅᑐᓂᒃ, ᐃᑦᔨᑉᑎᒦᖏᓐᓇᖅᑐᓂᒡᓗ. 
9ᐃᓅᖃᑎᒋᔪᒥᓇᕈᓐᓃᖅᑎᑦᓱᒪᕙᒃᑲ ᐱᐅᒋᔭᐅᖏᑦᑑᑎᓪᓗᒋᓪᓗ ᐊᖓᔪᖅᑳᖅᔪᐊᖃᖅᕕᐅᔪᓕᒫᓄᑦ ᓄᓇᒥ, ᐱᐅᖏᑦᑐᒥᒃ ᐅᖃᐅᓯᐅᒐᔪᒃᑎᓪᓗᒋᑦ ᐊᑭᕋᖅᑐᖅᑕᐅᒐᔪᒃᑎᓪᓗᒋᓪᓗ ᓇᓂᑐᐃᓐᓇᖅ ᓄᓇᖃᓕᕌᖓᑕ. 
10ᐅᓇᑕᒐᐅᑎᑦᓱᒫᖅᐸᒃᑲ, ᑳᖕᓇᖅᑐᒦᑎᓪᓗᒋᓪᓗ, ᐋᓐᓂᐊᓇᖅᑐᖃᖅᑎᑉᐸᒡᓗᒋᓪᓗ, ᓄᖑᖏᓐᓂᓕᒫᖏᓐᓂ ᓄᓇᑖᕆᔭᐅᑎᓚᐅᖅᑕᓐᓂᒃ ᑖᒃᑯᓄᖓ ᓯᕗᓕᕕᓂᖏᓐᓄᓪᓗ.”
