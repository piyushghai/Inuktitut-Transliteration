1ᐂᕝᕙᕋᕼᐋᒻᓕ ᐃᓄᑐᖃᒻᒪᕆᐅᓕᖅᐳᖅ, ᐊᕐᕌᒍᖃᓕᓚᐅᖅᐳᖅ ᐅᓄᖅᑐᓂᒃ; ᐊᑕᓂᐅᓪᓗ ᓮᒻᒪᖅᑎᓯᒪᓚᐅᖅᐹ ᖃᓄᑐᐃᓐᓇᖅ ᐱᓇᓱᐊᕐᖕᓂᓕᒫᖓᒍᑦ. 
2ᐂᕝᕙᕋᕼᐋᒻ ᐱᔨᒥᓄᑦ ᐅᖃᖅᐳᖅ, ᐃᒡᓗᒥᓂ ᐊᖓᔪᒃᓯᖅᐹᒧᑦ, ᐱᖁᑎᓕᒫᖏᓐᓄᑦ ᑕᒤᓐᓄᑦ ᐊᖓᔪᖅᑲᐅᔪᒧᑦ, “ᐊᒡᒐᑎᑦ ᖁᒃᑐᕋᕐᖕᒪ+ ᐊᑯᓐᓂᖓᓄᐊᓚᐅᒃᑭᑦ. 
3ᐅᖃᕕᒃᑎᓐᓂᐊᕋᒃᑭᑦ ᐊᑕᓂᐅᑉ ᐊᑎᖓᓂ ᕿᓚᐅᑉ ᓄᓇᐅᓪᓗ ᒎᑎᖓᓄᑦ, ᐃᕐᖕᓂᕐᖕᒪ ᓄᓕᐊᒃᓴᖓᓂᒃ ᓂᕈᐊᖁᓇᒃ ᑬᓇᓂᒥᐅᑦ ᐸᓂᖓᓐᓂᒃ ᓄᓇᖅᑲᑎᖏᔭᓐᓂᒃ. 
4ᓄᓇᓐᓄᓪᓕ ᐂᓕᕆᑦ ᐃᓚᓐᓄᑦ, ᓄᓕᐊᒃᓴᖅᓯᐅᕆᐊᖅᓗᑎᑦ ᐃᕐᖕᓂᓐᓄᑦ ᐂᓴᑭᒧᑦ.”
5ᐱᔨᐅᓪᓗ ᐊᐱᕆᕚ, “ᖃᓄᖅᓕ ᐊᕐᖕᓇᖅ ᓄᓇᒧᑦ ᒪᐅᓐᖓᕈᒪᖏᑉᐸᑦ? ᑕᕝᕙ ᐃᕐᖕᓃᑦ ᑕᐅᕗᖓ ᓄᓇᕕᓂᕐᖕᓄᑦ ᐅᑎᖅᑎᒋᐊᖃᕋᔭᖅᐸᕌ?”
6ᐂᕝᕙᕋᕼᐋᒻ ᑭᐅᕚ, “ᐅᑦᔨᖅᓱᑦᓯᐊᕆᑦ ᐃᕐᖕᓂᕋ ᑕᐅᕗᖓ ᐅᑎᖅᑯᓇᒍ! 
7ᐊᑕᓂᐅᑉ, ᕿᓚᐅᑉ ᒎᑎᖓᑕ, ᑕᒪᐅᓐᖓᖅᑎᓚᐅᕐᖕᒪᖓ ᐊᑖᑕᒪ ᐊᖏᕐᕋᖓᓂᑦ ᓄᓇᒥᓪᓗ ᐃᓅᓕᖅᕕᒋᓚᐅᖅᑕᓐᓂᑦ, ᑖᑦᓱᒪ ᐅᖃᕕᒃᓗᓂ ᐅᖃᖅᕕᒋᓚᐅᕐᖕᒪᖓ, ‘ᑭᖑᕚᒃᓴᕐᖕᓄᑦ ᑕᒪᓐᓇ ᓄᓇ ᑐᓂᔪᒪᕙᕋ,’ ᐂᖏᓕᖁᑎᓂᓗ ᓯᕗᓂᕐᖕᓂ ᑎᓕᓂᐊᖅᐹ, ᐃᕐᖕᓂᕐᖕᒪ ᓄᓕᐊᒃᓴᖓᓂᒃ ᓇᓂᓯᓂᐊᖅᐳᑎᑦ ᑕᐅᕙᓐᖓᑦ. 
8ᐊᕐᖕᓇᖅᓕ ᐃᓕᖕᓄᑦ ᒪᓕᒍᒪᖏᑉᐸᑦ, ᑕᕝᕙ ᑕᒪᑐᒧᖓ ᐅᖃᕕᒍᑎᒋᔭᑦᑎᓐᓄᑦ ᕿᓚᕈᑦᔮᕐᖕᓂᐊᖅᐳᑎᑦ; ᑭᓯᐊᓂᓕ ᐃᕐᖕᓂᕋ ᑕᐅᕗᖓ ᐅᑎᖅᑎᑦᓴᐊᕆᐊᖃᓐᖏᓚᑦ.” 
9ᑕᕝᕙ ᐱᔨᐅᑉ ᐊᒡᒐᓂ ᐂᕝᕙᕋᕼᐋᒻ ᐊᖓᔪᖅᑳᒥ ᖁᒃᑐᕋᖏᑕ ᐊᑯᓐᓂᖓᓄᐊᖅᐰᑦ, ᐅᖃᕕᒃᓗᓂᓗ ᐱᓇᓱᐊᕈᒪᓪᓗᓂ ᑕᒪᑐᒥᖓ.
10ᑕᕝᕙ ᐱᔨᐅᑉ, ᐊᖓᔪᖅᑳᖓᑕ ᑳᒥᓕᖁᑎᖏᓐᓂᒃ+ 10-ᓂᒃ ᓇᒃᓴᖅᓗᓂ ᐊᐅᓪᓚᖅᐳᖅ, ᐱᐅᓂᖅᐹᓂᒡᓗ ᓇᒃᓴᖅᓗᓂ ᑐᓂᕐᕈᑎᒃᓴᓂᒃ ᐊᖓᔪᖅᑳᖓᑕ ᐱᖏᓐᓂᒃ; ᐊᐅᓪᓚᕋᒥ ᒥᓱᐳᑍᒥᐊᒧᐊᖅᐳᖅ, ᓁᕼᐅᕆᐅᑉ ᐃᒡᓗᒐᓴᖏᓐᓄᑦ. 
11ᑕᕝᕗᖓᓗ ᑎᑭᓐᓇᒥ, ᑳᒥᓕᖁᑎᓂ ᐊᖁᕕᑎᑉᐰᑦ ᐃᒥᖅᑕᖅᕕᐅᑉ ᓴᓂᐊᓄᑦ ᐃᒡᓗᒐᓮᑦ ᓯᓚᑖᓃᑦᑐᒧᑦ, ᐅᓐᓄᓕᖅᑎᓪᓗᒍ, ᑍᒤᓪᓗᐊᓕᕌᖓᑦ ᐊᕐᖕᓁᑦ ᐃᒥᖅᑕᖅᐸᖕᒪᑕ. 
12ᐅᖃᖅᐳᖅᓗ, “ᐊᑕᓃᖅ, ᐊᖓᔪᖅᑳᒪ ᐂᕝᕙᕋᕼᐋᒻ ᒎᑎᖓ, ᐅᓪᓗᒥ ᐱᓇᓱᐊᖅᑕᓐᓂᒃ ᐱᔪᓐᓇᖅᑎᓚᐅᓐᖓ, ᑐᒃᓯᐊᖅᕕᒋᕙᒋᑦ, ᓇᒡᓕᖕᓃᑦ ᓱᖁᓯᔪᐃᑦᑐᖅ ᓴᖅᑭᑎᓚᐅᕈᒃ ᐊᖓᔪᖅᑳᓐᓄᑦ ᐂᕝᕙᕋᕼᐋᒻᒧᑦ. 
13ᑕᑯᒋᑦ, ᐃᒥᖅᑕᖅᕕᐅᑉ ᓴᓂᐊᓂ ᓇᖏᖅᐳᖓ, ᐃᒡᓗᒐᓴᒡᔪᐊᑦ ᐃᓄᖏᑕ ᐸᓂᖏᑦ ᕾᓕᖅᐳᑦ ᐃᒥᖅᑕᕆᐊᖅᓗᑎᒃ. 
14ᐅᖃᐅᑎᔭᕋ ᐊᕐᖕᓇᖅ ᐃᓅᓱᒃᑐᖅ ᐃᒫᒃ, ‘ᐃᒪᖃᐅᑏᑦ ᒪᓂᓗᒍ ᐃᒥᖅᑎᓚᐅᓐᖓ.’ ᑕᕝᕙ ᑖᑦᓱᒪ ᑭᐅᒃᐸᖓ, ‘ᐃᒥᓕᕆᑦ, ᑖᒃᑯᐊᓗ ᑳᒥᓕᖁᑎᑎᑦ ᐃᒥᖅᑎᓐᓂᐊᖅᐸᒃᑲ,’ ᑕᕝᕙ ᑍᒤᓕᔪᖅ ᑖᓐᓇ ᓇᓗᓁᓚᐅᕈᒃ ᐱᔨᖕᓄᑦ ᐂᓴᑭᒧᑦ ᓄᓕᐊᒃᓴᐅᖁᒐᕕᐅᒃ. ᑍᒫᒃ ᐱᒍᕕᑦ ᑕᕝᕙ ᖃᐅᔨᓂᐊᖅᐳᖓ ᓇᒡᓕᖕᓃᑦ ᓱᖁᓯᔪᐃᑦᑐᖅ ᓴᖅᑭᔮᖅᑎᓐᓇᕕᐅᒃ ᐊᖓᔪᖅᑳᓐᓄᑦ.”
15ᓱᓕᓕ ᐅᖃᕇᖅᑎᓐᓇᒍ, ᑕᑯᒋᑦ, ᕇᐱᑲ ᕾᕗᖅ ᐃᒪᖃᐅᑎᓂ ᐃᖅᓱᒡᓗᒍ, ᑖᓐᓇ ᐂᕝᕙᕋᕼᐋᒻ ᓄᑲᖓᑕ ᓁᕼᐅᕆᐅᑉ ᓄᓕᐊᖓᑕᓗ ᒥᐅᓪᑲᐅᑉ ᐃᕐᖕᓂᖓᑕ ᐱᑐᐃᓕᐅᑉ ᐸᓂᖓ. 
16ᑖᓐᓇᓗ ᐊᕐᖕᓇᖅ ᐃᓂᖁᓇᖅᑐᐊᓘᕗᖅ, ᐊᖑᒻᒧᑦ ᐊᒃᑐᖅᑕᐅᓚᐅᖅᓯᒪᖏᑦᑐᖅ; ᐊᒻᒧᐊᒃᓗᓂ ᐃᒥᖅᑕᖅᕕᖕᒧᐊᕋᒥ, ᐃᒪᖃᐅᑎᓂ ᐃᒻᒥᕇᕋᒥᐅᒃ ᒪᑭᑉᐳᖅ ᒪᔪᐊᓕᖅᓗᓂ. 
17ᑖᑦᓱᒪᓗ ᐱᔨᐅᑉ ᐅᓪᓚᒡᓗᓂ ᐸᕐᕆᐊᕋᒥᐅᒃ, ᐅᖃᐅᑎᕚ, “ᐃᒥᖅᑎᐊᖅᔪᓚᐅᓐᖓ ᐃᒪᖃᐅᑎᖕᓂᑦ.”
18ᐊᕐᖕᓇᐅᑉ ᐅᖃᐅᑎᕚ, “ᐊᖓᔪᖅᑳᒃ, ᐊᑏ ᐃᒥᓕᕆᑦ,” ᐃᒪᖃᐅᑎᓗ ᐃᖅᓱᒃᑕᓂ ᑐᐊᕕᖅᓗᓂ ᑎᒍᓪᓗᒍ, ᐃᒥᖅᑎᓕᖅᐹ. 
19ᐃᒥᖅᑎᑦᓴᕇᕋᒥᐅᒡᓕ, ᐊᕐᖕᓇᖅ ᐅᖃᖅᐳᖅ, “ᑳᒥᓕᖁᑎᑎᑦᑕᐅᖅ ᐃᒥᖅᑎᑦᓱᒪᕙᒃᑲ ᐃᒥᕈᐃᑦᓯᐊᖁᓪᓗᒋᑦ.” 
20ᑕᕝᕙ ᑐᐊᕕᖅᓗᓂ ᐃᒪᖃᐅᑎᓂ ᐆᒪᔪᐃᑦ ᐃᒥᖅᕕᖏᓐᓄᑦ ᑯᕕᕚ, ᑐᐊᕕᖅᓗᓂᓗ ᐃᒥᖅᑕᖅᕕᖕᒥᑦ ᖃᓗᓯᔭᖅᑐᒃᑲᓐᓂᖅᐳᖅ, ᑳᒥᓕᖁᑎᖏᑦ ᑕᒪᕐᖕᒥᒃ ᐃᒥᕇᓚᐅᖏᓐᓂᖏᓐᓂ. 
21ᐊᖑᑎᐅᓪᓕ ᑕᑯᓐᓇᑐᐃᓐᓇᓚᐅᖅᐹ ᓂᐱᖃᕋᓂ ᑐᑭᓯᔪᒪᓪᓗᓂ ᐊᑕᓂᐅᑉ ᐱᑎᒻᒪᖔᒍ ᐱᔪᒪᔭᒥᓂᒃ.
22ᑳᒥᓖᓪᓕ ᐃᒥᕇᕐᖕᒪᑕ, ᐊᖑᑦ ᑎᒍᓯᕗᖅ ᒎᓗᒥᒃ ᓴᓪᑰᑉ ᐊᕝᕙᖓᓂᒃ ᐅᖁᒤᓐᓂᖃᖅᑐᒥᒃ ᕿᖓᕐᖕᒥᐅᑕᕐᖕᒥᒃ, ᒪᕐᕉᖕᓂᒡᓗ ᐊᒡᒐᐅᒻᒥᐅᑕᒃᓴᖏᖕᓂᒃ ᒎᓗᓂᒃ ᐅᖁᒤᓐᓂᖃᖅᑐᓂᒃ ᖁᓕᓂᒃ ᓴᓪᑯᓂᒃ. 
23ᐅᖃᖅᓗᓂᓗ, “ᐅᖃᐅᑎᓚᐅᓐᖓ ᑭᓇᒧᑦ ᐸᓂᒋᔭᐅᖕᒪᖔᖅᐱᑦ ᐊᑖᑕᕕᓪᓗ ᐃᒡᓗᖓᓂ ᐃᓂᒃᓴᖃᖅᐹ, ᐅᕙᑦᑎᓐᓄᑦ ᓯᓂᒃᑕᖅᕕᒃᓴᒥᒃ?”
24ᐊᕐᖕᓇᐅᑉ ᑭᐅᕚ, “ᐱᑐᐃᓕᐅᑉ ᐸᓂᒋᕚᖓ ᒥᐅᓪᑲᐅᓪᓗ ᓁᕼᐅᕆᐅᓪᓗ ᐃᕐᖕᓂᖓᑕ.” 
25ᐅᖃᕆᓪᓗᓂᒡᓗ, “ᐃᕕᒃᓱᒐᕐᖕᓂᒃ ᐱᑕᖃᖅᐳᒍᑦ ᐆᒪᔪᐃᓪᓗ ᓂᑭᒃᓴᖏᓐᓂᒃ ᓈᒻᒪᒃᑐᓂᒃ, ᐃᓂᒃᓴᖃᑦᓯᐊᖅᓗᑕᓗ ᐅᕙᑦᑎᓐᓂ.”
26ᐊᖑᑎᐅᓪᓗ ᓂᐊᖁᓂ ᐅᑯᓪᓗᒍ ᐊᑕᓂᖅ ᑐᒃᓯᐊᖅᕕᒋᕚ, 
27ᐅᖃᖅᓗᓂᓗ, “ᐊᑕᓂᖅ ᓂᖅᑐᖅᑕᐅᓕ, ᐊᖓᔪᖅᑳᒪ ᐂᕝᕙᕋᕼᐋᒻ ᒎᑎᖓ, ᑖᑦᓱᒪ ᓇᒡᓕᖕᓂᓂ ᓱᖁᓯᔪᐃᑦᑐᖅ ᐳᐃᒍᖏᒻᒪᒍ ᓱᖁᓯᔪᐃᑦᑑᓂᓂᓗ ᐊᖓᔪᖅᑳᓐᓄᑦ ᓴᖅᑭᑎᒻᒪᒍ. ᐅᕙᖓᓕ, ᐊᑕᓂᐅᑉ ᑕᓯᐅᓚᐅᖅᐹᖓ ᐊᖅᑯᒻᒧᑦ ᐊᖓᔪᖅᑳᒪ ᐃᓚᖏᑕ ᐃᒡᓗᖓᓄᑦ.”
28ᐊᕐᖕᓇᖅᓗ ᐅᓪᓚᒡᓗᓂ ᐊᓈᓇᒃᑯᒥᓄᑦ ᐅᖃᕆᐊᖅᑐᖅᐳᖅ ᑕᒪᒃᑯᓂᖓ ᑕᒤᓐᓂᒃ. 
29ᕇᐱᑲᓕ ᐊᓂᖃᖅᐳᖅ ᓔᐸᓂᒥᒃ ᐊᑎᖃᖅᑐᒥᒃ; ᑖᓐᓇᓗ ᐅᓪᓚᒡᓗᓂ ᐊᓂᕗᖅ ᐊᖑᒻᒧᐊᖅᓗᓂᓗ ᐃᒥᖅᑕᖅᕕᖕᒦᑦᑐᒧᑦ. 
30ᓔᐸᓂᓗ ᑕᑯᒐᒥ ᕿᖓᕐᖕᒥᐅᑕᕐᖕᒥᒃ ᐊᒡᒐᐅᒻᒥᐅᑕᓂᒡᓗ ᓇᔭᖓᑕ ᐊᑐᖅᑕᖏᓐᓂᒃ, ᑐᓴᕋᒥᓗ ᓇᔭᖓ ᕇᐱᑲ ᐅᓂᒃᑳᖅᑎᓪᓗᒍ ᐃᒫᒃ, “ᐊᖑᑦ ᑕᕝᕙ ᐅᖃᓪᓚᓚᐅᖅᑐᖅ ᐅᕙᓐᓄᑦ.” ᑕᕝᕙ ᐊᖑᒻᒧᑦ ᐂᕗᖅ; ᑕᑯᒋᓪᓗ, ᑳᒥᓕᖁᑎᖏᑕ ᓴᓂᐊᓂ ᓇᖏᖅᐳᖅ ᐃᒥᖅᑕᖅᕕᐅᑉ ᓴᓂᐊᓂ. 
31ᐅᖃᖅᓗᓂᓗ, “ᐅᕙᑦᑎᓐᓄᐊᓚᐅᕆᑦ; ᖃᐅᔨᒐᒪ ᐊᑕᓂᐅᑉ ᓮᒻᒪᖅᑎᓯᒪᖕᒪᑎᑦ; ᓱᖕᒪᑦ ᓯᓚᒥ ᓇᖏᑐᐃᓐᓇᖅᐲᑦ? ᐃᒡᓗ ᐃᓂᒃᓴᓕᐅᖅᓯᒪᕙᕋ, ᑳᒥᓕᖁᑎᑎᓪᓗ ᐃᓂᒃᓴᖃᖅᓗᑎᒃ.”
32ᑕᕝᕙ ᐊᖑᑦ ᐃᒡᓗᒧᑦ ᐃᑎᖅᐳᖅ; ᓔᐸᓂᐅᓪᓗ ᑳᒥᓖᑦ ᓇᖕᒪᒃᑕᖏᑦ ᐲᔭᖅᐰᑦ, ᐃᕕᒃᓱᒐᕐᖕᓂᒡᓗ ᓂᕿᖏᓐᓂᒡᓗ ᑐᓂᓯᕕᒋᓪᓗᒍ ᑳᒥᓕᖁᑎᖏᑕ ᐱᓂᐊᖅᑕᖏᓐᓂᒃ, ᐃᒥᕐᖕᒥᒡᓗ ᐃᑎᒐᖏᑕ ᐃᓚᒋᔭᖏᑕᓗ ᐊᖑᑎᑦ ᐅᐊᓴᐅᑎᒋᓂᐊᖅᑕᖏᓐᓂᒃ. 
33ᓂᕆᔭᒃᓮᓪᓕ ᐊᑐᐃᓐᓇᕈᖅᑕᐅᖕᒪᑕ, ᑖᓐᓇ ᐊᖑᑦ ᐅᖃᓕᖅᐳᖅ, “ᓂᕆᓂᐊᓐᖏᓚᖓ ᑎᓕᔭᐅᑦᔪᑎᒋᔭᓐᓂᒃ ᐅᖃᓚᐅᖅᑳᕐᖕᓇᖓ.”
34ᐅᖃᖅᐳᖅᓗ, “ᐂᕝᕙᕋᕼᐋᒻ ᐱᔨᒋᕚᖓ, 
35ᐊᖓᔪᖅᑳᕋ ᐊᑕᓂᐅᑉ ᓮᒻᒪᖅᑎᖅᔪᐊᖅᓯᒪᖕᒪᒍ, ᐊᔪᖅᓴᕈᓐᓃᖅᑎᓯᒪᓪᓗᓂᐅᒡᓗ; ᑐᓂᓯᕕᒋᓯᒪᓪᓗᓂᐅᒡᓗ ᓰᐱᓂᒃ ᐃᒻᒧᒃᓯᐅᒐᕐᖕᓂᒡᓗ ᐅᓄᖅᑐᓂᒃ, ᓯᐅᓪᕕᕆᓂᒃ, ᒎᓗᓂᒡᓗ, ᓯᐊᓛᓂᒡᓗ ᐊᖑᑎᓂᒃ ᐊᕐᖕᓇᓂᒡᓗ, ᑳᒥᓕᖕᓂᒡᓗ, ᓯᐅᑎᖅᑯᖅᑐᔪᓂᒡᓗ. 
36ᓵᕋᐅᓪᓗ ᐊᖓᔪᖅᑳᒪ ᓄᓕᐊᖓᑕ ᐃᕐᖕᓂᖅᑖᖅᑎᓚᐅᖅᐹ ᓂᖏᐅᖑᓕᕋᓗᐊᖅᓗᓂ; ᐊᖓᔪᖅᑳᒪᓗ ᐱᔨᓕᒫᒥᓂᒃ ᐃᕐᖕᓂᓂ ᑐᓂᓯᕕᒋᓯᒪᕚ. 
37ᐊᖓᔪᖅᑳᒪᓗ ᐊᖏᒻᒪᕆᒃᑎᓚᐅᖅᐹᖓ ᐅᖃᖅᓗᓂ, ‘ᐃᕐᖕᓂᕋ ᓄᓕᐊᒃᓴᖅᓯᐅᕐᖕᓂᐊᕐᖕᓇᒍ ᑬᓇᓂᒥᐅᑦ ᐸᓂᖏᓐᓂᑦ, ᓄᓇᖃᑎᒋᔭᓐᓂᑦ; 
38ᐊᑖᑕᒪᓕ ᐃᓚᖏᓐᓄᑦ ᐃᓚᓐᓄᓪᓗ, ᓄᓕᐊᒃᓴᖅᓯᐅᕆᐊᕆᑦ ᐃᕐᖕᓂᓐᓄᑦ.’ 
39ᐊᖓᔪᖅᑳᕋᓗ ᐅᖃᐅᑎᓚᐅᖅᐸᕋ, ‘ᖃᓄᖅᓕ ᐊᕐᖕᓇᖅ ᐅᕙᓐᓂᒃ ᒪᓕᒍᒪᖏᑉᐸᑦ?’ 
40ᑖᑦᓱᒪ ᑭᐅᓚᐅᖅᐹᖓ, ‘ᐊᑕᓂᐅᑉ, ᑍᒪᓐᖓᑦ ᒪᓖᓐᓇᖅᑕᒪ, ᐂᖏᓕᖁᑎᓂ ᑎᓕᓂᐊᖅᐹ ᑕᓯᐅᖅᑕᐅᖁᓪᓗᑎᑦ ᐊᖅᑯᑎᖕᓂ; ᐃᕐᖕᓂᕐᖕᒪᓗ ᓄᓕᐊᒃᓴᖓᓂᒃ ᓇᓂᓯᔪᒫᖅᐳᑎᑦ ᓇᖕᒥᓂᖅ ᐃᓚᒋᔭᓐᓂᑦ, ᐊᑖᑕᒪᓗ ᐃᓚᒋᔭᖏᓐᓂᑦ. 
41ᐅᖃᕕᒍᑎᒋᔭᓐᓂᑦ ᑭᓯᐊᓂ ᕿᓚᕈᑦᔮᖅᑕᐅᔪᒫᖅᐳᑎᑦ ᐃᓚᒋᔭᓐᓄᑦ ᑎᑭᒃᑯᕕᑦ; ᑖᒃᑯᓇᓐᖓᑦ ᕿᐱᓗᒡᕕᐅᒍᕕᑦ, ᑕᕝᕙ ᐅᖃᕕᒍᑎᒋᔭᓐᓂᑦ ᕿᓚᕈᑦᔮᖅᑕᐅᔪᒫᖅᐳᑎᑦ.’
42ᐅᓪᓗᒥᓕ ᐃᒥᖅᑕᖅᕕᖕᒧᐊᕋᒪ, ᐅᖃᖅᑲᐅᕗᖓ, ‘ᐊᑕᓃᖅ, ᐊᖓᔪᖅᑳᒪ ᐂᕝᕙᕋᕼᐋᒻ ᒎᑎᖓ, ᐱᓇᓱᐊᖅᑕᓐᓂᒃ ᐊᖅᑯᒻᒥ ᑕᓯᐅᕐᖕᓂᕈᕕᖓ. 
43ᑕᑯᒋᑦ, ᐃᒥᖅᑕᖅᕕᐅᑉ ᓴᓂᐊᓃᒃᑲᒪ; ᐊᕐᖕᓇᒥᒃ ᐃᓅᓱᒃᑐᒥᒃ ᕾᔪᖃᖅᐸᑦ ᐃᒥᖅᑕᖅᑐᒥᒃ, ᑖᑦᓱᒧᖓ ᐅᖃᕈᒪ, ᐃᒪᖃᐅᑎᖕᓂᑦ ᐃᒥᖅᑎᐊᖅᔪᓚᐅᓐᖓ.’ 
44ᑖᓐᓇᓗ ᐊᕐᖕᓇᖅ ᐅᖃᖅᐸᑦ ‘ᐃᒥᕆᑦ, ᑳᒥᓕᖁᑎᑎᓪᓗ ᐃᒥᖅᑎᓐᓂᐊᕆᕙᒃᑲ.’ ᑕᕝᕙ ᑖᓐᓇᐅᓂᐊᖅᐳᖅ ᐊᕐᖕᓇᖅ ᐊᑕᓂᐅᑉ ᓂᕈᐊᖅᑕᖓ ᓄᓕᐊᒃᓴᐅᖁᓪᓗᒍ ᐊᖓᔪᖅᑳᒪ ᐃᕐᖕᓂᖓᓄᑦ. 
45ᓂᐱᖃᖏᓪᓗᖓᓕ ᑐᒃᓯᐊᕐᖕᓂᕋ ᓱᓕ ᐃᓱᓕᓚᐅᕐᖕᓇᒍ, ᑕᑯᒋᑦ ᕇᐱᑲ ᕾᖅᑲᐅᕗᖅ ᐃᒪᖃᐅᑎᒥᒃ ᐃᖅᓱᒡᓗᓂ; ᑕᐅᓄᖓᓗ ᐃᒥᖅᑕᖅᕕᖕᒧᐊᖅᓗᓂ ᐃᒪᖃᐅᑎᓂ ᐃᒻᒥᕇᕐᖕᒪᒍ, ᐅᖃᐅᑎᖅᑲᐅᕙᕋ, ‘ᐃᒥᖅᑎᑦᓱᓐᓇᖅᐱᖔ.’ 
46ᑐᐊᕕᖅᓗᓂ ᐃᖅᓱᒃᑕᓂ ᐲᖅᓗᓂᐅᒃ ᐅᖃᖅᑲᐅᕗᖅ, ‘ᐃᒥᓕᕆᑦ, ᑳᒥᓕᖁᑎᑎᑦᑕᐅᖅ ᐃᒥᖅᑎᓐᓂᐊᕆᕙᒃᑲ.’ ᑕᕝᕙ ᐃᒥᕇᕋᒪ, ᑳᒥᓕᖁᑎᒃᑲ ᐃᒥᖅᑎᓕᖅᑲᐅᒋᕔᑦ. 
47ᐊᐱᕆᒐᒃᑯᓗ, ‘ᑭᐊ ᐸᓂᒋᕚᑎᑦ?’ ᑖᑦᓱᒪ ᑭᐅᕚᖓ, ‘ᐱᑐᐃᓕᐅᑉ ᐸᓂᒋᕚᖓ, ᓁᕼᐅᕆᐅᑉ ᒥᐅᓪᑲᐅᓪᓗ ᐃᕐᖕᓂᖓᑕ,’ ᑕᕝᕙ ᕿᖓᕐᖕᒥᐅᑕᕐᖕᒥᒃ ᑐᓂᓯᕕᒋᓕᖅᑲᐅᕙᕋ ᐊᒡᒐᐅᒻᒥᐅᑕᓂᒡᓗ ᐃᒡᓗᒃᑐᑦ ᐊᑎᑎᓪᓗᒍ. 
48ᐅᑯᓪᓗᖓᓗ ᐊᑕᓂᖅ ᑐᒃᓯᐊᖅᕕᒋᓕᖅᑲᐅᕙᕋ, ᐊᑕᓂᖅ ᓂᖅᑐᖅᓗᒍ, ᐊᖓᔪᖅᑳᒪ ᐂᕝᕙᕋᕼᐋᒻ ᒎᑎᖓ, ᑖᑦᓱᒪ ᐊᖅᑯᑎᓐᓂ ᓈᒻᒪᓈᑦᓯᐊᖅᑐᒥᒃ ᑕᓯᐅᕐᖕᒪᖓ ᐊᖓᔪᖅᑳᒪ ᐃᓚᒋᔭᖓᑕ ᐸᓂᖓᓄᑦ ᐃᕐᖕᓂᖓᑕ ᓄᓕᐊᒃᓴᖓᓄᑦ. 
49ᒫᓐᓇᓕ, ᐊᖓᔪᖅᑳᕋ ᐱᓂᐊᕕᒋᔪᒪᒍᑦᓯᐅᒃ ᐅᐱᒋᓗᒍ ᓱᓕᑦᓯᐊᖅᕕᒋᓗᒍᓗ, ᐅᖃᐅᑎᓚᐅᖅᓯᓐᖓ; ᑍᒤᖏᑉᐸᓪᓗ, ᐅᖃᑦᓯᐊᖅᓗᓯ, ᑕᕝᕙ ᓴᖑᓂᐊᖅᐳᖓ ᑕᓕᖅᐱᒧᑦ ᓴᐅᒥᒧᓪᓘᓐᓃᑦ.”
50ᑕᕝᕙ ᓔᐸᓂᒃᑯᒃ ᐱᑐᐃᓕᒃᑯᒃ ᑭᐅᕘᒃ, “ᑕᒪᓐᓇ ᐊᑕᓂᕐᖕᒥᑦ ᐱᓯᒪᖕᒪᑦ; ᐅᕙᒍᓪᓕ ᐅᖃᒃᑲᓐᓂᕈᓐᓇᓐᖏᓚᒍᑦ ᐱᐅᖏᑦᑐᒥᒃ ᐱᐅᔪᒥᒡᓘᓐᓃᑦ. 
51ᑕᑯᒋᑦ, ᑕᕝᕙ ᕇᐱᑲ ᓵᑦᓯᓐᓃᑉᐳᖅ; ᓇᒃᓴᖅᓗᒍ ᐊᐅᓪᓚᕈᓐᓇᓕᖅᐳᑎᑦ, ᐊᖓᔪᖅᑳᕕᑦ ᐃᕐᖕᓂᖓᑕ ᓄᓕᐊᖅᑖᕆᓕᖅᓕᐅᒃ, ᐊᑕᓂᐅᑉ ᐱᖁᔨᓯᒪᓂᖓ ᒪᓕᒡᓗᒍ.” 
52ᐂᕝᕙᕋᕼᐋᒻᓕ ᐱᔨᖓᑕ ᑕᒪᓐᓇ ᑐᓴᕋᒥᐅᒃ, ᓄᓇᒧᑦ ᐅᑯᕗᖅ ᐊᑕᓂᖅ ᑐᒃᓯᐊᖅᕕᒋᓪᓗᒍ. 
53ᓇᒃᓴᖅᓯᒪᔭᒥᓂᒃ ᐲᔧᓕᖅᐳᖅ ᓯᐅᓪᕕᕆᓂᒃ ᒎᓗᓂᒡᓗ ᓴᓇᓯᒪᔪᓂᒃ, ᐊᓐᓄᕌᓂᒡᓗ, ᕇᐱᑲᒧᓪᓗ ᑐᓂᓪᓗᒋᑦ; ᐊᓂᖓᓄᑦᑕᐅᖅ ᐊᓈᓇᖓᓄᓪᓗ ᑐᓂᓯᕗᖅ ᐊᑭᑐᔪᒃᓴᔭᓂᒃ.
54ᑕᕝᕙ ᑖᓐᓇ ᐃᓚᒋᔭᖏᓪᓗ ᐊᖑᑎᑦ ᓂᕆᓕᖅᐳᑦ ᐃᒥᖅᓗᑎᒡᓗ, ᑕᕝᕙᓂᓗ ᓯᓂᒃᑕᖅᐳᑦ ᐅᓐᓄᐊᒥ. ᐅᓪᓛᒃᑯᓪᓕ ᒪᑭᓐᓇᒥᒃ, ᐊᖑᑦ ᐱᔨ ᐅᖃᓕᖅᐳᖅ, “ᐊᖓᔪᖅᑳᓐᓄᑦ ᐊᐅᓪᓚᕈᓐᓇᖅᑎᓕᖅᓯᓐᖓ.”
55ᐊᓂᖓᓕ ᐊᓈᓇᖓᓗ ᐅᖃᖅᐳᒃ, “ᐊᕐᖕᓇᖅ ᐅᕙᑦᑎᓐᓃᒃᑲᓐᓂᑬᓐᓇᖅᓕ, ᐅᓪᓗᓂᒃ ᖁᓕᓂᒃ, ᑭᖑᓂᖓᒍᑦ ᐊᐅᓪᓚᕈᓐᓇᖅᓯᓂᐊᖅᐳᖅ.”
56ᑖᓐᓇᓕ ᐅᖃᖅᐳᖅ, “ᓄᖅᑲᖓᑎᓐᓂᐊᕐᖕᓇᓯᓐᖓ; ᐊᑕᓂᐅᑉ ᐃᖏᕐᕋᓂᕋ ᓈᒻᒪᓈᑦᓯᐊᖅᑎᓯᒪᖕᒪᒍ; ᐊᐅᓪᓚᖅᑎᓕᖅᓯᓐᖓ ᐅᑎᕐᖕᓂᐊᓕᕋᒪ ᐊᖓᔪᖅᑳᓐᓄᑦ.”
57ᑖᒃᑯᐊ ᐅᖃᖅᐳᑦ, “ᐊᕐᖕᓇᖅ ᕾᖁᓗᒍ ᐊᐱᕆᓚᐅᖅᓚᕗᑦ.” 
58ᕇᐱᑲᓗ ᕾᖁᒐᒥᑦᔪᒃ ᐊᐱᕆᕚᑦ, “ᐅᓇ ᐊᖑᑦ ᐊᐅᓪᓚᖃᑎᒋᔪᒪᕕᐅᒃ?”
59ᑍᒤᒻᒪᑦ ᓇᔭᑎᒃ ᕇᐱᑲ ᑲᒪᔨᖓᓗ ᐊᐅᓪᓚᖃᑕᐅᑎᑉᐹᑦ, ᐂᕝᕙᕋᕼᐋᒻ ᐱᔨᖓᓄᑦ ᐃᓚᒋᔭᖏᓐᓄᓪᓗ. 
60ᑖᒃᑯᐊᓗ ᕇᐱᑲ ᓮᒻᒪᖅᑎᑉᐹᑦ ᐃᒫᒃ ᐅᖃᖅᓗᑎᒃ,
61ᑕᕝᕙ ᕇᐱᑲ ᐱᔨᖏᓪᓗ ᐊᕐᖕᓁᑦ ᐃᓅᓱᒃᑐᑦ ᐸᕐᖕᓇᓕᖅᐳᑦ, ᑳᒥᓕᖕᓂᓗ ᐃᑭᒪᓪᓗᑎᒃ ᐊᖑᑦ ᒪᓕᒃᐹᑦ; ᑍᒤᒻᒪᑦ ᐱᔨᐅᑉ ᕇᐱᑲ ᓇᒃᓴᖅᐹ, ᐊᐅᓪᓚᓕᖅᓗᑎᒡᓗ.
62ᐂᓴᑭᓕ ᑎᑭᓚᐅᖅᐳᖅ ᐱᐊᕐ-ᓚᕼᐂ-ᕈᐂᒥᑦ, ᓄᓇᖃᓕᖅᓗᓂᓗ ᓯᕿᓂᐅᑉ ᓇᓛᓂ ᓂᒋᑉᒥ. 
63ᐂᓴᑭᓗ ᐊᓂᕗᖅ ᐅᓐᓄᓕᕋᑖᖅᑎᓪᓗᒍ ᐃᓱᒪᒃᓴᖅᓯᐅᕈᒪᓪᓗᓂ ᐱᕈᖅᓰᕕᖕᒥ; ᑕᑯᓴᕋᒥᓗ ᑕᑯᓕᖅᐳᖅ ᑳᒥᓕᖕᓂᒃ ᑎᑭᓕᖅᑐᓂᒃ. 
64ᕇᐱᑲᓗ ᑕᑯᓴᕋᒥ, ᐂᓴᑭ ᑕᑯᒐᒥᐅᒃ, ᐃᑭᒪᕕᒋᔭᒥᓂᑦ ᑳᒥᓕᒥᑦ ᐊᖅᑲᖅᐳᖅ; 
65ᐱᔨᓗ ᐊᐱᕆᕚ, ᐅᖃᖅᓗᓂ, “ᑭᓈᓐᓇ ᐊᖑᑦ ᐱᕈᖅᓰᕕᒃᑯᑦ ᐱᓱᒃᐸ ᐅᕙᑦᑎᓐᓂᒃ ᐸᕐᕆᐊᖅᑐᖅ?”
66ᐱᔨᐅᓪᓗ ᐂᓴᑭ ᐅᓂᒃᑲᐅᑎᕚ ᑕᒤᓐᓂᒃ ᐱᓂᐊᕐᖕᓂᕆᓚᐅᖅᑕᒥᓂᒃ. 
67ᑕᕝᕙ ᐂᓴᑭᐅᑉ ᕇᐱᑲ ᑐᐱᕐᖕᒧᐊᕈᑎᕚ ᐊᓈᓇᖓᑕ ᓵᕋᐅᑉ ᐊᖏᕐᕋᕆᖃᑦᑕᓚᐅᖅᑕᖓᓄᑦ, ᓄᓕᐊᖅᑖᕆᓪᓗᒍᓗ; ᐂᓴᑭᐅᓪᓗ ᕇᐱᑲ ᓇᒡᓕᒋᒻᒪᕆᒃᐹ, ᐂᓴᑭᓗ ᒪᓂᒍᖅᑕᐅᕗᖅ ᐊᓈᓇᒥ ᑐᖁᓂᖓᑕ ᑭᖑᕐᖓᓂ.
