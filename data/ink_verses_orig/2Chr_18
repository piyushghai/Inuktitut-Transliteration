1ᔨᕼᐆᓴᐸᑦ ᐊᒃᓗᐃᑦᑐᒻᒪᕆᐅᓚᐅᖅᐳᖅ ᐅᐱᓐᓇᖅᓗᓂᓗ, ᓄᓕᐊᖅᑖᕐᖕᓂᕐᖕᒥᒍᓪᓗ ᐃᓚᓕᐅᑎᓚᐅᖅᐳᖅ ᐂᕼᐊᐱᒧᑦ. 
2ᐊᕐᕌᒍᐃᑦ ᐊᓂᒍᖅᓯᒪᓕᖅᑎᓪᓗᒋᑦ ᐂᕼᐊᑉᒥᒃ ᐳᓛᕆᐊᖅᐳᖅ ᓴᒥᐊᕆᐊᒦᑦᑐᒥᒃ. ᐂᕼᐊᑉᓗ ᑐᖁᑦᓯᕗᖅ ᓰᐱᓂᒃ ᐃᒻᒧᓕᐅᖅᑏᓪᓗ ᐊᖑᓴᓪᓗᖏᓐᓂᒃ ᐅᓄᖅᑐᖅᔪᐊᓂᒃ ᑖᓐᓇ ᐱᓪᓗᒍ ᐃᓚᒋᔭᖏᓐᓄᓪᓗ, ᐃᓇᓐᓇᓱᐊᖅᐹᓗ ᕌᒪᑦ-ᒋᓖᑎᒧᑦ ᐅᓇᑕᖃᑎᒋᔪᒪᓪᓗᒍ. 
3ᐂᕼᐊᑉᓗ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓ ᔫᑕᐅᑉ ᐊᖓᔪᖅᑳᖅᔪᐊᖓᓄᑦ ᔨᕼᐆᓴᐸᑦᒧᑦ ᐅᖃᖅᐳᖅ, “ᐅᓇᑕᕆᐊᖃᑎᒋᔪᓐᓇᖅᐱᖔ ᕌᒪᑦ-ᒋᓖᑎᒨᑦ?”
4ᔨᕼᐆᓴᐸᑦᓗ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓᓄᑦ ᐅᖃᒃᑲᓐᓂᖅᐳᖅ, “ᐊᑕᓂᐅᑉ ᐅᖃᐅᓯᖓᓂᒃ ᖃᐅᔨᒋᐊᖅᑳᖅᑐᒃᓴᐅᕗᒍᒃ.”
5ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᑦ ᑲᑎᑎᑉᐰᑦ, ᐊᖑᑏᑦ 400-ᑦ, ᐅᖃᐅᑎᓪᓗᒋᓪᓗ, “ᐅᓇᑕᕆᐊᖅᑐᒃᓴᐅᕕᑖ ᕌᒪᑦ-ᒋᓖᑎᒧᑦ, ᐅᕝᕙᓗ ᐅᓇᑕᕆᐊᖅᑐᒃᓴᐅᓐᖏᓚᒎᑦ?”
6ᔨᕼᐆᓴᐸᑦᓕ ᐅᖃᖅᐳᖅ, “ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᓂᒃ ᐱᑕᖃᕆᐊᓪᓚᓐᖏᓛᖅ ᐊᐱᕆᔪᓐᓇᖅᑕᑦᑎᓐᓂᒃ?”
7ᐄᓴᕅᓕᒥᐅᓪᓕ ᐊᖓᔪᖅᑳᖅᔪᐊᖓ ᑭᐅᕗᖅ ᔨᕼᐆᓴᐸᑦᒧᑦ, “ᐊᖑᑎᑕᖃᖅᐳᖅ ᐊᐱᕆᔪᓐᓇᖅᑕᑦᑎᓐᓂᒃ ᐊᑕᓂᐅᑉ ᐅᖃᐅᓯᖓᓂᒃ, ᒤᑬᐊ ᐃᒻᓚᐅᑉ ᐃᕐᖕᓂᖓ; ᑭᓯᐊᓂᓕ ᐆᒥᒋᕙᕋ, ᐱᐅᔪᓂᒃ ᐅᖃᕈᓐᓇᖏᒻᒪᑦ ᐅᕙᓐᓄᑦ, ᐱᐅᖏᑦᑐᒥᒃ ᑭᓯᐊᓂ.”
8ᐄᓴᕅᓕᒥᐅᑉ ᐊᖓᔪᖅᑳᖅᔪᐊᖓ ᕾᖁᔨᕗᖅ ᐊᖓᔪᖅᑳᖑᔪᒥᒃ ᐅᖃᐅᑎᓪᓗᒍᓗ, “ᒤᑬᐊ ᐃᒻᓚᐅᑉ ᐃᕐᖕᓂᖓ ᑐᐊᕕᓪᓗᓯ ᕾᖁᓯᐅᒃ.”
9ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓ ᔨᕼᐆᓴᐸᑦᓗ ᔫᑕᐅᑉ ᐊᖓᔪᖅᑳᖅᔪᐊᖓ ᐊᓐᓄᕌᖅᓯᒪᕘᒃ ᐅᓕᒡᔪᐊᒥᖕᓂᒃ, ᐊᑐᓂᑦ ᐃᒃᓯᕙᐅᑕᖅᔪᐊᕐᖕᒥ ᐃᒃᓯᕚᖅᓗᑎᒃ; ᐃᕖᔧᕕᐅᑉ ᓇᑎᖓᓂ ᓴᒥᐊᕆᐊᑉ ᐃᑎᖅᑕᖅᕕᖓᑕ ᓯᕗᕌᓂ; ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᑦ ᓯᕗᕌᓂ ᐅᖃᓪᓚᒃᑎᓪᓗᒋᑦ.
10ᔨᑎᑬᐊ ᓯᓈᓇᐅᑉ ᐃᕐᖕᓂᖓ ᓴᓇᓯᒪᕗᖅ ᐃᒻᒥᓄᑦ ᓇᒡᔪᓂᒃ ᓴᕕᕋᔭᖕᓂᒃ, ᐅᖃᖅᓗᓂᓗ, “ᐊᑕᓂᖅ ᐃᒫᒃ ᐅᖃᖅᐳᖅ, ‘ᐅᑯᖕᓄᖓ ᓯᕆᐊᒥᐅᑦ ᑐᖁᕋᕈᒫᖅᐸᑎᑦ ᓄᖑᓚᐅᖅᑳᖅᑎᓐᓇᒋᑦ.’” 
11ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᑦ ᑍᒫᑦᓮᓐᓇᖅ ᐅᖄᕗᑦ ᐅᖃᖅᓗᑎᒃ, “ᑕᑉᐸᐅᖓ ᐂᓕᕆᑦ ᕌᒪᑦ-ᒋᓖᑎᒧᑦ ᓵᓚᖃᕆᐊᖅᑐᖅᓗᑎᑦ, ᐊᑕᓂᐅᑉ ᐊᖓᔪᖅᑳᖅᔪᐊᑉ ᐊᒡᒐᖏᓐᓄᑦ ᑐᓂᓂᐊᖅᐹ.”
12ᐅᖃᕆᐊᖅᑐᖅᑎᑕᐅᔪᖅ ᒤᑬᐊᒧᑦ ᐅᖃᖅᐳᖅ, ᐅᖃᐅᑎᓪᓗᒍ, “ᑕᑯᒋᑦ, ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖏᑦ ᐊᑕᐅᓯᐅᓕᖅᑲᖓᔪᒥᒃ ᐅᖃᓪᓚᒃᐳᑦ ᑲᔪᖏᖅᓮᓪᓗᑎᒃ ᐊᖓᔪᖅᑳᖅᔪᐊᕐᖕᒥᒃ; ᑍᒫᒃᑕᐅᖅ ᐃᕝᕕᑦ ᐅᖃᐅᓯᖏᑎᑐᑦ ᐅᖃᓕᕆᑦ ᑲᔪᖏᖅᓮᓗᑎᑦ ᐊᖓᔪᖅᑳᖅᔪᐊᕐᖕᒥᒃ.”
13ᒤᑬᐊᓕ ᐅᖃᖅᐳᖅ, “ᐊᑕᓂᖅ ᐃᓅᖕᒪᑦ, ᒎᑎᒪ ᐅᖃᖁᔭᖓᓂᒃ, ᐅᖃᕐᖕᓂᐊᖅᐳᖓ.”
14ᐊᖓᔪᖅᑳᖅᔪᐊᕐᖕᒧᑦ ᑎᑭᒻᒪᑦ ᐊᖓᔪᖅᑳᖅᔪᐊᑉ ᐅᖃᐅᑎᕚ, “ᒥᑬᐊ, ᐅᓇᑕᕆᐊᖅᑐᒃᓴᐅᕕᑖ ᕌᒪᑦ-ᒋᓖᑎᒧᑦ, ᐅᕝᕙᓘᓐᓃᑦ ᐅᓇᑕᕆᐊᖅᑐᒃᓴᐅᓐᖏᓚᖓ?”
15ᐊᖓᔪᖅᑳᖅᔪᐊᑉ ᐅᖃᐅᑎᕚ, “ᖃᑦᓯᐊᖅᑎᖅᓗᖓ ᐅᖃᐅᑎᖃᑦᑕᕆᐊᖃᖅᐱᒌᑦ ᐅᖃᖁᓪᓗᑎᑦ ᓱᓕᓪᓚᕆᑦᑐᒥᒃ ᐊᑕᓂᐅᑉ ᐊᑎᖓᓂ?”
16ᐅᖃᐅᑎᕚᓗ, “ᐄᓴᕅᓕᒥᐅᓕᒫᑦ ᑕᑯᓚᐅᖅᐸᒃᑲ ᓯᐊᒻᒪᖅᓯᒪᑎᓪᓗᒋᑦ ᖃᖅᑬᑦ ᖄᖏᓐᓂ, ᓰᐱᑎᑐᑦ ᐰᖅᓯᔨᖃᖏᑦᑐᑎᑐᑦ; ᐊᑕᓂᖅᓗ ᐅᖃᖅᐳᖅ, ‘ᐅᑯᐊ ᐊᖓᔪᖅᑳᖃᖏᑦᑐᑦ; ᐊᑕᖏᖅᓗᑎᒃ ᐊᑐᓂᑦ ᐊᖏᕐᕋᓕᖅᓕᑦ ᐃᓱᒫᓗᖏᓪᓗᑎᒃ.’”
17ᐄᓴᕅᓕᒥᐅᓪᓗ ᐊᖓᔪᖅᑳᖅᔪᐊᖓ ᔨᕼᐆᓴᐸᑦᒧᑦ ᐅᖃᖅᐳᖅ, “ᐅᖃᐅᑎᓚᐅᓐᖏᓚᒌᑦ? ᐱᐅᔪᓂᒃ ᐅᖃᓪᓚᓚᐅᖅᓯᒪᖏᓐᓂᖓᓂᒃ ᐅᕙᓐᓅᑦ, ᐱᐅᖏᑦᑐᓂᒃ ᑭᓯᐊᓂ.”
18ᒤᑬᐊᓗ ᐅᖃᓕᖅᐳᖅ, “ᑍᒤᒻᒪᑦ ᐊᑕᓂᐅᑉ ᐅᖃᐅᓯᖓ ᑐᓴᖅᓯᐅᒃ: ᐊᑕᓂᖅ ᑕᑯᓚᐅᖅᐸᕋ ᐃᒃᓯᕙᔪᖅ ᐃᒃᓯᕙᐅᑕᖅᔪᐊᕐᖕᒥᓂ, ᕿᓚᖕᒥᐅᒐᓴᒡᔪᐃᓪᓗ ᓇᖏᖅᑐᑦ ᑕᓕᖅᐱᐊᓂ ᓴᐅᒥᐊᓂᓗ; 
19ᐊᑕᓂᖅᓗ ᐅᖃᖅᐳᖅ, ‘ᑭᐊᓕ ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓ ᐂᕼᐊᑉ ᑎᓕᐅᕐᖕᓂᐊᖅᐸᐅᒃ ᐂᖁᓗᒍ ᕌᒪᑦ-ᒋᓖᑎᒧᑦ ᑲᑕᖁᓪᓗᒍ?’ ᐃᓚᖏᑦ ᐃᒫᒃ ᐅᖃᖅᐳᑦ, ᐃᓚᖏᓪᓗ ᐃᒫᒃ ᐅᖃᖅᓗᑎᒃ. 
20ᑕᕝᕙ ᐊᓂᕐᖕᓂᖅ ᓯᕗᒧᐊᒃᐳᖅ ᓇᖏᖅᓯᓪᓗᓂᓗ ᐊᑕᓂᐅᑉ ᓵᖓᓂ, ᐅᖃᖅᓗᓂ, ‘ᑎᓕᐅᕈᒪᕙᕋ.’ ᐊᑕᓂᐅᓪᓗ ᐅᖃᐅᑎᕚ, ‘ᖃᓄᐃᓕᐅᖅᓗᑏᑦ?’ 
21ᐅᖃᐅᑎᕚᓗ, ‘ᐅᕙᖓ ᐊᓂᕐᖕᓂᐅᓗᖓ ᓴᒡᓗᓂᕐᖕᒥᒃ ᐅᖃᖅᑎᖏᑕ ᖃᓂᖏᓐᓄᑦ ᐃᓕᓯᓂᐊᖅᐳᖓ.’ ᐊᑕᓂᐅᑉ ᐅᖃᐅᑎᕚ, ‘ᑲᔪᖏᖅᓴᕐᖕᓂᐊᖅᐸᑦ, ᓵᓚᖃᕐᖕᓂᐊᖅᐳᑎᑦ; ᐂᓕᕆᑦ ᑍᒤᓕᐅᕆᐊᖅᑐᖅᓗᑎᑦ.’
22ᒫᓐᓇ ᑍᒤᒻᒪᑦ ᑕᑯᒋᑦ, ᐊᑕᓂᐅᑉ ᐊᓂᕐᖕᓂᕐᖕᒥᒃ ᓴᒡᓗᔪᒥᒃ ᐅᖃᖅᑎᓕᒫᑎᑦ ᖃᓂᖏᓐᓄᑦ ᐃᓕᓯᕕᒋᓯᒪᕔᑦ; ᐊᑕᓂᐅᑉ ᐱᐅᖏᑦᑐᒥᒃ ᐅᖃᐅᓯᕆᓯᒪᕚᑎᑦ.”
23ᑕᕝᕙ ᔨᑎᑬᐊᐅᑉ ᓯᓈᓇᐅᑉ ᐃᕐᖕᓂᖓᑕ ᐅᐸᒃᐹ ᒤᑬᐊᓗ ᐸᑎᒃᐹ ᐅᓗᐊᖓᒍᑦ, ᐅᖃᐅᑎᓪᓗᒍᓗ, “ᖃᖓ ᐊᑕᓂᐅᑉ ᐊᓂᕐᖕᓂᖓ ᐅᕙᓐᓂᓐᖔᖅᓗᓂ ᐃᓕᖕᓄᑦ ᐅᖃᓪᓚᓕᕐᖕᓂᖅᐸ?”
24ᒤᑬᐊᐅᑉ ᐅᖃᐅᑎᕚ, “ᑕᑯᒋᑦ, ᐅᓪᓗᖅ ᓇᓪᓕᐅᑎᒃᐸᑦ ᖃᐅᔨᔪᒫᖅᐳᑎᑦ ᐃᔨᕆᐊᖅᑐᕈᕕᑦ ᐃᒡᓗᕈᓯᐅᑉ ᐃᓗᓪᓕᖅᐹᖓᓄᑦ.”
25ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓ ᐅᖃᖅᐳᖅ, “ᒤᑬᐊ ᑎᒍᔭᐅᓗᓂ ᐅᑎᖅᑎᑕᐅᓕ ᐋᒪᓐᒧᑦ ᐃᒡᓗᒐᓮᑦ ᐊᐅᓚᑦᓯᔨᖓᓄᑦ, ᔪᐊᓯᒧᓪᓗ ᐊᖓᔪᖅᑳᖅᔪᐊᑉ ᐃᕐᖕᓂᖓᓄᑦ, 
26ᐅᖃᐅᑎᓗᒍᓗ, ‘ᐊᖓᔪᖅᑳᖅᔪᐊᖅ ᐃᒫᒃ ᐅᖃᖅᐳᖅ, ᐅᓇ ᑎᒍᔭᐅᒪᕕᖕᒧᐊᖅᑕᐅᓕ, ᓂᕿᖃᖅᑎᓪᓗᒍᓗ ᓂᐅᖂᔭᒥ ᐃᒥᕐᖕᒥᒡᓗ ᐊᓯᖃᖏᑦᑐᓂᒃ, ᐅᑎᖅᑳᖅᑎᓐᓇᖓ ᖃᓄᐃᖏᑦᓯᐊᖅᓗᖓ.’”
27ᒤᑬᐊᓕ ᐅᖃᖅᐳᖅ, “ᐅᑎᕐᖕᓂᐊᕈᕕᑦ ᖃᓄᐃᖏᑦᓯᐊᖅᓗᑎᑦ, ᑕᕝᕙ ᐊᑕᓂᖅ ᐅᕙᒃᑯᑦ ᐅᖃᓪᓚᒃᓯᒪᒐᔭᓐᖏᓚᖅ.” ᐅᖃᒃᑲᓐᓂᖅᐳᖅᓗ, “ᓈᓚᒋᑦᓯ ᐃᓄᓕᒫᖑᔪᓯ, ᐅᖃᐅᓯᕆᔭᓐᓂᒃ!”
28ᑕᕝᕙ ᐄᓴᕅᓕᒥᐅᑉ ᐊᖓᔪᖅᑳᖅᔪᐊᖓ ᔨᕼᐆᓴᐸᑦᓗ ᔫᑕᒥᐅᑦ ᐊᖓᔪᖅᑳᖅᔪᐊᖓ ᐂᓚᐅᖅᐴᒃ ᕌᒪᑦ-ᒋᓖᑎᒧᑦ. 
29ᐄᓴᕅᓕᒥᐅᑦ ᐊᖓᔪᖅᑳᖓ ᐅᖃᖅᐳᑦ ᔨᕼᐆᓴᐸᑦᒧᑦ, “ᐅᕙᓐᓂᒃ ᐃᓕᑕᕐᖕᓇᕈᓐᓃᖅᑎᓪᓗᖓ ᐅᓇᑕᕆᐊᕈᒪᕗᖓ, ᐃᕝᕕᓪᓕ ᐅᓕᒡᔪᐊᑦ ᐊᑐᓕᕈᒃ.” ᑕᕝᕙ ᐄᓴᕅᓕᒥᐅᑉ ᐊᖓᔪᖅᑳᖅᔪᐊᖓ ᐃᒻᒥᓂᒃ ᐃᓕᑕᕐᖕᓇᕈᓐᓃᖅᑎᑉᐳᖅ; ᐅᓇᑕᕆᐊᓕᖅᓗᑎᒡᓗ.
30ᓯᕆᐊᒥᐅᓪᓕ ᐊᖓᔪᖅᑳᖅᔪᐊᖓᑦ ᑎᓕᓯᓚᐅᖅᐳᖅ ᐊᖓᔪᖅᑳᖁᑎᒥᓄᑦ ᐊᒃᓴᓗᐊᓕᖕᒦᑦᑐᓄᑦ ᐅᖃᐅᑎᓪᓗᒋᑦ, “ᐅᓇᑕᖅᑍᓕᒋᑦᓯ ᒥᑭᔪᓂᒃ ᐊᖏᔪᓂᒡᓗ, ᐄᓴᕅᓕᒥᐅᑦ ᐊᖓᔪᖅᑳᖅᔪᐊᖓᓂᒃ ᑖᑦᓱᒥᖓᑐᐊᖅ ᐱᓇᓱᐊᕐᖕᓂᐊᖅᐳᓯ.” 
31ᐊᒃᓴᓗᐊᓕᖕᓃᑦᑐᑦ ᐊᖓᔪᖅᑲᐅᔪᑦ ᑕᑯᒐᒥᒃ ᔨᕼᐆᓴᐸᑦᒥᒃ ᐅᖃᖅᐳᖅ, “ᑍᑲ ᐄᓴᕅᓕᒥᐅᑉ ᐊᖓᔪᖅᑳᖅᔪᐊᖓ!” ᑖᑦᓱᒥᖓᓗ ᐅᓇᑕᕆᐊᓕᖅᐳᑦ; ᔨᕼᐆᓴᐸᑦᓕ ᐊᑕᓂᕐᖕᒧᑦ ᕾᒐᓛᖅᐳᖅ ᐃᑲᔪᖅᑕᐅᔪᒪᓪᓗᓂ, ᐊᑕᓂᐅᓪᓗ ᐃᑲᔪᓕᖅᐹ. ᒎᑎᐅᓪᓗ ᓴᖑᑎᑉᐰᑦ ᑖᑦᓱᒪᓐᖓᑦ. 
32ᐊᒃᓴᓗᐊᓕᖕᓂᒡᓕ ᐊᖓᔪᖅᑳᑦ ᑕᑯᒐᒥᒃ ᐄᓴᕅᓕᒥᐅᓄᑦ ᐊᖓᔪᖅᑳᖅᔪᐊᖑᖏᓐᓂᖓᓂᒃ, ᕿᒪᒃᐹᑦ ᒪᓕᒍᓐᓃᖅᓗᒍ. 
33ᐊᖑᑏᓪᓕ ᐃᓚᖓᑦ ᐱᓯᒋᐊᖅᐳᖅ ᑕᕝᕗᖓᑐᐃᓐᓇᖅ, ᐄᓴᕅᓕᒥᐅᓪᓗ ᐊᖓᔪᖅᑳᖅᔪᐊᖓᑦ ᓴᐴᓗᑕᖓᑕ ᓴᒡᕕᖕᒥᐅᑕᖓᑕᓗ ᑭᒡᓕᖓᒍᑦ ᐱᓯᒃᐹ; ᑍᒤᒻᒪᑦ ᐅᖃᖅᐳᖅ ᐊᖁᑎᒥᓄᑦ ᐊᒃᓴᓗᐊᓕᖕᓄᑦ, “ᐅᑎᕆᐊᓕᕆᖅ ᕿᒪᐅᑎᓗᖓ ᐅᓇᑕᖅᑐᓂᑦ, ᐃᑭᓕᖅᑕᐅᒐᒪ.” 
34ᐅᓇᑕᖅᑐᒻᒪᕆᐊᓘᓚᐅᖅᐳᑦ ᑕᕝᕙᓂ ᐅᓪᓗᒥ, ᐄᓴᕅᓕᒥᐅᓪᓗ ᐊᖓᔪᖅᑳᖅᔪᐊᖓ ᐃᒻᒥᓂᒃ ᐃᑲᔫᓯᖅᓯᒪᓪᓗᓂ ᕿᒧᒃᓯᐅᑎᒧᑦ ᐊᒃᓴᓗᐊᓕᖕᒧᑦ ᓯᕆᐊᒥᐅᑦ ᓵᓐᖓᓚᐅᖅᐰᑦ ᐅᓐᓄᒃ ᑎᑭᓪᓗᒍ; ᓯᕿᓂᖅᓗ ᓂᐱᑎᓪᓗᒍ ᑐᖁᕗᖅ.
