1ᑕᕝᕙ ᐊᓂᕐᖕᓂᐅᑉ ᔩᓱᓯ ᑕᓯᐅᖅᐹ ᓄᓇᖃᖅᕕᐅᕙᖏᑦᑐᒧᑦ, ᐆᒃᑐᖅᓗᒃᑕᐅᖁᓪᓗᒍ ᓵᑖᓇᓯᒧᑦ. 
2ᐅᓪᓗᓂᒡᓕ ᐅᓐᓄᐊᓂᒡᓗ 40-ᓂᒃ ᓂᕆᓚᐅᖏᓐᓇᒥ, ᑳᓕᖅᐳᖅ. 
3ᐆᒃᑐᖅᓗᐃᔨᐅᓪᓗ ᑎᑭᑉᐹ ᐅᖃᐅᑎᓪᓗᒍᓗ, “ᒎᑎᐅᑉ ᐃᕐᖕᓂᕆᒃᐸᑎᑦ, ᐅᑯᐊ ᐅᔭᕅᑦ ᓂᐊᖂᔭᓐᖑᖅᑎᓚᐅᒃᑭᑦ.”
4ᔩᓱᓯᐅᓪᓕ ᑭᐅᕚ, “ᒎᑎᐅᑉ ᐅᖃᐅᓯᖏᓐᓂ ᑎᑎᕋᖅᓯᒪᕗᖅ, ‘ᐃᓄᒃ ᓂᐊᖂᔭᑐᐃᓐᓇᕐᖕᒥᒃ ᐃᓅᑦᔪᑎᖃᕈᓐᓇᓐᖏᓚᖅ, ᒎᑎᐅᓪᓕ ᐅᖃᐅᓯᖏᓐᓂᒃ ᖃᓂᖓᓂᑦ ᐊᓂᔪᓕᒫᓂᒃ ᐃᓅᑦᔪᑎᒃᓴᖃᖅᐳᖅ.’”
5ᑕᕝᕙ ᓵᑖᓇᓯᐅᑉ ᔩᓱᓯ ᔪᕉᓴᓚᒧᐊᕈᑎᕚ ᐃᑦᔪᕐᖕᓁᑦᑐᓄᑦ ᐃᒡᓗᒐᓴᖕᓄᑦ, ᖃᕝᕕᖅᑎᑉᐹᓗ ᑐᒃᓯᐊᖅᕕᒡᔪᐊᑉ ᐳᖅᑐᓂᖅᐹᖓᓄᑦ. 
6ᐅᖃᐅᑎᓪᓗᒍᓗ, “ᒎᑎᐅᑉ ᐃᕐᖕᓂᕆᒃᐸᑎᑦ, ᑕᐅᓄᖓ ᐃᓕᖕᓂᒃ ᑲᑕᒃᑎᓚᐅᕆᑦ, ᒎᑎᐅᑉ ᐅᖃᐅᓯᖏᓐᓂ ᑎᑎᕋᖅᓯᒪᖕᒪᑦ,
7ᔩᓱᓯᐅᑉ ᑭᐅᕚ, “ᒎᑎᐅᑉ ᐅᖃᐅᓯᖏᓐᓂ ᑎᑎᕋᖅᓯᒪᒋᕗᖅ, ‘ᐊᑕᓂᕐᖕᒥᒃ ᒎᑎᖕᓂᒃ ᐆᒃᑐᖅᓗᐃᔪᒃᓴᐅᓐᖏᓚᑎᑦ.’”
8ᐊᒻᒪ ᓵᑖᓇᓯᐅᑉ ᔩᓱᓯ ᐊᐅᓪᓚᕈᑎᕚ ᖃᖅᑲᒧᑦ ᐳᖅᑐᔪᐊᓗᖕᒧᑦ, ᑕᑯᑎᓪᓗᒍᓗ ᓯᓚᖅᔪᐊᕐᖕᒥᐅᑦ ᐊᖓᔪᖅᑲᐅᕕᖏᓐᓂᒃ ᑕᑯᒥᓇᕐᖕᓂᖏᓐᓂᒡᓗ. 
9ᐅᖃᐅᑎᓪᓗᒍᓗ, “ᑕᒪᒃᑯᐊᓕᒫᑦ ᑐᓂᓂᐊᖅᐸᒃᑲ ᐃᓕᖕᓄᑦ, ᓵᓐᓄᑦ ᓰᖅᑯᖅᓗᑎᑦ ᑐᒃᓯᐊᖅᕕᒋᒍᕕᖓ.”
10ᑕᕝᕙ ᔩᓱᓯᐅᑉ ᑭᐅᕚ, “ᓵᑖᓇᓰ ᐅᕙᓐᓂᑦ ᐊᐅᓪᓚᕆᑦ! ᒎᑎᐅᑉ ᐅᖃᐅᓯᖏᓐᓂ ᑎᑎᕋᖅᓯᒪᖕᒪᑦ, ‘ᐊᑕᓂᕐᖕᒧᑦ ᒎᑎᖕᓄᑦ ᑐᒃᓯᐊᖅᑐᒃᓴᐅᕗᑎᑦ ᑖᓐᓇᓗ ᑭᓯᒥ ᐱᔨᑦᓯᖅᑕᒃᓴᕆᕙᑦ!’”
11ᑕᕝᕙ ᓵᑖᓇᓯᐅᑉ ᕿᒪᒃᐹ; ᑕᑯᒋᓪᓗ, ᐂᖏᓖᑦ ᔩᓱᓯ ᐅᐸᒃᓗᒍ ᐃᑲᔪᓕᖅᐹᑦ.
12ᔩᓱᓯᓗ ᑐᓴᕋᒥ ᔪᐊᓇᓯᐅᑉ ᑎᒍᔭᐅᓂᖓᓂᒃ, ᒐᓕᓕᐊᒧᐊᖅᐳᖅ. 
13ᐃᒡᓗᒐᓮᓪᓗ ᓈᓴᕇᑎᑦ ᕿᒪᒡᓗᒋᑦ ᑲᐲᕐᓂᐊᒥ ᓄᓇᖃᕆᐊᖅᑐᓕᖅᐳᖅ, ᑕᓯᐅᑉ ᓯᓈᓃᑦᑐᒥ, ᔨᐳᓗᓂᐅᑉ ᓇᐸᑕᓕᐅᓪᓗ ᐃᓚᖓᓃᑦᑐᒧᑦ. 
14ᑍᒤᓚᐅᖅᐳᖅ ᒎᑎᐅᑉ ᐱᔪᖃᓛᖅᑐᒥᒃ ᐅᖃᖅᑎᖓᑕ ᐂᓮᐊᓯᐅᑉ ᐅᖃᐅᓯᖏᑦ ᓇᓚᐅᑦᓯᓕᖁᓪᓗᒋᑦ, ᐅᖃᖅᑐᑦ:
15“ᔨᐳᓗᓂᐅᑉ ᓄᓇᖓ, ᓇᐸᑕᓕᐅᓪᓗ ᓄᓇᖓ,
16ᑕᕝᕙᓂ ᐃᓄᐃᑦ ᑖᖅᑐᒦᑦᑐᑦ
17ᑕᕝᕙᓐᖓᓪᓗ ᐱᒋᐊᖅᓗᒍ ᔩᓱᓯ ᐊᔪᕆᖅᑐᐃᓯᕗᖅ, ᐅᖃᖅᓗᓂ: “ᖃᕿᐊᓕᕆᑦᓯ, ᒎᑎᐅᑉ ᐊᑕᓂᐅᕕᐊ ᖃᒡᓕᓕᕐᖕᒪᑦ!”
18ᔩᓱᓯ ᒐᓕᓕᐊᑉ ᑕᓯᖅᔪᐊᖓᑕ ᓯᓈᒍᑦ ᐱᓱᒃᓗᓂ, ᑕᑯᕗᖅ ᓄᑲᕇᖕᓂᒃ ᒪᕐᕉᖕᓂᒃ, ᓮᒨᓂᒥᒃ ᐲᑦᑐᕉᓯᒥᒃ ᑍᔭᐅᔪᖅ ᖃᑕᓐᖑᑖᓂᒡᓗ ᐋᓐᑐᕉᒥᒃ, ᓄᓗᑦᔨᕋᓱᐊᖅᑑᖕᓂᒃ ᑕᓯᕐᖕᒧᑦ, ᐃᖃᓗᒃᓯᐅᖅᑎᐅᒐᒥᒃ. 
19ᔩᓱᓯᓗ ᑖᒃᑯᖕᓄᖓ ᐅᖃᖅᐳᖅ, “ᒪᓕᒃᓯᓐᖓ, ᐃᓄᖕᓂᒃ ᐃᖃᓗᒐᓱᒃᑐᑎᑐᑦ ᐱᓇᓱᐊᖅᑎᓐᓂᐊᕋᑦᓯᒃ.” 
20ᑕᕝᕔᓐᓇᖅ ᓄᓗᐊᑎᒃ ᕿᒪᒡᓗᒋᑦ, ᔩᓱᓯᓗ ᒪᓕᓕᖅᐹᒃ.
21ᑕᕝᕙᖓᓪᓗ ᐱᓱᓕᕐᖕᒥᒐᒥ, ᓄᑲᕇᖕᓂᒃᑕᐅᖅ ᒪᕐᕉᖕᓂᒃ ᑕᑯᒋᕗᖅ, ᔧᒥᓯᒥᒃ ᔪᐊᓇᓯᒥᒡᓗ ᔨᐱᑎᐅᑉ ᐃᕐᖕᓂᖏᖕᓂᒃ, ᑖᒃᑯᐊᒃ ᐅᒥᐊᒦᑉᐴᒃ ᐊᑖᑕᑎᒃ ᔨᐱᑎ ᐃᓚᒋᓪᓗᒍ, ᓄᓗᐊᒥᖕᓂᒃ ᐊᑐᐃᓐᓇᕈᖅᑎᕆᔫᒃ, ᑖᒃᑯᐊᒃᑕᐅᖅ ᕾᖁᕚᒃ. 
22ᑕᕝᕔᓐᓇᖅᓗ ᐅᒥᐊᖅ ᐊᑖᑕᑎᒃᓗ ᕿᒪᒃᐹᒃ, ᔩᓱᓯᓗ ᒪᓕᓕᖅᓗᒍ.
23ᔩᓱᓯᓗ ᒐᓕᓕᐊᓕᒫᒥ ᓇᒧᑐᐃᓐᓇᖅ ᐂᖃᑦᑕᖅᐳᖅ, ᐊᔪᕆᖅᑐᐃᕙᒡᓗᓂᓗ ᔫᑎᑦ ᐅᒃᐱᕐᖕᓂᕐᖕᒧᑦ ᑲᑎᒪᕕᖏᓐᓂ, ᐅᖃᐅᓯᖃᖅᓗᓂᓗ ᐅᖃᐅᓯᕐᖕᓂᒃ ᑐᓴᕈᒥᓇᖅᑐᓂᒃ ᒎᑎᐅᑉ ᐊᑕᓂᐅᕕᖓᓂᒃ, ᐊᑦᔨᒌᖏᑦᑐᓂᒡᓗ ᐋᓐᓂᐊᓖᑦ ᖃᓂᒪᔪᓪᓗ ᐃᓄᐃᑦ ᐋᖅᑭᒃᐰᑦ. 
24ᑐᓴᐅᒪᔭᐅᓕᖅᐳᖅᓗ ᓄᓇᒥ ᓯᕆᐊᓕᒫᒥ, ᐃᓄᐃᓪᓗ ᑕᕝᕗᓐᖓᐅᑦᔨᕗᑦ ᖃᓂᒪᔪᖁᑎᒥᖕᓂᒃ, ᐊᑦᔨᒌᖏᑦᑐᓂᒃ ᖃᓂᒻᒪᓯᖃᖅᑐᓂᒃ, ᐃᓕᖅᑯᓯᖅᓗᒡᑐᓂᒡᓗ, ᐊᓂᕐᖕᓂᖅᓗᖕᒧᓪᓗ ᐃᑎᖅᕕᐅᓯᒪᔪᓂᒃ, ᖀᖅᓱᖅᐸᒃᑐᓂᒡᓗ, ᓄᑭᖃᖏᑦᑐᓂᒡᓗ, ᔩᓱᓯᐅᓪᓗ ᑕᒪᕐᖕᒥᒃ ᐋᖅᑭᒃᐰᑦ. 
25ᐃᓄᒋᐊᒃᑐᖅᔪᐊᓪᓗ ᒪᓕᒃᐹᑦ ᒐᓕᓕᐊᒥᑦ ᑎᑲᐳᓖᓯᒥᓪᓗ, ᔪᕉᓴᓚᒥᓪᓗ, ᔫᑎᐊᒥᓪᓗ, ᔪᐊᕐᑕᓂᐅᓪᓗ ᐊᑭᐊᓂᑦ ᐱᓯᒪᔪᓕᒫᑦ ᒪᓕᒃᐹᑦ.
