1ᒫᓐᓇᓕ ᓂᖀᑦ ᑐᓂᕐᕈᑕᐅᓯᒪᔪᑦ ᒎᑎᓐᖑᐊᓄᑦ ᐱᑦᔪᑎᒋᓪᓗᒋᑦ.
2ᐃᓄᒡᓕ ᖃᐅᔨᒪᓇᓱᒋᔪᖅ ᖃᐅᔨᒪᔭᕆᐊᖃᓪᓚᕆᒃᑕᒥᓂᒃ ᓱᓕ ᖃᐅᔨᒪᓐᖏᓚᖅ. 
3ᒎᑎᒥᒡᓕ ᐱᓐᓇᕆᔭᖃᖅᑐᖅ ᑖᓐᓇ ᒎᑎᐅᑉ ᖃᐅᔨᒪᕚ.
4ᑍᒤᒻᒪᑦ ᒎᑎᓐᖑᐊᓄᑦ ᑐᓂᕐᕈᑕᐅᔪᕕᓂᕐᖕᓂᒃ ᓂᕿᒥᒃ ᓂᕆᖃᑦᑕᕐᖕᓂᖅ ᐱᑦᔪᑎᒋᓪᓗᒍ; ᖃᐅᔨᒪᒐᑦᑕ ᒎᑎᓐᖑᐊᑦ ᓱᓇᐅᖏᑦᓯᐊᕐᖕᒪᑕ ᓯᓚᖅᔪᐊᕐᖕᒥ, ᒎᑎᑕᖃᖏᒻᒪᓪᓗ ᒎᑎᑑᔪᑉ ᐊᓯᐊᓂᒃ. 
5ᒎᑎᐅᓂᕋᖅᑕᐅᔪᓂᒃ ᐱᑕᖃᕋᓗᐊᖅᑎᓪᓗᒍ, ᕿᓚᖕᒥᓘᓐᓃᑦ ᓄᓇᒥᓘᓐᓃᑦ ᒎᑎᒋᔭᐅᔪᑦ ᐅᓄᕐᖕᒪᑕ; ᐊᑕᓂᕆᔭᐅᔪᓪᓗ ᐅᓄᕆᓪᓗᑎᒃ, 
6ᐅᕙᑦᑎᓐᓄᓪᓕ ᒎᑎ ᐊᑕᐅᓯᐅᕗᖅ, ᐊᑖᑕ, ᑖᑦᓱᒪᓐᖓᑦ ᓱᓇᓕᒫᑦ ᐱᓯᒪᖕᒪᑕ, ᑖᑦᓱᒨᓇᓗ ᐃᓅᓪᓗᑕ; ᐊᑕᓂᖅᓗ ᐊᑕᐅᓯᐅᕗᖅ ᔩᓱᓯ ᙭ᔅᑑᓯ, ᑖᑦᓱᒨᓇ ᓱᓇᓕᒫᑦ ᐱᓐᖑᖅᑎᑕᐅᓯᒪᖕᒪᑕ ᑖᑦᓱᒨᓇᓗ ᐃᓅᓪᓗᑕ.
7ᑕᒪᕐᖕᒥᒡᓕ ᑕᒪᑐᒥᖓ ᖃᐅᔨᒪᔪᐃᓐᓇᐅᓐᖏᓚᑦ. ᐃᓚᖏᑦ ᓱᓕ ᒎᑎᓐᖑᐊᖃᓕᒪᖕᒪᑕ ᓂᕿᒥᒡᓗ ᑍᒤᑦᑐᓄᑦ ᑐᓂᕐᕈᑕᐅᓇᓱᒋᔭᒥᖕᓂᒃ ᓂᕆᕙᖕᒪᑕ, ᐃᓱᒪᖏᓪᓗ ᓴᓐᖐᑦᑑᖕᒪᑕ, ᓇᕐᕈᓇᖅᑎᑕᐅᓇᓱᒋᕗᑦ. 
8ᓂᕿᒧᓪᓕ ᒎᑎᒧᑦ ᖃᒡᓕᕚᓪᓕᖅᑎᑕᐅᓐᖏᓚᒍᑦ; ᐊᓯᐅᔨᕚᓪᓕᕐᖕᓂᐊᓐᖏᓚᒍᓪᓗ ᓂᕆᖏᒃᑲᓗᐊᕈᑦᑕ, ᐱᐅᓯᕚᓪᓕᑦᔮᓇᑕᓗ ᓂᕆᒐᓗᐊᕈᑦᑕ.
9ᐃᒃᐱᒍᓱᑦᓯᐊᕆᑦᓯᓕ, ᑕᒪᓐᓇ ᕿᓚᒃᓱᖅᑕᐅᓯᒪᖏᓐᓂᖅ ᐱᓂᐊᕐᖕᓂᒃᑯᑦ ᐊᒡᕕᐊᕈᑕᐅᓕᖁᓇᒍ ᐅᒃᐱᕐᖕᓂᕐᖕᒥ ᓴᓐᖐᑦᑐᓄᑦ. 
10ᐃᓱᒪᒥᒍᑦ ᓴᓐᖐᓐᓂᖅᓴᐅᑉ ᑕᑯᒍᓂᑎᑦ ᖃᐅᔨᑎᑕᐅᓯᒪᓂᕋᖅᑕᐅᔪᑎᑦ ᓂᕆᑎᓪᓗᑎᑦ ᒎᑎᓐᖑᐊᖃᖅᕕᖕᒥ ᑐᒃᓯᐊᖅᕕᖕᒥ, ᑲᔪᖏᖅᓴᖅᑕᐅᒐᔭᓐᖏᓛᖅ? ᒎᑎᓐᖑᐊᓄᑦ ᑐᓂᕐᕈᑎᕕᓂᕐᖕᓂᒃ ᓂᕆᖁᓪᓗᒍ? 
11ᑍᒤᒻᒪᑦ ᖃᑕᓐᖑᑏᑦ ᓴᓐᖐᑦᑐᖅ, ᙭ᔅᑑᓯᐅᑉ ᑐᖁᑦᔪᑎᒋᓚᐅᖅᑕᖓ, ᐊᓯᕈᖅᑕᐅᓕᖅᐳᖅ ᖃᐅᔨᑎᑕᐅᓯᒪᓂᕐᖕᓄᑦ. 
12ᑍᒫᒃ ᖃᑕᓐᖑᑎᖕᓄᑦ ᐊᔪᖅᑐᓕᒍᕕᑦ ᐃᓱᒪᒥᒍᑦ ᓴᓐᖐᓐᓂᖓ ᐋᓐᓂᖅᑕᐅᑎᒃᑲᕕᐅᒃ, ᑕᕝᕙ ᙭ᔅᑑᓯᒧᑦ ᐊᔪᖅᑐᓕᕗᑎᑦ. 
13ᑍᒤᒻᒪᑦ, ᓂᕆᔭᓐᓄᑦ ᖃᑕᓐᖑᑎᒐ ᐊᔪᖅᑐᓕᑎᑕᐅᒃᐸᑦ, ᓂᕿᒥᒃ ᑕᕝᕙ ᓂᕆᒃᑲᓐᓂᕐᖕᓂᐊᓐᖏᓚᖓ, ᖃᑕᓐᖑᑎᒐ ᑲᑕᒃᑎᑕᐅᖁᓇᒍ ᐊᔪᕐᖕᓂᕐᖕᒧᑦ.
