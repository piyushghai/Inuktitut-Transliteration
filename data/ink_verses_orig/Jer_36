1ᔨᕼᐅᐃᐊᑭᒻ ᐊᖓᔪᖅᑳᖅᔪᐊᖑᓂᖓᑕ ᔫᑕᒥᐅᓄᑦ ᓯᑕᒪᒋᓕᖅᑕᖓᓐᓂ ᔫᓮᐊᐅᑉ ᐃᕐᖕᓂᖓᑕ, ᔨᕆᒤᐊ ᐃᒫᒃ ᐊᑕᓂᕐᖕᒧᑦ ᐅᖃᖅᕕᐅᓚᐅᖅᐳᖅ: 
2“ᑎᑎᕋᖅᕕᒃᓴᒥᒃ ᐃᒧᓯᒪᔪᒥᒃ ᐱᓗᑎᑦ ᑎᑎᕋᓕᕆᑦ ᐅᖃᐅᓯᕆᖃᑦᑕᓚᐅᖅᑕᓕᒫᓐᓂᒃ ᐄᓴᕅᓕᒥᐅᑦ ᐱᑦᔪᑎᒋᓪᓗᒋᑦ, ᔫᑕᒥᐅᓪᓗ ᐊᓯᖏᓪᓗ ᐃᓅᖃᑎᒌᒡᔪᐊᑦ, ᔫᓮᐊ ᐊᖓᔪᖅᑳᖅᔪᐊᖑᑎᓪᓗᒍ ᐅᖃᖃᑦᑕᓚᐅᖅᑕᒃᑲ ᐱᒋᐊᖅᕕᒋᓗᒋᑦ ᐅᓪᓗᒥᒧᑦ ᑎᑭᓪᓗᒋᑦ. 
3ᐃᒻᒪᖄ ᔫᑕᒥᐅᑦ ᑖᕙᓐᖓᓂᑦ ᑲᑉᐱᐊᓇᖅᑐᓂᒃ ᑎᑭᑦᑐᖃᕈᒫᕐᖕᓂᖓᓂᒃ ᐅᖃᖃᑦᑕᕐᖕᓂᕆᓕᓚᐅᖅᑕᕋ ᑐᓴᓕᕈᓂᑦᔪᒃ ᓵᒋᐊᕈᓐᓇᖅᓯᒐᔭᖅᐳᑦ ᐱᐅᖏᑦᑐᓕᓯᒪᓂᕐᖕᒥᖕᓂᑦ, ᑕᕝᕙ ᐱᐅᖏᑦᑐᓕᓯᒪᓂᖏᑦ ᐊᔪᖅᑐᓕᓂᖏᓪᓗ ᐃᓱᒪᒋᔪᓐᓁᕋᔭᖅᐸᒃᑲ.”
4ᔨᕆᒤᐊᑉ ᐸᕉᒃ ᓂᕅᐊᐅᑉ ᐃᕐᖕᓂᖓ ᕾᖁᓚᐅᖅᐹ, ᔨᕆᒤᐊ ᐅᖃᓪᓚᒃᐸᓪᓕᐊᑎᓪᓗᒍ ᐱᐅᕋᒃ ᑎᑎᕋᖅᕕᒃᓴᒃᑯᑦ ᐃᒧᑦᑕᖅᑐᒃᑯᑦ ᑎᑎᕋᖁᓪᓗᒍ, ᐊᑕᓂᐅᑉ ᐅᖃᐅᓯᕆᓚᐅᖅᑕᓕᒫᖏᓐᓂᒃ ᑖᑦᓱᒧᖓ. 
5ᔨᕆᒤᐊᐅᓪᓗ ᐸᕉᒃ ᐅᖃᐅᑎᕚ, “ᐊᓂᔪᓐᓇᖅᑎᑕᐅᖏᓐᓂᓐᓄᑦ ᐊᑕᓂᐅᑉ ᐃᒡᓗᖓᓄᑦ ᐃᑎᕈᓐᓇᖏᓐᓇᒪ. 
6ᑐᒃᓯᐊᖅᕕᒃᔪᐊᕐᖕᒧᐊᖅᓗᑎᑦ ᓂᕆᑦᑍᓕᕕᒃ ᓇᓪᓕᐅᓯᒪᓕᖅᐸᑦ ᐃᓄᐃᑦ ᐅᖃᓕᒫᖅᕕᒋᓛᖅᐸᑎᑦ ᐅᖃᓪᓚᒃᐸᓪᓕᐊᑎᓪᓗᖓ ᑎᑎᕋᖅᑲᐅᔭᕐᖕᓂᒃ ᐃᒧᑦᑕᖅᑐᒃᑯᑦ. ᐅᖃᓕᒫᖅᕕᒋᓛᖅᐸᑎᑦ ᔫᑕᒥᐅᓕᒫᑦ ᑎᑭᓯᒪᔪᑦ ᓄᓇᓕᖁᑎᒥᖕᓂᑦ. 
7ᐃᒻᒪᖄ ᐊᑕᓂᕐᖕᒧᑦ ᕿᓄᔪᓐᓇᖅᓯᒐᔭᕐᖕᒪᑕ, ᐊᑐᓂᓪᓗ ᓵᒋᐊᖅᓗᑎᒃ ᐱᐅᖏᑦᑐᓕᓂᕐᖕᒥᖕᓂᑦ, ᐊᑕᓂᐅᑉ ᓂᓐᖓᕕᒃᔪᐊᕐᖕᓂᕐᖕᒥᓄᑦ ᓱᒋᐊᖅᓯᔪᒪᓂᖓ ᐊᖏᔪᐊᓘᖕᒪᑦ ᑖᒃᑯᓄᖓ.” 
8ᐸᕉᒃ ᓂᕅᐊᐅᑉ ᐃᕐᖕᓂᖓ ᐱᓇᓱᐊᓚᐅᖅᐳᖅ ᔨᕆᒤᐊᐅᑉ ᒎᑎᐅᑉ ᐅᖃᖅᑎᖓᑕ ᐱᓇᓱᐊᖅᑕᐅᖁᔭᓕᒫᖏᓐᓂᒃ, ᑐᒃᓯᐊᖅᕕᒃᔪᐊᕐᖕᒥ ᐅᖃᓕᒫᓚᐅᖅᐳᖅ ᐊᑕᓂᐅᑉ ᐅᖃᐅᓯᖏᓐᓂᒃ ᐊᒡᓚᖕᓂᑦ ᐃᒧᓯᒪᔪᓂᓐᖔᖅᑐᓂᒃ.
9ᔫᓮᐊᐅᑉ ᐃᕐᖕᓂᖓᑕ ᔨᕼᐅᐃᐊᑭᒻ ᐊᖓᔪᖅᑳᖅᔪᐊᖑᓂᖓᑕ ᔪᕉᓴᓚᒥ ᑕᓪᓕᒪᒋᓕᖅᑕᖓᓐᓂ ᑕᖅᑭᖏᑕ 9-ᖓᓐᓂ, ᐃᓄᐃᑦ ᓂᕆᑦᑍᓕᕗᑦ ᐊᑕᓂᕐᖕᒧᑦ ᓈᒻᒪᒋᔭᐅᔪᒪᓪᓗᑎᒃ, ᑕᒪᓐᓇᓗ ᓂᕆᑦᑍᓕᕕᐅᓚᐅᖅᐳᖅ ᔪᕉᓴᓚᒥᐅᓕᒫᓄᑦ ᔫᑕᒥᐅᓄᓪᓗ ᓄᓇᓕᖕᓂᑦ ᑎᑭᓯᒪᔪᓄᑦ. 
10ᐃᓄᐃᓪᓗ ᑐᓵᑎᓪᓗᒋᑦ, ᐸᕉᒃ ᐅᖃᓕᒫᓚᐅᖅᐳᖅ ᐊᑕᓂᐅᑉ ᐃᒡᓗᖓᓂ ᐊᒡᓚᖕᓂᑦ ᐃᒧᑦᑕᖅᑐᓂᑦ ᔨᕆᒤᐊᐅᑉ ᐅᖃᐅᓯᕆᓚᐅᖅᑕᖏᓐᓂᒃ, ᔭᒪᕅᐊᐅᑉ ᐃᒡᓗᕈᓯᖃᖅᕕᒋᔭᖓᓂᑦ ᓴᕙᓂᐅᑉ ᐃᕐᖕᓂᖓᑕ ᐃᖅᑲᖅᑐᐃᔨᐅᔫᑉ ᑎᑎᕋᖅᑎᖓ, ᐃᒡᓗᕈᓯᖓ ᐃᓂᖃᓚᐅᕐᖕᒪᑦ ᑐᒃᓯᐊᖅᕕᒃᔪᐊᒥ ᐃᑎᖅᑕᖅᕕᖕᒥᒃ ᓄᑖᒥᒃ ᑍᔭᐅᔫᑉ ᖁᓛᓂ.
11ᒤᑬᐊᐅᑉ ᔭᒪᕅᐊᐅᑉ ᐃᕐᖕᓂᖓᑕ ᓴᕙᓂᐅᑉ ᐃᕐᖑᑕᖓᑕ, ᐸᕉᒃ ᐊᑕᓂᐅᑉ ᐅᖃᐅᓯᖏᓐᓂᒃ ᐃᒧᑦᑕᖅᑐᒦᑦᑐᓂᒃ ᐅᖃᓕᒫᖅᑎᓪᓗᒍ ᑐᓴᕋᒥᐅᒃ. 
12ᐊᖓᔪᖅᑳᑦ ᑲᑎᒪᕕᖓᓐᓄᐊᖅᐳᖅ ᑎᑎᕋᖅᑎᖓᓐᓄᑦ. ᐊᖓᔪᖅᑳᖑᔪᓪᓗ ᑲᑎᒪᕕᖕᒥᓃᑉᐳᑦ ᐅᑯᐊᖑᓪᓗᑎᒃ; ᐃᓔᓴᒪ ᐃᖅᑲᖅᑐᐃᕕᐅᑉ ᑎᑎᕋᖅᑎᖓ, ᑎᓔᐊ ᓯᒤᐊᐅᑉ ᐃᕐᖕᓂᖓ, ᐃᐅᓪᓇᓴᓐ ᐂᒃᐹᕆᐅᑉ ᐃᕐᖕᓂᖓ, ᔭᒪᕅᐊ ᓴᕙᓂᐅᑉ ᐃᕐᖕᓂᖓ, ᔨᑎᑬᐊ ᕼᐊᓇᓁᐊᐅᑉ ᐃᕐᖕᓂᖓ ᐊᓯᖏᓪᓗ ᐊᖓᔪᖅᑳᖑᔪᑦ ᑕᕝᕙᓃᓚᐅᕆᕗᑦ. 
13ᒤᑬᐊᐅᑉ ᐅᓂᒃᑳᖅᕕᒋᕔᑦ ᑐᓴᖅᑕᒥᓂᒃ, ᐸᕉᒃᒧᑦ ᐅᖃᓕᒫᖅᑕᐅᖅᑲᐅᔪᓂᒃ ᐃᓄᖕᓄᑦ. 
14ᑖᒃᑯᐊᓗ ᐊᖓᔪᖅᑳᖑᔪᑦ ᑎᓕᓯᕗᑦ ᔨᕼᐅᑍᒥᒃ ᓂᑕᓁᐊᐅᑉ ᐃᕐᖕᓂᖓᓂᒃ, ᓯᓕᒤᐊᐅᑉ ᐃᕐᖑᑕᖓᓂᒃ, ᑯᓯᐅᑉ ᐃᓗᓕᖓᓂᒃ, ᑕᕝᕙ ᐸᕉᒃ ᓂᕅᐊᐅᑉ ᐃᕐᖕᓂᖓ ᐅᖃᓕᒫᖅᑲᐅᔭᒥᓂᒃ ᐃᓄᖕᓄᑦ ᓇᒃᓴᖁᓪᓗᒍ, ᐸᕉᒃᓗ ᑖᒃᑯᓄᓐᖓᖅᐳᖅ ᐅᖃᓕᒫᖅᑲᐅᔭᓂ ᓇᒃᓴᖅᓗᓂᒋᑦ. 
15ᑖᒃᑯᐊᓗ ᐸᕉᒃ ᐅᖃᐅᑎᕚᑦ, “ᐃᖏᓪᓗᑎᑦ ᐅᕙᑦᑎᓐᓄᑦ ᐅᖃᓕᒫᓚᐅᒃᑭᑦ.” ᐸᕉᑭᐅᑉ ᑕᕝᕙ ᐅᖃᓕᒫᖅᕕᒋᓕᖅᐰᑦ. 
16ᐅᖃᓕᒫᖅᑕᖏᓐᓂᒃ ᑐᓴᕇᕋᒥᒃ ᐃᒥᖕᓄᑦ ᑕᑯᓴᖃᑦᑕᐅᑎᕗᑦ ᖁᐊᖅᓵᖓᓪᓗᑎᒃ, ᐸᕉᒃᓗ ᐅᖃᐅᑎᕚᑦ, “ᐊᖓᔪᖅᑳᖅᔪᐊᖅ ᑕᒪᒃᑯᓂᖓ ᑐᓴᖅᑎᑕᒃᓴᕆᕙᕗᑦ.” 
17ᐸᕉᒃᓗ ᐊᐱᕆᕚᑦ, “ᖃᓄᖅᓕ ᑕᒪᒃᑯᐊ ᑎᑎᕋᖅᐱᒌᑦ? ᑍᑦᓱᒧᖔ ᐅᖃᓪᓚᒡᕕᐅᓪᓗᑏᑦ?”
18ᐸᕉᒃ ᑭᐅᕗᖅ, ᐅᖃᖅᓗᓂ, “ᐅᖃᖅᐸᓪᓕᐊᑎᓪᓗᒍ ᑎᑎᕋᖅᕕᒃᓴᒧᑦ ᐃᒧᓲᒧᑦ ᒥᓱᒃᑕᐅᒻᒧᑦ ᑎᑎᕋᓚᐅᖅᐸᒃᑲ.”
19ᐊᖓᔪᖅᑳᖑᔪᓪᓗ ᐸᕉᒃᒧᑦ ᐅᖃᖅᐳᑦ, “ᔨᕆᒤᐊᓗ ᐃᔨᕆᐊᖅᑐᕆᐊᖃᖅᐳᓯᒃ, ᑭᓇᑐᐃᓐᓇᕐᖕᒧᑦ ᖃᐅᔨᒪᔭᐅᖏᑦᑐᒧᑦ.”
20ᐃᓔᓴᒪᐅᑉ ᐃᖅᑲᖅᑐᐃᕕᐅᑉ ᑎᑎᕋᖅᑎᖓᑕ ᐊᒡᓔᑦ ᐃᒡᓗᕈᓯᖓᓄᐊᖅᑕᐅᕗᑦ, ᐊᖓᔪᖅᑳᓪᓗ ᐊᖓᔪᖅᑳᖅᔪᐊᕐᖕᒧᐊᖅᐳᑦ ᑲᑎᒪᕕᖕᒦᑎᓪᓗᒍ ᐅᖃᓪᓚᒡᕕᒋᓪᓗᒍᓗ ᑐᓴᖅᑕᓕᒫᒥᖕᓂᒃ. 
21ᐊᖓᔪᖅᑳᖅᔪᐊᓪᓗ ᔨᕼᐅᑍ ᐊᒡᓚᖕᓂᒃ ᐂᒡᓯᖁᕚ, ᔨᕼᐅᑍᓪᓗ ᐂᒐᒥᒋᑦ, ᐃᓔᓴᒪᐅᑉ ᐃᖅᑲᖅᑐᐃᕕᐅᑉ ᑎᑎᕋᖅᑎᖓᑕ ᐃᒡᓗᕈᓯᖓᓂᑦ, ᐊᖓᔪᖅᑳᖅᔪᐊᕐᖕᒧᑦ ᐅᖃᓕᒫᖅᐰᑦ ᐊᖓᔪᖅᑳᖁᑎᖏᑦ ᓴᓂᐊᓃᑎᓪᓗᒋᑦ. 
22ᑕᖅᑮᑦ 9-ᒋᓚᐅᕐᖕᒪᒍ ᐊᖓᔪᖅᑳᖅᔪᐊᖅ ᐅᑭᐅᒃᑯᑦ ᓇᔪᖅᐸᒃᑕᒥᓃᓐᓇᒥ, ᐃᑯᐊᓚᔫᑉ ᓴᓂᐊᓃᓚᐅᖅᐳᖅ, ᑖᑦᓱᒪᓗ ᐃᑯᐊᓚᔫᑉ ᕿᔪᒃᑐᖅᕕᐊᑕ ᓯᕗᕌᓃᑉᐳᖅ. 
23ᔨᕼᐅᑍᓪᓗ ᐅᖃᓕᒫᕇᖅᐸᓪᓕᐊᔭᖏᑦ ᐊᖓᔪᖅᑳᖅᔪᐊᑉ ᓴᕕᖕᒧᑦ ᓇᑲᓪᓗᒋᑦ ᐃᑯᒪᒧᑦ ᐃᒋᑉᐸᓪᓕᐊᖕᒪᒋᑦ ᐅᖃᓕᒫᕇᖅᑎᓪᓗᒍ ᐃᑯᒪᒧᐊᖅᑍᓐᓇᕆᓚᐅᖅᐰᑦ. 
24ᐊᖓᔪᖅᑳᖅᔪᐊᖅ ᐱᖃᑎᒋᔭᖏᓪᓗ ᐅᖃᐅᓯᕐᖕᓂᒃ ᑐᓴᕋᓗᐊᕋᒥᒃ ᖁᐊᖅᓵᖓᓚᐅᓐᖏᓚᑦ ᐊᓐᓄᕌᒥᖕᓂᒡᓗ ᐊᓕᒃᓯᓇᑎᒃ. 
25ᐃᐅᓪᓇᓴᓂᐅᓪᓕ, ᑎᓔᐊᐅᓪᓗ ᒐᒧᕅᐊᓪᓗ ᐊᖓᔪᖅᑳᖅᔪᐊᖅ ᐅᖃᐅᑎᒐᓗᐊᖅᐹᑦ ᐊᒡᓚᖕᓂᒃ ᐃᒧᑦᑕᖅᑐᓂᒃ ᐃᑯᐊᓪᓔᖁᓇᒍ, ᓈᓚᓚᐅᓐᖏᓚᖅ. 
26ᐊᖓᔪᖅᑳᖅᔪᐊᖅᓕ ᐅᖃᖔᓚᐅᖅᐳᖅ, ᔨᕋᒥᐅᓪᓕ ᐃᕐᖕᓂᓂ ᓯᕅᐊᓗ ᐊᔭᕆ-ᐃᐅᑉ ᐃᕐᖕᓂᖓ ᓯᓕᒤᐊᓗ ᐊᐸᑎᐅᓕᐅᑉ ᐃᕐᖕᓂᖓ ᑎᒍᓯᔭᖅᑐᖁᓪᓗᒋᑦ ᐸᕉᒃᒥᒃ ᐊᒡᓚᖕᓂᒃ ᑎᑎᕋᖅᑎᒥᒃ, ᔨᕆᒤᐊᒥᒡᓗ ᒎᑎᐅᑉ ᐅᖃᖅᑎᖓᓂᒃ, ᐊᑕᓂᐅᓪᓕ ᐃᔨᓚᐅᖅᐹᒃ.
27ᐊᖓᔪᖅᑳᖅᔪᐊᖅ ᐃᑯᐊᓪᓔᓚᐅᖅᑎᓪᓗᒍ ᐊᒡᓚᖕᓂᒃ ᐸᕉᑭᐅᑉ ᑎᑎᕋᖅᑕᕕᓂᖏᓐᓂᒃ ᔨᕆᒤᐊ ᐅᖃᖅᐸᓪᓕᐊᑎᓪᓗᒍ, ᐊᑕᓂᐅᑉ ᔨᕆᒤᐊ ᐅᖃᖅᕕᒋᕚ: 
28“ᑎᑎᕋᖅᕕᒃᓴᒥᒃ ᐃᒧᑦᑕᖅᑐᒥᒃ ᐱᒃᑲᓐᓂᖅᓗᑎᑦ ᑎᑎᕋᓕᕐᖕᒥᒋᑦ ᓯᕗᓪᓕᕐᖕᒥ ᑎᑎᕋᖅᓯᒪᓚᐅᖅᑐᓕᒫᓂᒃ ᔫᑕᒥᐅᑦ ᐊᖓᔪᖅᑳᖅᔪᐊᖓᑕ ᔨᕼᐅᐃᐊᑭᐅᑉ ᐃᑯᐊᓪᓚᓚᐅᖅᑕᖏᓐᓂᒃ. 
29ᔨᕼᐅᐃᐊᑭᒻᓗ ᔫᑕᐅᑉ ᐊᖓᔪᖅᑳᖅᔪᐊᖓ ᐅᖃᐅᑎᓗᒍ, ᐃᒫᒃ ᐊᑕᓂᖅ ᐅᖃᖅᐳᖅ, ᐊᒡᓔᑦ ᐃᒧᑦᑕᖅᑐᑦ ᐃᑯᐊᓪᓚᓕᕋᕕᒋᑦ ᐅᖃᓚᐅᕋᕕᑦ, ‘ᖃᓄᐃᒻᒪᑦ ᑎᑎᕋᐅᓯᖃᖅᐱᑦ ᐹᐱᓘᓂᒥᐅᑦ ᐊᖓᔪᖅᑳᖅᔪᐊᖓᓐᓄᑦ ᓄᓇᕗᑦ ᐊᓯᕈᖅᑕᐅᔪᒫᕐᖕᓂᕋᖅᓗᒍ ᐃᓄᐃᕈᑦᔭᐅᓗᓂ ᐆᒪᔪᖃᕈᓐᓃᕈᒫᕐᖕᓂᕋᖅᓗᒍ?’ 
30ᑍᒤᒻᒪᑦ ᐊᑕᓂᖅ ᐃᒫᒃ ᐅᖃᐅᓯᒃᓴᖃᖅᐳᖅ ᔨᕼᐅᐃᐊᑭᒧᑦ ᔫᑕᒥᐅᑦ ᐊᖓᔪᖅᑳᖅᔪᐊᖓᓐᓄᑦ: ᑍᕕᑎᐅᑉ ᐊᖓᔪᖅᑲᐅᕕᖓᓂ ᐊᖓᔪᖅᑳᖑᔪᒃᓴᖁᑎᖃᕐᖕᓂᐊᓐᖏᓚᑎᑦ, ᑎᒦᑦ ᐃᒋᑕᐅᔪᒫᖅᐳᖅ ᒪᓂᖅᑲᒧᑦ ᐅᓪᓗᒃᑯᑦ ᓯᕿᓂᕐᖕᒧᑦ ᐆᑕᐅᖁᓪᓗᑎᑦ, ᐅᓐᓄᐊᒃᑯᓪᓗ ᖁᐊᕐᖕᓇᖅᑐᒧᑦ ᐱᔭᐅᖁᓪᓗᑎᑦ. 
31ᐱᐅᖏᑦᑐᓕᓂᓯ ᐱᓪᓗᒋᑦ ᓱᒋᐊᕐᖕᓂᐊᖅᐸᒋᑦ ᑭᖑᕚᑎᓪᓗ ᐊᖓᔪᖅᑳᖁᑎᑎᓪᓗ: ᔪᕉᓴᓚᒥᐅᓄᑦ ᔫᑕᒥᐅᓄᓪᓗ ᑕᒤᓐᓄᑦ ᑎᑭᑎᑦᓯᓂᐊᖅᐳᖓ ᑲᑉᐱᐊᓇᖅᑐᓂᒃ ᓇᓪᓕᐅᑎᔪᒫᕐᖕᓂᕋᖅᑕᓐᓂᒃ ᑕᒤᓐᓂᒃ ᐅᕙᓐᓂᒃ ᓈᓚᓚᐅᖏᓐᓂᖏᑦ ᐱᑦᔪᑎᒋᓗᒋᑦ.”
32ᑕᒪᓐᓇ ᐱᓪᓗᒍ ᔨᕆᒤᐊ ᑎᑎᕋᖅᕕᒃᓴᒥᒃ ᐃᒧᑦᑕᖅᑐᒥᒃ ᐱᓪᓗᓂ ᐸᕉᒃᒧᑦ ᑎᑎᕋᖅᑎᒧᑦ ᓂᕅᐊᐅᑉ ᐃᕐᖕᓂᖓᓄᑦ ᑐᓂᕔᑦ, ᔨᕆᒤᐊ ᐅᖃᖅᐸᓪᓕᐊᑎᓪᓗᒍ ᐸᕉᒃ ᑎᑎᕋᖅᐸᓪᓕᐊᓕᖅᐳᖅ ᓯᕗᓪᓕᕐᖕᒦᓚᐅᖅᑐᑦ ᐅᖃᐅᓯᖅᑕᖏᑕ ᐊᑦᔨᖏᓐᓂᒃ, ᔨᕼᐅᐃᐊᑭᐅᑉ ᔫᑕᒥᐅᑦ ᐊᖓᔪᖅᑳᖅᔪᐊᖓᑦᑕ ᐃᑯᐊᓪᓚᓚᐅᖅᑕᖏᑦ ᐃᓚᒃᑲᓐᓂᖅᓗᒋᑦ ᑍᒫᑦᓮᓐᓇᑲᓵᒃ ᐅᖃᐅᓯᖃᖅᑐᓂᒃ.
