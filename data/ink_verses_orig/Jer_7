1ᔨᕆᒤᐊ ᐅᖃᐅᓯᒃᓴᖅᑖᖅᑎᑕᐅᓚᐅᖅᐳᖅ ᐊᑕᓂᕐᖕᒥᑦ. 
2ᐊᑕᓂᐅᑉ ᐃᒡᓗᖓᑕ ᐃᑎᖅᑕᖅᕕᖓᓃᓪᓗᑎᑦ ᐅᖃᐅᓯᕆᔭᐅᖁᔭᒃᑲ ᐅᖃᒃᑭᑦ: “ᐊᑕᓂᐅᑉ ᐅᖃᐅᓯᖏᑦ ᑐᓴᖅᓯᐅᒃ, ᔫᑕᒥᐅᑕᐅᔪᓯ ᑐᒃᓯᐊᖅᕕᒡᔪᐊᕐᖕᒧᑦ ᑐᒃᓯᐊᕆᐊᖅᑐᖅᐸᒃᑐᓯ ᐅᕘᓇ ᐃᑎᖅᑕᖅᕕᒃᑯᑦ. 
3ᐃᒫᒃ ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐄᓴᕅᓕᒥᐅᑦ ᒎᑎᖓᑦ ᐅᖃᖅᐳᖅ, ᐃᓕᖅᑯᓯᕆᔭᓯ ᐱᓂᐊᕐᖕᓂᕆᔭᓯᓗ ᐋᖅᑭᒋᐊᖅᑕᒃᓴᕆᕙᓯ ᓄᓇᖃᕈᒪᒍᑦᓯ ᑕᒫᓂ. 
4ᐅᖃᐅᓯᑦᓯᓐᓄᑦ ᓯᓔᕐᕆᔭᐅᑦᑍᓕᒋᑦᓯ ᐅᖃᓕᕌᖓᑦᓯ, ‘ᐊᑕᓂᐅᑉ ᐅᓇ ᑐᒃᓯᐊᖅᕕᒃᔪᐊᖁᑎᖓ, ᐊᑕᓂᐅᑉ ᑕᕝᕙ ᑐᒃᓯᐊᖅᕕᒡᔪᐊᖁᑎᖓ, ᐊᑕᓂᐅᑉ ᑐᒃᓯᐊᖅᕕᒡᔪᐊᖁᑎᖓ!’ 
5ᐃᓕᖅᑯᓯᕆᔭᑦᓯᓐᓂᒃ ᐱᓂᐊᕐᖕᓂᕆᔭᑦᓯᓐᓂᒡᓗ ᐋᖅᑭᒋᐊᓪᓚᕆᖕᓂᐊᕈᑦᓯ, ᐃᓅᖃᑎᑦᓯᓐᓄᓪᓗ ᓈᒻᒪᑦᓯᐊᖅᑐᒥᒃ ᐱᓂᐊᕐᖕᓂᖃᖅᓗᓯ, 
6ᐅᖁᒤᒃᓴᖅᑎᑦᓯᖏᓪᓗᓯᓗ ᐃᓅᖃᑎᑐᖃᕆᓐᖏᑕᑦᓯᓐᓂᒃ, ᐃᓕᐊᖅᔪᖕᓂᒃ, ᐅᐃᒡᒐᕐᖕᓂᕐᖕᓂᒡᓗ ᐸᓯᔭᒃᓴᐅᖏᑦᑐᓂᒡᓗ ᑐᖁᑕᐅᑎᑦᓯᕙᖏᓪᓗᓯ, ᒎᑎᓐᖑᐊᓂᒡᓗ ᒪᓕᒐᖃᕐᖕᓂᑦᓯᓐᓄᑦ ᓇᖕᒥᓂᖅ ᓱᕋᒍᑎᒋᕙᖕᓂᐊᖏᓐᓇᑦᓯᐅᒃ. 
7ᑕᕝᕙ ᓄᓇᖃᖅᑎᑦᓱᓐᓇᕋᔭᖅᐸᑦᓯ ᑕᒫᓂ, ᓯᕗᓕᕕᓂᑦᓯᓐᓄᑦ ᓄᓇᑖᕆᔭᐅᑎᓚᐅᖅᑕᕋ ᓄᓇᒋᔭᐅᖏᓐᓇᖁᓪᓗᒍ ᐃᓱᖃᖏᑦᑐᒧᑦ. 
8ᑕᑯᒋᑦ! ᓱᓕᖏᑦᑐᓂᒃ ᐅᖃᐅᓯᕐᖕᓂᒃ ᐅᒃᐱᕆᔭᖃᓗᐊᓕᕋᑦᓯ ᐃᑲᔫᑎᖏᑦᑐᓂᒃ. 
9ᑎᒡᓕᖃᑦᑕᕐᖕᓂᐊᖅᐱᓰ? ᐃᓄᐊᖅᐸᒡᓗᓯᓗ, ᐊᓯᓐᓂᐊᖅᐸᒡᓗᓯᓗ ᐊᖏᕈᑎᒋᔭᕕᓂᑦᓯᓐᓂᒡᓗ ᐱᔮᖅᑯᒥᒃ ᐊᑐᕈᓐᓃᖅᐸᒡᓗᓯ, ᒎᑎᓐᖑᐊᒧᓪᓗ ᐰᓕᒧᑦ ᑐᓂᕐᕈᓯᖅᐸᒡᓗᓯ, ᒎᑎᓐᖑᐊᓂᒡᓗ ᒪᓕᓕᖅᐸᒡᓗᓯ ᖃᐅᔨᒪᓚᐅᓐᖏᑕᑦᓯᓐᓄᑦ. 
10ᐊᒻᒪ ᑐᒃᓯᐊᖅᕕᖁᑎᑦᓯᓐᓄᑦ ᐊᑎᓐᓂᒃ ᓇᓗᓁᒃᑯᑕᖃᖅᑐᒧᑦ ᐃᑎᕌᖓᑦᓯ ᐅᖃᓕᖅᐸᖕᒥᓗᓯ ‘ᐅᕙᓂ ᓴᐳᑦᔭᐅᓂᐊᖅᐳᒍᑦ.’ ᓴᐳᑎᔭᐅᓯᒪᓂᐊᖅᐱᓰ? ᑕᒪᒃᑯᓂᖓ ᓈᒻᒪᖏᑦᑐᐊᓗᖕᓂᒃ ᐱᓇᓱᐊᖅᑎᓪᓗᓯ? 
11ᐃᒡᓗᖁᑎᒐ ᐊᑎᓐᓂᒃ ᓇᓗᓁᒃᑯᑕᖃᖅᑐᖅ, ᐃᒡᓗᒋᔭᐅᓕᖅᑎᑉᐱᓯᐅᒃ ᑎᒡᓕᒃᑎᓄᑦ? ᑕᑯᒋᑦ ᐅᕙᖓ ᓇᖕᒥᓂᖅ ᑕᑯᓯᒪᕙᕋ, ᐊᑕᓂᖅ ᐅᖃᖅᐳᖅ. 
12ᐂᓕᕆᑦ ᓮᓗᐊᒦᑦᑐᒧᑦ ᑐᒃᓯᐊᖅᕕᐅᒋᐊᕐᖓᓚᐅᖅᑐᒧᑦ ᐊᑎᓐᓂᒃ ᓇᓗᓁᒃᑯᑕᖃᖅᑐᒧᑦ, ᑕᑯᓗᑎᓪᓗ ᖃᓄᐃᓕᓐᓂᕐᖕᒪᖔᒃᑯ ᐃᓄᖁᑎᒪ ᐱᐅᖏᑦᑐᓕᓂᖏᑦ ᐱᓪᓗᒋᑦ. 
13ᑕᒪᒃᑯᓂᖓ ᐱᔪᒥᓇᖏᑦᑐᓂᒃ ᐱᓇᓱᐊᖅᑎᓪᓗᓯ, ᐊᑕᓂᖅ ᐅᖃᖅᐳᖅ ᐃᓕᑦᓯᓐᓄᑦ ᐅᖃᕋᓱᐊᖃᑦᑕᓚᐅᕋᓗᐊᖅᐳᖓ ᐅᓄᖅᑐᐃᖅᓱᖅᓗᖓ, ᓈᓚᓚᐅᓐᖏᓚᑦᓯᓐᖓᓕ, ᐅᖃᐅᑦᔨᓇᓱᐊᕋᓗᐊᖅᑎᓪᓗᖓ ᑭᐅᔪᓐᓇᓚᐅᓐᖏᓚᓯ. 
14ᑍᒤᒻᒪᑦ, ᓮᓗᐊᒧᑦ ᐱᓂᐊᕐᖕᓂᕆᓯᒪᔭᕋ ᐃᒡᓗᖁᑎᓐᓄᑦᑕᐅᖅ ᐊᑎᓐᓂᒃ ᓇᓗᓁᒃᑯᑕᖃᖅᑐᒧᑦ ᐱᓂᐊᕈᑎᒋᓂᐊᓕᕆᕙᕋ, ᑐᒃᓯᐊᖅᕕᒃᔪᐊᖅ ᐅᒃᐱᕆᔭᓯ ᑐᓂᓚᐅᖅᓯᒪᔭᕋ ᐃᓕᑦᓯᓐᓄᑦ ᓯᕗᓕᕕᓂᑦᓯᓐᓄᓪᓗ. 
15ᐃᒋᓐᓂᐊᖅᐸᑦᓯ ᓵᓐᓂᑦ, ᖃᑕᓐᖑᑎᑦᓯᑐᑦ ᐃᕗᕅᒥᐅᑎᑐᑦ ᑖᒃᑯᐊ ᑭᖑᕚᕇᓕᒫᑦ ᐃᒋᓚᐅᕋᒃᑭᑦ.”
16“ᐃᕝᕕᓪᓕ, ᐃᓄᐃᑦ ᑖᒃᑯᐊ ᑐᒃᓯᐅᑎᑦᑍᓕᒃᑭᑦ, ᕿᓄᑦᔪᑎᒋᑦᑍᓕᒃᑭᓪᓗ, ᑐᒃᓯᐊᖅᕕᒋᑦᑍᓕᓐᖓ ᑐᒃᓯᐅᑎᒐᓗᐊᕈᕕᒋᑦ ᑐᓴᑦᔮᓐᖏᓚᒋᑦ. 
17ᑕᑯᖃᑦᑕᓐᖏᓚᑏᑦ? ᖃᓄᐃᓕᐅᕐᖕᓂᕆᔭᖏᓐᓂᒃ ᔫᑕᒥ ᔪᕉᓴᓚᒥᐅᓪᓗ ᐊᖅᑯᓯᓂᖏᓐᓃ? 
18ᕿᑐᕐᖓᖏᑦ ᐃᑯᐊᓚᑦᓯᑦᔪᑎᒃᓴᓂᒃ ᕿᔪᒃᑕᖅᐳᑦ, ᐊᑖᑕᖏᑕᓗ ᐃᑭᓵᖅᓗᓂᒋᑦ, ᐊᕐᖕᓇᖏᓪᓗ ᓂᐊᖂᔭᓕᐊᒃᓴᒥᖕᓂᒃ ᐃᖑᑦᓯᕗᑦ, ᓂᐊᖂᔭᓂᒡᓗ ᖃᓚᑦᑎᕗᑦ ᕿᓚᐅᑉ ᑯᐃᖓᑕ ᐱᓂᐊᖅᑕᖏᓐᓂᒃ. ᐃᒥᖅᑕᐅᔪᒃᓴᓂᒡᓗ ᑐᓂᕐᕈᓯᖅᐳᑦ ᒎᑎᓐᖑᐊᓄᑦ ᐅᕙᓐᓂᒃ ᓂᓐᖓᒃᓮᓪᓗᑎᒃ. 
19ᐅᕙᓐᓂᒃ ᓂᓐᖓᒃᓮᒐᓗᐊᖅᐹᑦ? ᐊᑕᓂᖅ ᐅᖃᖅᐳᖅ, ᑍᒤᓕᐅᕐᖕᓂᕐᖕᒥᖕᓄᑦ ᐃᒻᒥᖕᓂᖔᖅ ᐊᓯᕈᕈᑎᒃᓴᓕᐅᓕᓐᖏᓛᑦ ᑲᓐᖑᓇᖅᑐᒦᑎᓪᓗᑎᒡᓗ? 
20ᐃᒫᒃ ᑕᕝᕙ ᐊᑕᓂᖅ ᒎᑎ ᐅᖃᖅᐳᖅ: ᑕᑯᒋᑦ, ᓂᓐᖓᒃᑯᒪ ᓂᓐᖓᐅᒪᓗᖓ ᐱᓇᓱᐊᖅᕕᒋᓂᐊᖅᐸᒃᑲ ᐃᓄᐃᓗ ᐆᒪᔪᓪᓗ, ᓇᐹᖅᑐᐃᓪᓗ, ᐸᐅᕐᖕᒊᓪᓗ ᓄᓇᒥ ᐱᕈᖅᐸᒃᑐᑦ, ᐃᑯᐊᓚᓂᐊᖅᐳᑦ ᖃᒥᑕᐅᔪᓐᓇᖏᑦᑐᒥᒃ.
21ᐃᒫᒃ ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐄᓴᕅᓕᒥᐅᑦ ᒎᑎᖓᑦ ᐅᖃᖅᐳᖅ ᐊᑏ ᑐᓂᕐᕈᑕᐅᕙᒃᑐᑦ ᐆᑕᒃᓴᑦ ᑐᓂᕐᕈᑎᒃᓴᓄᑦ ᐊᓯᖏᓐᓄᑦ ᐃᓚᓕᐅᑎᓕᖅᓯᐅᒃ ᓂᕿᐅᓂᖏᑦ ᓂᕆᓗᓯᐅᒃ ᓇᖕᒥᓂᖅ. 
22ᓯᕗᓕᕕᓂᖅᓯ ᐃᑦᔨᑉᑎᒥᑦ ᐊᐅᓪᓚᖅᑎᓐᓇᒃᑭᑦ, ᐅᖃᐅᑎᓚᐅᓐᖏᓚᒃᑲ ᐱᖁᔭᖅᑖᖅᑎᓚᐅᓐᖏᓚᒃᑲᓗ ᑐᓂᕐᕈᑏᑦ ᐆᑕᒃᓮᑦ ᑐᓂᕐᕈᑎᒃᓮᓪᓗ ᐱᓪᓗᒋᑦ. 
23ᑭᓯᐊᓂᓕ ᐱᖁᔭᖅᑖᑎᓚᐅᖅᐸᒃᑲ ᐃᒤᓕᔪᒥᒃ, ᓂᐱᒐ ᓈᓚᒃᑕᒃᓴᕆᕙᓯ, ᒎᑎᒋᔭᐅᓂᐊᕋᒪ ᐃᓕᑦᓯᓐᓄᑦ, ᐃᓕᑦᓯᓗ ᐃᓄᖁᑎᒋᓂᐊᖅᐸᑦᓯ, ᐱᖁᔭᒃᑲ ᒪᓕᒡᓗᒋᑦ ᐃᓅᔪᒃᓴᐅᕗᓯ, ᐃᓅᓯᖃᑦᓯᐊᖁᓪᓗᓯ. 
24ᑭᓯᐊᓂᓕ ᑐᓴᓚᐅᓐᖏᓚᑦ, ᓈᓚᓚᐅᓐᖏᓚᓪᓘᓐᓃᑦ, ᒪᓕᖔᑐᐃᓐᓇᓕᓚᐅᖅᐳᑦ ᓈᒻᒪᖏᑦᑐᓂᒃ ᐆᒻᒪᑎᖏᑦ ᓯᑎᔫᒐᒥᒃ, ᐃᓱᒪᒥᖕᓂᒃ ᐃᓅᑐᐃᓐᓇᐅᓚᐅᖅᐳᑦ ᑭᖑᒧᑦ ᑕᑯᓐᓇᕋᒥᒃ ᓯᕗᒨᖏᑦᑐᖅ. 
25ᓯᕗᓕᕕᓂᓯ ᐃᑦᔨᑉᑎᒥᑦ ᐊᐅᓪᓚᖅᑎᑕᐅᓯᒪᓂᖓᑕ ᑭᖑᓂᖓᓂᑦ ᐱᒋᐊᖅᓗᒍ ᐅᓪᓗᒥᒧᑦ ᑎᑭᓪᓗᒍ, ᖃᐅᑕᒫᑦ ᐅᓄᖅᑐᐃᖅᓱᖅᓗᖓ ᑎᓕᓯᕕᒋᖃᑦᑕᖅᓯᒪᕙᒃᑲ ᐱᔪᖃᓛᖅᑐᒥᒃ ᐅᖃᖅᑎᓐᓂᒃ. 
26ᑐᓴᖅᑕᐅᕙᓚᐅᓐᖏᓚᖓ ᓈᓚᒃᑕᐅᓇᖓᓗ ᓯᑎᒃᑎᑉᐸᓪᓕᐊᖔᑐᐃᓐᓇᓚᐅᖅᐳᑦ. ᐱᐅᖏᑦᑐᓕᑦᑍᓕᖏᓐᓂᖅᓴᐅᓪᓗᑎᒡᓗ ᓯᕗᓕᕕᓂᑦᓯᓐᓂᑦ. 
27ᑕᒪᒃᑯᓂᖓ ᐅᖃᐅᑎᒐᓗᐊᕈᕕᒋᑦ ᑐᓴᖅᑕᐅᑦᔮᓐᖏᓚᑎᑦ ᕾᖁᒐᓗᐊᕈᕕᒋᓪᓗ ᑭᐅᑦᔮᓐᖏᓛᑎᑦ. 
28ᐅᖃᐅᑎᔭᒃᓴᕆᕙᑎᑦ, ᐃᓅᖃᑎᒌᒡᔪᐊᖑᓂᕋᖅᓗᒋᑦ ᐊᑕᓂᕐᖕᒥᒃ ᒎᑎᒥᖕᓂᒃ ᑐᓵᖏᑦᑐᓂᒃ, ᐋᖅᑭᒋᐊᕈᑎᖃᕈᓐᓇᖏᑦᑐᑦ ᐋᖅᑭᒋᐊᖅᑕᐅᑦᔪᑎᒋᓇᓱᒃᑕᒥᖕᓂᒃ, ᓱᓕᑦᓯᐊᕐᖕᓂᖅ ᐃᓄᖕᓂᑦ ᐊᑐᖅᑕᐅᔪᓐᓃᖅᐳᖅ, ᐅᖃᐅᓯᖏᓐᓃᑦᑐᓐᓃᖅᓗᓂ.”
29“ᓄᔧᔭᖅᓗᓯ ᓄᔧᔭᕐᖕᓂᑯᓯ ᐃᒋᓪᓗᒋᑦ,
30ᔫᑕᒥᐅᑦ ᓵᓐᓂ ᐊᔪᖅᑐᓕᓯᒪᖕᒪᑕ, ᐊᑕᓂᖅ ᐅᖃᖅᐳᖅ, ᒎᑎᓐᖑᐊᓂᒃ ᓇᕐᕈᓇᖅᑐᓂᒃ ᐃᓕᐅᖅᑬᓯᒪᖕᒪᑕ ᑐᒃᓯᐊᖅᕕᒡᔪᐊᖁᑎᓐᓄᑦ ᐊᑎᓐᓂᒃ ᓇᓗᓁᒃᑯᑕᖃᖅᑐᒧᑦ ᓇᕐᕈᓇᖅᓯᑎᑦᓯᕗᑦ ᑍᒤᓕᐅᕐᖕᓂᕐᖕᒥᖕᓄᑦ. 
31ᑐᓂᕐᕈᓯᖅᕕᓕᐅᖅᓯᒪᖕᒪᑕ ᑐᐱᑎᒥ ᐱᐊᓐ ᕼᐃᓇᒻ ᓇᖅᓴᖓᓂ ᐃᕐᖕᓂᕐᖕᒥᖕᓂᒃ ᐸᓂᖕᒥᖕᓂᒡᓗ ᑐᓂᕐᕈᓯᖅᕕᒋᖃᑦᑕᕐᖕᒪᑦᔪᒃ ᐃᑯᐊᓚᓪᓗᒋᑦ ᐱᖁᔭᓕᐅᕈᑎᒋᓚᐅᖅᓯᒪᓐᖏᑕᕋ ᐊᑐᖅᑕᐅᖁᓗᒍ ᐃᓱᒪᒋᓚᐅᖅᓯᒪᓐᖏᑕᕋᓘᓐᓃᑦ. 
32ᑍᒤᒻᒪᑦ ᑕᑯᒋᑦ, ᐅᓪᓗᐃᑦ ᕾᓕᖅᐳᑦ, ᐊᑕᓂᖅ ᐅᖃᖅᐳᖅ, ᐃᓄᖕᓄᑦ ᑖᓐᓇ ᓄᓇ ᑍᔭᐅᔪᓐᓃᕈᒫᖅᐳᖅ ᑐᐱᑎᒥᒃ ᐅᕝᕙᓗ ᐱᐊᓐ ᕼᐃᓇᒻ ᓇᖅᓴᖓᓂᒃ, ᑐᖁᕅᕕᖕᒥᒃ ᑍᔭᐅᖔᓕᕈᒫᕐᖕᒪᑦ ᑐᖁᖓᔪᓂᒃ ᐃᓗᕕᖅᓯᕕᒃᓮᕈᑎᔪᒫᖅᐳᖅ. 
33ᐃᓗᕕᖅᓯᕕᒃᓴᖃᕈᓐᓃᖅᐸᑦ ᑎᒥᕕᓃᑦ ᑎᖕᒥᐊᓄᑦ ᐆᒪᔪᓄᓪᓗ ᓄᓇᒦᑦᑐᓄᑦ ᓂᕿᒋᔭᐅᑐᐃᓐᓇᓕᕈᒫᖅᐳᑦ, ᕿᒫᑎᑦᓯᔪᒃᓴᖅᑕᖃᕈᒫᓐᖏᓚᖅᓗ ᑕᒪᒃᑯᓂᖓ. 
34ᖁᕕᐊᓇᖅᑐᖃᕈᓐᓃᕈᒫᖅᐳᖅ ᖁᕕᐊᓱᒡᕙᓗᒃᑐᑦ ᓄᓕᐊᓂᒃᑐᑦ ᐅᐃᓂᒃᑐᓪᓗ ᓂᐱᖓᑐᑦ ᑐᓴᖅᓴᐅᔪᓐᓇᕈᓐᓃᕈᒫᖅᐳᑦ ᔫᑕᒥᐅᓂ ᔪᕉᓴᓚᒥᐅᓂᓗ, ᓄᓇᖏᑦ ᑭᓱᑕᖃᕈᓐᓃᕈᒪᕐᖕᒪᑕ ᐃᓄᖃᔪᐃᑦᑐᑎᑐᑦ.”
