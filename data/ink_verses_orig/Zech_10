1ᐊᑕᓂᖅ ᐅᐱᕐᖔᒃᑯᑦ ᓯᓚᓗᖁᔨᖁᓯᐅᒃ, ᑕᕝᕙ ᓄᕗᔭᖃᖅᑎᓐᓂᐊᖅᐹ ᓯᓚᕈᔪᒃᓯᐅᑎᓂᒃ ᓯᓚᓗᓕᖅᓗᓂ, ᐃᓄᓕᒫᓄᑦ ᐱᕈᖅᓰᕕᖁᑎᓕᒫᖏᓐᓄᓪᓗ. 
2ᒎᑎᓐᖑᐊᑦ ᓂᓪᓕᐊᖕᒪᑕ ᐅᐃᕕᕆᒃᓯᓂᕐᖕᒥᒃ, ᓯᓚᖅᔪᐊᕐᖕᒥᓗ ᓇᓚᐅᑦᑍᔩᑦ ᑕᑯᕙᖕᒪᑕ ᓱᓕᖏᑦᑐᓂᒃ, ᓂᕆᐅᒋᔭᒃᓴᓂᒡᓗ ᓱᓕᖏᑦᑐᓂᒃ ᐅᖃᐅᓯᖃᖅᐸᒃᓗᑎᒃ; ᓮᒻᒪᖅᓮᓪᓚᕆᒃᐸᖏᒻᒪᑕ, ᑍᒤᒻᒪᑦ ᐃᓄᐃᑦ ᓇᒧᑐᐃᓐᓇᖅ ᐱᓱᒃᐳᑦ ᐃᓱᒪᔮᖅᓗᑎᒃ, ᓰᐱᑎᑐᑦ ᐰᖅᓯᔨᖃᖏᑦᑐᑎᑐᑦ.
3ᓰᐱᓕᕆᔩᑦ ᓂᓐᖓᒡᕕᒋᓯᒪᓚᐅᖅᐸᒃᑲ, ᐊᐅᓚᑦᓯᔩᓪᓗ ᓱᒋᐊᕈᒫᖅᐸᒃᑲ: ᕿᓚᖕᒥᐅᒐᓴᒡᔪᐃᑦ ᐊᑕᓂᖓᑦᑕ ᓰᐱᖁᑎᓂ ᔫᑕᒥ ᓄᓇᖃᖅᑐᑦ ᐰᕆᔪᒫᖅᐰᑦ, ᕿᒻᒥᖅᔪᐊᑎᑐᓪᓗ ᓴᐱᖏᑦᑐᑎᑐᑦ ᐅᓇᑕᖅᕕᖕᒥ ᑍᒤᑎᑦᓱᒫᖅᐰᑦ. 
4ᑖᒃᑯᓇᖓᑦ ᓴᖅᑭᑦᑐᖃᕈᒫᖅᐳᖅ ᐊᖓᔪᖅᑳᓂᒃ ᐃᒡᓘᑉ ᑎᕆᖅᑯᐊᑐᑦ ᐊᑐᖅᑎᒋᔪᓂᒃ, ᐊᐅᓚᑦᓯᔨᓂᒡᓗ ᑐᐱᐅᑉ ᐸᐅᒍᐊᖓᑐᑦ ᐊᑐᖅᑎᒋᔪᓂᒃ, ᐅᓇᑕᖅᑐᒃᓮᓪᓗ ᐊᖓᔪᖅᑳᖏᓐᓂᒃ ᐱᑎᒃᓯᑐᑦ ᐅᓇᑕᐅᑎᑐᑦ ᐊᑐᖅᑎᒋᔪᓂᒃ, ᑕᓯᐅᖅᑎᓂᒡᓗ ᖃᓄᐃᑦᑐᑐᐃᓐᓇᕐᖕᓂᒃ. 
5ᑖᒃᑯᐊ ᑲᑐᑦᔨᓪᓗᑎᒃ ᐊᔪᖏᑦᑐᖅᔪᐊᖑᔪᒫᖅᐳᑦ, ᒪᓂᖅᑲᒧᑦ ᐊᑭᕋᒥᖕᓂᒃ ᑐᓪᓕᕋᖅᑐᑎᑐᑦ ᐊᖅᑯᑎᒥ ᒪᕋᕐᖕᒥᒃ ᒪᓂᖅᑲᒃᓮᔪᑎᑐᑦ ᐅᓇᑕᖅᕕᖕᒥ: ᐊᑕᓂᐅᑉ ᐃᓚᒋᖕᒪᒋᑦ, ᐅᓇᑕᕈᒫᖅᐳᑦ ᕿᒻᒥᖅᔪᐊᓂᓗ ᐃᑭᒪᔪᑦ ᐅᕐᕈᑎᑕᐅᓗᑎᒃ.
6“ᔫᑕᒥ ᓄᓇᖃᖅᑐᑦ ᓴᓐᖏᔪᕈᖅᑎᑦᓱᒫᖅᐸᒃᑲ, ᔫᓯᐱᐅᓪᓗ ᑭᖑᕚᖏᑦ ᓴᐳᑎᔪᒫᖅᐸᒃᑲ,
7ᐃᕗᕅᒥ ᓄᓇᖃᖅᑐᑦ ᐊᖑᑎᑎᑐᑦ ᓴᓐᖏᔪᖅᔪᐊᑎᑐᑦ ᑍᒤᑦᓱᒫᖅᐳᑦ,
8ᐅᕕᓐᖏᐊᖅᕕᒋᔪᒫᖅᐸᒃᑲ, ᑲᑎᑎᓪᓗᒋᓪᓗ ᐱᐅᓕᔪᒫᕋᒃᑭᑦ:
9ᓯᐊᒻᒪᖅᑎᓚᐅᕋᒃᑭᑦ ᐃᓅᖃᑎᒌᒡᔪᐊᓄᑦ:
10ᓄᓇᒥᑦ ᐃᑦᔨᑉᑎᒥᑦ ᐂᓗᒋᑦ ᐅᑎᖅᑎᑦᓱᒫᖅᐸᒃᑲ,
11ᐅᖁᒤᑦᑐᑎᒍᑦ ᐅᓄᖅᑐᑎᒍᑦ ᐊᖅᑯᓵᕈᒫᖅᐳᑦ ᐃᒪᖅᔪᐊᑉ ᒪᓕᒡᔪᐊᖏᑎᑐᑦ ᑍᒤᑦᑐᓂᒃ,
12ᓄᑭᖃᖅᑎᑦᓱᒪᕙᒃᑲ ᐊᑕᓂᕐᖕᒥ; ᐱᓱᒍᒫᖅᐳᑦ ᑖᑦᓱᒪ ᐊᑎᖓᓂ.”
