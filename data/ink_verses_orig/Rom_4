1ᐂᕝᕙᕋᕼᐋᒻ ᓯᕗᓕᕆᔭᕗᑦ ᖃᓄᖅ ᐅᖃᐅᓯᕆᔪᓐᓇᖅᐱᑎᒎ? ᓱᓇᒥᒃ ᑎᒥᒃᑯᑦ ᓇᓂᓯᓚᐅᖅᐸ? 
2ᐂᕝᕙᕋᕼᐋᓕ ᐱᓂᐊᑦᓯᐊᕐᖕᓂᕐᖕᒥᓄᑦ ᐸᓯᔭᒃᓴᐅᔪᓐᓃᖅᑎᑕᐅᓚᐅᕈᓂ, ᐃᒻᒥᓂᒃ ᓂᖅᑐᕈᑎᒃᓴᖃᕋᔭᓚᐅᖅᐳᖅ, ᓂᖅᑐᕐᖕᓇᑎᑕᐅᒐᔭᓐᖏᓚᖅᓕ ᒎᑎᐅᑉ ᓵᖓᓂ. 
3ᖃᓄᖅᓕ ᐊᒡᓔᑦ ᐅᖃᖅᐹᑦ? “ᐂᕝᕙᕋᕼᐋᒻ ᒎᑎ ᐅᒃᐱᕆᕚ, ᐅᒃᐱᕐᖕᓂᒃᑯᓪᓗ ᒎᑎᒧᑦ ᐃᓱᐊᖅᑐᓕᔪᓐᖑᖅᑎᑕᐅᓚᐅᖅᐳᖅ.” 
4ᐃᓄᒃ ᐱᓇᓱᐊᕐᖕᓂᕐᖕᒥᓄᑦ ᑮᓇᐅᔭᖅᑖᖅᐸᖕᒪᑦ, ᑮᓇᐅᔭᖅᑖᖏᓪᓗ ᑐᓂᕐᕈᓯᐊᑐᐃᓐᓇᐅᓂᕋᖅᑕᐅᓐᖏᓚᑦ ᐊᑭᓕᖅᑕᐅᓂᒃᓴᒥᓄᑦ ᐱᖕᒪᒋᑦ. 
5ᐃᓄᒡᓕ ᐅᒃᐱᖅᑐᖅ ᐱᓇᓱᐊᕐᖕᓂᕐᖕᒥᓄᑦ ᐱᓇᓂ; ᑕᑎᖃᖅᓗᓂᓗ ᒎᑎᒥᒃ ᐱᐅᖏᑦᑐᓕᔪᓂᒃ ᐸᓯᔭᒃᓴᐅᔪᓐᓃᖅᑎᑦᓯᔪᒥᒃ, ᐅᒃᐱᕐᖕᓂᕐᖕᒥ ᑲᔪᓯᓂᖓᓄᑦ ᐃᓱᐊᖅᑐᓕᔪᓐᖑᕐᖕᓂᕋᖅᑕᐅᕗᖅ. 
6ᑍᕕᑎᑦᑕᐅᖅ ᐅᖃᕆᕗᖅ ᑍᒫᑦᓮᓐᓇᖅ, ᐃᓄᒃ ᖁᕕᐊᓱᒍᑎᒃᓴᖃᕐᖕᓂᕋᖅᓗᒍ ᒎᑎᒧᑦ ᐃᓱᐊᖅᑐᓕᔪᓐᖑᕐᖕᓂᕋᖅᑕᐅᒍᓂ, ᐱᓂᐊᑦᓯᐊᕐᖕᓂᕐᖕᒧᑦ ᐱᑦᔪᑎᖃᕋᓂ:
7“ᖁᕕᐊᓱᒍᑎᒃᓴᖃᖅᐳᑦ ᑍᒃᑯᐊ
8ᐃᓄᒃ ᖁᕕᐊᓱᒍᑎᒃᓴᖃᖅᐳᖅ,
9ᖁᕕᐊᓱᒍᑎᒃᓴᖃᕐᖕᓂᖅ ᑕᒪᓐᓇ ᑍᕕᑎᐅᑉ ᐅᖃᐅᓯᕆᔭᖓ ᑭᐱᔭᐅᓯᒪᔪᓄᑐᐊᖅ ᑐᕌᖓᕚ? ᐅᕝᕙᓗ ᑭᐱᔭᐅᓯᒪᖏᑦᑐᓄᑦ ᑐᕌᖓᒋᕚ? ᐃᒫᒃ ᐅᖃᕋᑦᑕ ᐂᕝᕙᕋᕼᐋᒻ ᐅᒃᐱᕐᖕᓂᒃᑯᑦ ᑲᔪᓯᓂᕐᖕᒥᓄᑦ ᒎᑎᒧᑦ ᐃᓱᐊᖅᑐᓐᖑᖅᑎᑕᐅᓚᐅᖅᐳᖅ. 
10ᓱᓇ ᐱᑦᔪᑎᒋᓪᓗᒍ ᑍᒤᓚᐅᖅᐹ? ᑍᒤᓚᐅᖅᐹ? ᑭᐱᔭᐅᓯᒪᓕᖅᑎᓪᓗᒍ ᐅᕝᕙᓗ ᑭᐱᔭᐅᓚᐅᖅᑎᓐᓇᒍ? ᑭᐱᔭᐅᔭᕇᖅᓯᒪᑎᓪᓗᒍ ᑍᒤᓚᐅᓐᖏᓚᖅ, ᑭᐱᔭᐅᓚᐅᖅᑎᓐᓇᒍᓕ ᑍᒤᓚᐅᖅᐳᖅ. 
11ᑭᐱᔭᐅᓂᖓᓕ ᓇᓗᓁᒃᑯᑕᐅᓚᐅᖅᐳᖅ ᓇᓗᓁᖅᓯᑦᔪᑕᐅᓪᓗᓂᓗ ᐃᓱᐊᖅᑐᓐᖑᖅᑎᑕᐅᓂᖓᓄᑦ ᐅᒃᐱᕐᖕᓂᒃᑯᑦ ᑲᔪᓯᓂᖓ ᐱᑦᔪᑎᒋᓪᓗᒍ, ᑭᐱᔭᐅᓚᐅᕋᓂ ᓱᓕ ᐱᓚᐅᖅᑕᒥᓄᑦ ᑕᒤᓐᓄᑦ ᐅᒃᐱᖅᑐᓄᑦ ᐊᑖᑕᒋᔭᐅᖁᓪᓗᒍ ᑭᐱᔭᐅᓯᒪᖏᑦᑑᒐᓗᐊᓄᑦ ᐃᓱᐊᖅᑐᓐᖑᖅᑎᑕᐅᓂᖅᑕᐅᖅ ᐱᔭᐅᔪᓐᓇᖁᓪᓗᒍ. 
12ᐊᑖᑕᒋᔭᐅᒋᕗᖅᓗ ᑭᐱᔭᐅᓯᒪᔪᓄᑦ ᑭᐱᔭᐅᓯᒪᓂᖏᑦ ᐱᑦᔪᑎᒋᓇᒋᑦ ᐅᒃᐱᕐᖕᓂᒃᑯᓪᓕ ᑲᔪᓯᓂᕐᖕᒥᒍᑦ ᐂᕝᕙᕋᕼᐋᒻᑐᑦ ᓯᕗᓕᕕᓂᑦᑎᑐᑦ ᑭᐱᔭᐅᓚᐅᖅᑳᕋᓂ ᐃᓅᓯᕆᓚᐅᖅᑕᖓᓂᒃ ᒪᓕᖕᓂᖏᓐᓄᑦ.
13ᐂᕝᕙᕋᕼᐋᒻ ᑭᖑᕚᖏᓪᓗ ᒎᑎᐅᑉ ᐊᖏᖅᕕᒋᓚᐅᖅᐰᑦ, ᓯᓚᖅᔪᐊᕐᖕᒥᒃ ᐱᒃᓴᖃᖅᑎᓐᓂᐊᕐᖕᓂᕋᖅᓗᒋᑦ ᐱᖁᔭᓂᒃ ᓈᓚᑦᓯᐊᕐᖕᓂᕐᖕᒥᖕᓄᑦ ᐱᑦᔪᑎᖃᕋᑎᒃ ᐃᓱᐊᖅᑐᓐᖑᖅᑎᑕᐅᓂᕐᖕᒥᒍᓪᓕ ᐅᒃᐱᕐᖕᓂᒃᑯᑦ ᑲᔪᓯᓂᕐᖕᒥᖕᓄᑦ. 
14ᐱᖁᔭᓂᒡᓕ ᒪᓕᑦᓯᐊᕐᖕᓂᕐᖕᒧᑦ ᒎᑎᐅᑉ ᐊᖏᖅᓯᒪᓂᖓᓂᒃ ᐱᑎᑕᐅᒐᔭᖅᐸᑕ, ᐅᒃᐱᕐᖕᓂᕐᖕᒧᑦ ᑕᕝᕙ ᑲᔪᓯᓂᖅ ᐊᑐᕈᓐᓃᖅᐳᖅ, ᒎᑎᐅᓪᓗ ᐊᖏᖅᓯᒪᓂᖓ ᐊᑐᕈᓐᓃᖅᓗᓂ. 
15ᐱᖁᔧᑦ ᓈᓚᒃᑕᐅᖏᑉᐸᑕ ᒎᑎᐅᑉ ᓂᓐᖓᐅᓯᖓᓂᒃ ᓴᖅᑭᑎᑦᓯᖕᒪᑕ, ᐱᖁᔭᖃᖏᑦᑐᓂᓕ ᐱᖁᔭᓂᒃ ᓈᓚᖏᓐᓂᖅᑕᖃᓐᖏᓚᖅ.
16ᑍᒤᒻᒪᑦ ᒎᑎᐅᑉ ᐊᖏᕈᑖ ᐅᒃᐱᕐᖕᓂᒃᑯᑦ ᑲᔪᓯᓂᕐᖕᒥᒃ ᑐᓐᖓᕕᖃᖅᐳᖅ, ᓇᓗᓁᖅᓯᒪᑦᓯᐊᖁᓪᓗᒍ ᒎᑎᐅᑉ ᐱᔪᓐᓇᖅᑎᑦᓯᓂᖓᒍᑦ ᑭᓯᐊᓂ ᐱᔭᐅᔪᓐᓇᕐᖕᓂᖓᓂᒃ ᐂᕝᕙᕋᕼᐋᑉ ᑭᖑᕚᓕᒫᖏᓐᓄᑦ, ᐱᖁᔭᓂᒃ ᒪᓕᒃᑐᓄᑦ ᑖᒃᑯᓄᖓᑑᖏᑦᑐᖅ ᐊᓯᖏᓐᓄᓪᓗᑦᑕᐅᖅ ᐂᕝᕙᕋᕼᐋᑐᑦ ᐅᒃᐱᕐᖕᓂᒃᑯᑦ ᑲᔪᓯᓂᖃᖅᑐᓄᑦ: ᐂᕝᕙᕋᕼᐋᒻ ᑕᒪᑦᑕ ᐊᑖᑕᒋᒐᑦᑎᒍ, 
17ᐊᒡᓔᑦ ᐅᖃᕐᖕᒪᑕ, “ᐃᓅᖃᑎᒌᒡᔪᐊᓄᑦ ᐊᑦᔨᒌᖏᑦᑐᓄᑦ ᐊᑖᑕᒋᔭᐅᓕᖅᑎᑉᐸᒋᑦ.” ᒎᑎᐅᑉ ᓵᖓᓂ ᑖᑦᓱᒪ ᐅᒃᐱᖅᕕᒋᔭᖓᑕ, ᑖᑦᓱᒪ ᑐᖁᖓᔪᑦ ᐆᒻᒪᖅᑎᑉᐰᑦ ᐱᖁᔨᓂᕐᖕᒥᓄᓪᓗ ᓴᖅᑭᔮᓚᐅᖏᑦᑐᓂᒃ ᓴᖅᑭᑎᑦᓯᓯᒪᓪᓗᓂ. 
18ᓂᕆᐅᖕᓂᖃᓚᐅᖅᐳᖅ ᐅᒃᐱᕐᖕᓂᒃᑯᑦ ᓂᕆᐅᒋᔭᒃᓴᖃᖅᑎᓐᓇᒍ, ᐊᑖᑕᒋᔭᐅᔪᒫᕐᖕᓂᕐᖕᒥᓂᒃ ᐃᓅᖃᑎᒌᒡᔪᐊᓄᑦ ᐊᑦᔨᒌᖏᑦᑐᓄᑦ; ᐅᖃᐅᑦᔭᐅᓚᐅᕋᒥ, “ᑍᒫᒃᑕᐅᖅ ᑭᖑᕚᑎᑦ ᐅᓄᖅᑐᖅᔪᐊᖑᔪᒫᖅᐳᑦ.” 
19ᐅᒃᐱᕐᖕᓂᒃᑯᑦ ᑲᔪᓯᓂᕐᖕᒥ ᓴᓐᖐᓕᓚᐅᓐᖏᓚᖅ ᑎᒥᓂ ᐃᓱᒪᒋᓗᒍ, ᑐᖁᖓᔪᑐᑦ ᑍᒤᑲᓴᓕᕋᓗᐊᖅᓗᓂ ᐊᕐᕌᒍᖃᓕᓚᐅᕋᒥ 100-ᑦ ᖃᓂᒋᔮᓂ, ᓄᓕᐊᓂᓗ ᓵᕋ ᐃᓱᒫᓘᑎᒋᓚᐅᓐᖏᓛ ᕿᑐᕐᖏᓱᐃᑦᑑᑎᓪᓗᒍ. 
20ᑕᑎᖃᑦᓯᐊᖏᓐᓂᕐᖕᒧᑦ ᓴᖑᑦᔪᑎᖃᓚᐅᓐᖏᓚᖅ ᒎᑎᐅᑉ ᐊᖏᕈᑎᒋᓯᒪᔭᖓᓂᒃ, ᐅᒃᐱᕐᖕᓂᒃᑯᓪᓕ ᑲᔪᓯᓂᕐᖕᒧᑦ ᓴᓐᖏᔫᓕᖅᐸᓪᓕᐊᓚᐅᖅᐳᖅ ᒎᑎᒥᒃ ᓂᖅᑐᕐᖕᓇᖅᑎᑦᓯᓂᕐᖕᒥᓄᑦ, 
21ᓱᓕᔪᖅᓴᑦᓯᐊᓚᐅᖅᐳᖅ ᒎᑎ ᐊᖏᕈᑎᒋᓯᒪᔭᒥᓂᒃ ᑲᔪᓯᑦᓯᐊᕈᓐᓇᕐᖕᓂᖓᓂᒃ. 
22ᑍᒤᒻᒪᑦ ᐂᕝᕙᕋᕼᐋᒻ ᐅᒃᐱᕐᖕᓂᒃᑯᑦ ᑲᔪᓯᓂᖓᓄᑦ, “ᒎᑎᒧᑦ ᐃᓱᐊᖅᓯᑎᑕᐅᓂᕋᖅᑕᐅᓚᐅᖅᐳᖅ.” 
23ᐅᖃᐅᓯᖅᓕ ᐃᒤᓕᔪᖅ, “ᐃᓱᐊᖅᓯᑎᑕᐅᓂᕋᖅᑕᐅᓚᖅᐳᖅ.” ᑎᑎᕋᖅᑕᐅᓯᒪᕗᖅ ᑖᓐᓇᑐᐊᖅ ᐱᑦᔪᑎᒋᓇᒍ, 
24ᐅᕙᒍᓪᓕᑦᑕᐅᖅ ᐱᑦᔪᑎᒋᓪᓗᑕ. ᒎᑎᒧᑦ ᐃᓱᐊᖅᓯᑎᑕᐅᖁᓪᓗᑕ ᑖᑦᓱᒧᖓ ᐅᒃᐱᖅᑐᒍᑦ ᑐᖁᒥᑦ ᒪᑭᑎᑦᓯᓯᒪᓂᖓᓂᒃ ᐊᑕᓂᑦᑎᓐᓂᒃ ᔩᓱᓯᒥᒃ, 
25ᑖᓐᓇ ᑐᖁᑕᐅᓚᐅᖅᐳᖅ ᐊᔪᕐᖕᓂᕗᑦ ᐱᑦᔪᑎᒋᓪᓗᒋᑦ ᒪᑭᑎᑕᐅᓚᐅᖅᐳᖅᓗ ᒎᑎᒧᑦ ᐸᓯᔭᒃᓴᐅᔪᓐᓃᖁᓪᓗᑕ.
