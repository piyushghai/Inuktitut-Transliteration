1ᑍᓇᓕ, ᔧᑰᑉ ᓕᐊᓪᓗ ᐸᓂᖓ, ᐳᓛᕆᐊᓚᐅᖅᐳᖅ ᓄᓇᐅᑉ ᓇᔪᖅᑕᖓᑦᑕ ᐊᕐᖕᓇᖏᓐᓄᑦ; 
2ᓯᑭᒻᒥᐅᓪᓕ ᕼᐊᒧᕆᐅᑉ ᐃᕐᖕᓂᖓᑕ ᕼᐃᕔᑎᒥᐅᑕᐅᑉ, ᑕᕝᕙᓂ ᐊᖓᔪᖅᑳᖑᔫᑉ, ᑕᑯᒐᒥᐅᒃ ᑎᒍᕚ ᖁᓄᑎᓪᓗᒍᓗ ᐃᓐᓇᖓᖃᑎᒋᕚ, 
3ᑕᕝᕙ ᐃᓗᒥᒍᑦ ᐅᖓᓕᖅᐳᖅ ᑍᓇᒧᑦ ᔧᑰᑉ ᐸᓂᖓᓄᑦ; ᐅᐃᒡᒐᓱᒃ ᓇᒡᓕᒋᒐᒥᐅᒃ ᐃᓚᓐᓂᖅᓴᖅᓗᒍ ᐅᖄᕕᒋᓕᖅᐹ. 
4ᓯᑭᒻᒥᐅᓪᓕ ᐊᑖᑕᓂ ᕼᐊᒧᕆ ᐅᖃᐅᑎᕚ, “ᐅᐃᒡᒐᓱᖕᒥᒃ ᐆᒥᖓ ᓄᓕᐊᖅᑖᖅᑎᓚᐅᓐᖓ.”
5ᔧᑯᓗ ᑐᓴᖅᐳᖅ ᐸᓂᖓᑕ ᑍᓇᐅᑉ ᓴᓗᒤᓕᑎᑕᐅᓂᖓᓂᒃ, ᐃᕐᖕᓂᖏᑦ ᐱᕈᖅᓰᕕᖕᒦᒻᒪᑕ ᐆᒪᔪᖁᑎᖏᓐᓂᒃ ᑲᒪᓪᓗᑎᒃ, ᖃᓄᐃᓕᒋᐊᓚᐅᓐᖏᓚᖅ ᐃᕐᖕᓂᖏᑦ ᐅᑎᓚᐅᖏᓐᓂᖏᓐᓂ. 
6ᓯᑭᒻᒥᐅᓪᓗ ᐊᑖᑕᖓᑕ ᕼᐊᒧᕆᐅᑉ ᔧᑯ ᐅᐸᒃᓗᒍ ᐅᖃᖃᑎᒋᔭᖅᑐᖅᐹ, 
7ᔧᑰᓪᓕ ᐃᕐᖕᓂᖏᑦ ᐱᕈᖅᓰᕕᖕᒥᓐᖔᖅᓗᑎᒃ ᑕᕝᕗᓐᖓᕋᒥᒃ ᑕᒪᑐᒥᖓᓗ ᑐᓴᓕᕋᒥᒃ; ᐃᓗᐃᓪᓕᖅᐳᑦ ᓂᓐᖓᒻᒪᕆᒃᓗᑎᒡᓗ, ᓯᑭᒥ ᑍᒤᓕᐅᖅᓯᒪᖕᒪᑦ ᓈᒻᒪᖏᑦᑐᒥᒃ ᐄᓴᕅᓕᒥᐅᓂᒡᓗ ᒥᑕᐅᑎᖃᖅᓗᓂ ᔧᑰᑉ ᐸᓂᖓᓂᒃ ᐃᓐᓇᖓᖃᑎᖃᕐᖕᓂᕐᖕᒥᓄᑦ, ᑍᒤᓕᐅᖅᑐᖃᕆᐊᖃᖅᑎᓐᓇᒍ. 
8ᕼᐊᒧᕆᐅᓪᓕ ᐅᖃᖅᕕᒋᓪᓗᒋᑦ, ᐅᖃᖅᐳᖅ, “ᐃᕐᖕᓂᕋ ᓯᑭᒻ ᐸᓂᖕᓂᒃ ᐅᖓᓕᕐᖕᒪᑦ; ᑐᒃᓯᕋᖅᕕᒋᓕᖅᐸᒋᑦ, ᓄᓕᐊᖅᑖᖅᑎᓚᐅᕈᒃ ᑖᑦᓱᒥᖓ. 
9ᓄᓕᐊᓂᖃᑦᑕᐅᑎᔪᓐᓇᖅᓯᓚᐅᖅᑕ; ᐸᓂᓯ ᐅᕙᑦᑎᓐᓄᑦ ᑐᓂᓕᖅᓯᐅᒃ, ᐸᓂᕗᓪᓗ ᐱᓂᐊᕆᕙᓯ. 
10ᑕᒫᓂ ᓄᓇᖅᑲᑎᒌᖕᓂᐊᕋᑦᑕ, ᓇᓂᑐᐃᓐᓇᑦᓯᐊᖅᓗ ᑕᒫᓂ ᓄᓇᒋᔪᒪᔭᑦᓯᓐᓂ ᓄᓇᖃᕈᓐᓇᕐᖕᓂᐊᖅᐳᓯ; ᐃᓂᖃᖅᓗᓯ ᑕᐅᖅᓰᑦᔪᑎᕙᒡᓗᓯᓗ, ᓄᓇᖁᑎᑖᖅᐸᒡᓗᓯᓗ.”
11ᑕᕝᕙ ᓯᑭᒻ ᐅᖃᓕᖅᐳᖅ ᑍᓇᐅᑉ ᐊᑖᑕᖓᓄᑦ ᐊᓂᖏᓐᓄᓪᓗ, “ᖁᕕᐊᒋᔭᐅᔪᒪᔪᖓ ᐃᓕᑦᓯᓐᓄᑦ, ᓱᓇᑐᐃᓐᓇᑦᓯᐊᒥᒃ ᐱᔪᒪᑐᐊᕈᑦᓯ ᑕᕝᕙ ᑐᓂᓯᔪᓐᓇᖅᐳᖓ. 
12ᑐᒃᓯᕋᓚᐅᕆᑦᓯ ᓱᓇᒥᒃ ᐊᑭᓕᖅᑕᐅᔪᒪᖕᒪᖔᑦᓯ, ᓄᓕᐊᒃᓴᒧᑦ, ᑐᓂᕐᕈᑕᐅᖁᔭᑦᓯᓐᓂᒡᓘᓐᓃᑦ ᑐᓂᔭᕆᐊᖃᖅᑕᓐᓂᒃ ᐱᔪᒪᔭᑦᓯᓐᓂᒃ, ᑕᕝᕙ ᑐᓂᓯᕕᒋᓂᐊᖅᐸᑦᓯ ᖃᓄᑐᐃᓐᓇᖅ ᐅᖃᑐᐊᕈᑦᓯ ᐅᕙᓐᓄᑦ; ᑖᑦᓱᒥᖓ ᓄᓕᐊᖅᑖᕈᓐᓇᖅᑎᑕᐅᑦᓴᓚᐅᕈᒪ.”
13ᔧᑰᑉ ᐃᕐᖕᓂᖏᑦ ᑭᐅᓕᖅᐳᑦ ᓯᓔᕐᕆᒃᓯᖅᓗᑎᒃ ᓯᑭᒻᒥᒃ ᐊᑖᑕᖓᓂᒡᓗ ᕼᐊᒧᕆᒥᒃ, ᓇᕐᕈᓇᖅᓯᑎᑦᓯᓚᐅᕐᖕᓂᖓᓄᑦ ᓇᔭᖓᓐᓂᒃ ᑍᓇᒥᒃ. 
14ᐅᖃᐅᑎᓪᓗᒋᓪᓗ, “ᑍᒤᓕᐅᕈᓐᓇᓐᖏᓚᒍᑦ, ᓇᔭᕗᑦ ᓄᓕᐊᖅᑖᖑᑎᑦᓱᓐᓇᓐᖏᓐᓇᑦᑎᒍ ᐊᖑᒻᒧᑦ ᑭᐱᔭᐅᓯᒪᖏᑦᑐᒧᑦ; ᑕᒪᓐᓇ ᐅᕙᑦᑎᓐᓄᑦ ᑲᓐᖑᓲᑎᒃᓴᐅᒐᔭᕐᖕᒪᑦ. 
15ᐃᒤᓕᐅᕈᑦᓯ ᑭᓯᐊᓂ ᐊᖏᕈᓐᓇᖅᑐᒍᑦ, ᐅᕙᑦᑎᓐᓂᒃ ᐊᑦᔨᖃᓕᕈᑦᓯ ᑭᐱᔭᐅᓯᒪᓕᖅᓗᓯ ᐊᖑᑎᓕᒫᑦ. 
16ᑕᕝᕙ ᐸᓂᕗᑦ ᑐᓂᔪᓐᓇᓕᕋᔭᖅᐸᕗᑦ ᐃᓕᑦᓯᓐᓄᑦ, ᐸᓂᑦᓯᓐᓂᒡᓗ ᓄᓕᐊᖅᑖᕈᓐᓇᖅᓯᓗᑕ. ᐃᓕᑦᓯᓐᓂᒃ ᓄᓇᖅᑲᑎᖃᓕᖅᓗᑕ ᐊᑕᐅᓯᐅᖃᑎᒌᓕᖅᓗᑕᓗ. 
17ᑕᒪᓐᓇᓕ ᐱᐅᓯᐅᖁᔭᕗᑦ ᐊᖏᖏᒃᑯᑦᓯᐅᒃ ᑭᐱᔭᐅᓂᐊᖏᒃᑯᑦᓯᓗ, ᐅᓇ ᓇᔭᕗᑦ ᑎᒍᓗᒍ, ᐊᐅᓪᓚᕐᖕᓂᐊᖅᐳᒍ.”
18ᑖᒃᑯᐊᓗ ᐅᖃᐅᓰᑦ ᕼᐊᒧᕆᐅᑉ ᓈᒻᒪᒋᕔᑦ ᐃᕐᖕᓂᖓᑕᓗ ᓯᑭᒻᒥᐅᑉ. 
19ᑖᓐᓇᓗ ᐊᖑᑦ ᐃᓅᓱᒃᑐᖅ ᐱᒋᐊᑦᓴᐅᑎᒋᓚᐅᖅᐳᖅ ᐃᓱᒪᓕᐅᕈᑕᐅᔪᒥᒃ, ᐅᖓᓕᕋᒥ ᔧᑰᑉ ᐸᓂᖓᓂᒃ. ᐅᐱᒋᔭᐅᓂᖅᐹᐅᓕᖅᓗᓂᓗ ᐃᓚᒥᓂᑦ.
20ᕼᐊᒧᕆᓗ ᐃᕐᖕᓂᖓᓗ ᓯᑭᒻᒥ ᑲᑎᕕᐅᕙᒃᑐᓄᐊᖅᓗᑎᒃ ᐃᒡᓗᒐᓮᑦ ᐃᑎᖅᑕᖅᕕᖓᓄᑦ; ᐅᖃᓪᓚᓕᖅᐳᑦ ᓄᓇᖃᑎᒥᖕᓄᑦ: 
21“ᐅᑯᐊ ᐃᓄᐃᑦ ᐃᓚᒋᔭᒃᓴᑦᓯᐊᑦ ᐅᕙᑦᑎᓐᓄᑦ; ᑕᒫᓂ ᓄᓇᖃᓚᐅᖅᓕᑦ ᑕᐅᖅᓰᖃᑦᑕᕈᓐᓇᖅᓗᑎᒡᓗ ᑕᒫᓂ. ᑕᒪᓐᓇᓗ ᓄᓇ ᑖᒃᑯᓄᖓ ᐊᖏᓂᖓ ᓈᒻᒪᒡᓗᓂ; ᐸᓂᖏᓐᓂᒃ ᓄᓕᐊᓂᒍᓐᓇᓚᐅᖅᑕ ᐅᕙᒍᓪᓗ ᐸᓂᑦᑎᓐᓂᒃ ᓄᓕᐊᖅᑖᖑᑎᑦᓯᓗᑕ ᑖᒃᑯᓄᖓ. 
22ᐅᑯᐊ ᐊᖑᑎᑦ ᐃᒤᓕᐅᕈᑦᑕ ᑭᓯᐊᓂ ᐊᖏᕈᓐᓇᖅᑐᑦ ᓄᓇᖅᑲᑎᖃᕈᒪᓗᑎᒃ ᐅᕙᑦᑎᓐᓂᒃ, ᐃᓅᖃᑎᒌᒍᑎᒃᓴᑦᑎᓐᓂᒃ ᐊᑕᐅᓯᐅᓗᑕ; ᐊᖑᑎᓕᒫᑦ ᓄᓇᖃᑎᕗᑦ ᑭᐱᔭᐅᓂᐊᖅᐸᑕ ᑭᓯᐊᓂ, ᑖᒃᑯᐊ ᑭᐱᔭᐅᓯᒪᖕᒪᑕ. 
23ᐃᒻᒧᒃᓯᐅᒐᖁᑎᖏᑦ ᓄᓇᖁᑎᖏᓪᓗ ᐆᒪᔪᖁᑎᓕᒫᖏᓪᓗ ᐱᒋᓕᕐᖕᓂᐊᓐᖏᓚᕘᑦ? ᐊᖏᖃᑎᒋᒍᑦᑎᒍ ᑭᓯᐊᓂ, ᓄᓇᖅᑲᑎᒋᓕᕐᖕᓂᐊᕋᑦᑎᒍ.” 
24ᐃᒡᓗᒐᓴᖕᒥᐅᑦ ᐃᑎᖅᑕᖅᕕᒃᑯᑦ ᐊᓂᔪᓕᒫᑦ ᐊᖏᖃᑕᐅᕗᑦ ᕼᐊᒧᕆᐅᑉ ᐃᕐᖕᓂᖓᑕᓗ ᓯᑭᒻᒥᐅᑉ ᐅᖃᐅᓯᖏᓐᓂᒃ; ᐊᖑᑎᓪᓗ ᑕᒪᕐᖕᒥᒃ ᑭᐱᔭᐅᕗᑦ, ᐊᓂᕙᒃᑐᓕᒫᑦ ᐃᓗᒐᓮᑦ ᐃᑎᖅᑕᖅᕕᖓᒍᑦ.
25ᐅᓪᓗᐃᓪᓕ ᐱᖓᓱᑦ ᐊᓂᒍᖅᑎᓪᓗᒋᑦ, ᐊᖑᑎᑦ ᓱᓕ ᐋᓐᓂᐊᑎᓪᓗᒋᑦ ᑭᐱᔭᐅᓂᕕᓂᕐᖕᒥᖕᓄᑦ, ᔧᑰᑉ ᐃᕐᖕᓂᖏᒃ ᒪᕐᕉᒃ, ᓯᒥᐅᓂᓗ ᓕᕔᓗ, ᑍᓇᐅᑉ ᐊᓂᖏᒃ, ᓴᕕᒡᔪᐊᒡᒋᖅᓗᑎᒃ ᐃᒡᓗᒐᓴᖕᓃᑦᑐᑦ ᑎᓪᓕᓐᖏᓈᖅᓗᒋᑦ, ᐊᖑᑎᓕᒫᑦ ᑐᖁᕋᖅᐰᑦ, 
26ᕼᐊᒧᕆ ᐃᕐᖕᓂᖓᓗ ᓯᑭᒻᒥ ᓴᕕᒡᔪᐊᒧᑦ ᑐᖁᑉᐹᒃ, ᑍᓇᓗ ᑎᒍᓪᓗᒍ ᓯᑭᒻᒥᐅᑉ ᐃᒡᓗᖓᓂᑦ, ᑕᕝᕙᓐᖓᓪᓗ ᐊᓂᓪᓗᑎᒃ. 
27ᔧᑰᓪᓕ ᐃᕐᖕᓂᖏᑦ ᑐᖁᑕᐅᓯᒪᔪᓄᐊᖅᐳᑦ, ᑎᒎᖅᑬᕕᒋᓪᓗᒋᓪᓗ ᐃᒡᓗᒐᓴᒡᔪᐊᕐᖕᒥᐅᑦ, ᓇᔭᖓᑦᑕ ᓇᕐᕈᓇᖅᓯᑎᑕᐅᓯᒪᓂᖓᓄᑦ. 
28ᓰᐱᖁᑎᖏᓂᒃ ᐱᕗᑦ, ᐃᒻᒧᒃᓯᐅᒐᖁᑎᖏᓐᓂᒡᓗ, ᓯᐅᑎᖅᑯᖅᑐᔪᓂᒡᓗ ᓱᓇᓕᒫᓂᒡᓗ ᐃᒡᓗᒐᓴᖕᓃᑦᑐᓂᒃ ᐱᕗᑦ ᐱᕈᖅᓰᕕᖕᓃᑦᑐᓂᒡᓗ. 
29ᐊᔪᖅᓴᖏᑦᔪᑎᓕᒫᖏᓐᓂᒃ ᐱᕗᑦ, ᕿᑐᕐᖓᖏᑦ ᓄᓕᐊᖏᓪᓗ ᑎᒍᕔᑦ, ᐃᒡᓗᒥᐅᑕᓕᒫᖏᓪᓗ ᐱᑖᕆᓪᓗᒋᑦ.
30ᔧᑯᓗ ᐅᖃᖅᐳᖅ ᓯᒥᐅᓂᒧᑦ ᓕᕔᒧᓪᓗ, “ᐊᑲᐅᖏᑦᔪᑎᒃᓴᖅᑖᖅᑎᑉᐸᑦᓯᓐᖓ; ᐆᒥᓇᖅᓯᑎᑦᓱᖓᓗ ᑕᒫᓂ ᓄᓇᖃᖅᑐᓄᑦ ᑬᓇᓂᒥᐅᓄᑦ, ᐱᕆᔧᑎᓄᓪᓗ; ᐅᓄᖅᑐᓂᒃ ᐃᓄᖁᑎᖃᖏᓐᓇᒪ; ᑕᒪᒃᑯᐊᓕ ᑲᑎᓪᓗᑎᒃ ᐅᕙᓐᓄᑦ ᐅᓇᑕᕆᐊᓕᖅᐸᑕ, ᐃᓚᓕᒫᑦᓯᐊᒃᑲ ᑕᒪᕐᖕᒥᒃ ᓄᖑᑕᐅᒐᔭᖅᐳᑦ ᐃᒡᓗᒥᐅᖃᑎᒃᑲᓗ.”
31ᑖᒃᑯᐊᒡᓕ ᑭᐅᕗᒃ, “ᓇᔭᕗᑦ ᓄᓕᐊᒐᑐᐃᓐᓇᖅᑎᑐᑦ ᑍᒤᑕᐅᔭᕆᐊᖃᖅᐹ?”
