1ᐅᑯᐊ ᑕᕝᕙ ᑎᑎᕋᖅᑕᐅᓯᒪᔪᑦ ᐂᕈᓂᐅᑉ ᒨᓯᓯᐅᓪᓗ ᐃᓚᖏᑦ ᐊᑕᓂᖅ ᒨᓯᓯᒧᑦ ᐅᖃᖅᑎᓪᓗᒍ ᖃᖅᑲᒥ ᓮᓁᒥ. 
2ᐅᑯᐊ ᑕᕝᕙ ᐂᕈᓂᐅᑉ ᐃᕐᖕᓂᖏᑕ ᐊᑎᖏᑦ: ᓇᑖᑉ, ᐊᖓᔪᒃᓯᖅᐹᖅ, ᐊᐱᕼᐅ, ᐃᓕᓯᕆ, ᐊᒻᒪᓗ ᐃᑕᒫᕐ. 
3ᑖᒃᑯᐊ ᑕᕝᕙ ᐂᕈᓂᐅᑉ ᐃᕐᖕᓂᖏᑦ, ᐅᖅᓱᖅᑎᖅᑕᐅᓪᓗᑎᒃ ᑐᓂᕐᕈᓯᖅᑎᑦᓯᔨᓐᖑᓚᐅᖅᑐᑦ, ᐱᔨᑦᓯᖅᑐᒃᓴᐅᓪᓗᑎᒃ ᑐᓂᕐᕈᓯᖅᑎᑦᓯᔨᓐᖑᓚᐅᖅᑐᑦ. 
4ᓇᑖᑉ ᐊᐱᕼᐅᓗ ᐊᑕᓂᐅᑉ ᓵᖓᓂ ᑐᖁᓚᐅᖅᐴᒃ ᐊᑕᓂᕐᖕᒧᑦ ᑐᓂᕐᕈᓯᓚᐅᕐᖕᒪᑎᒃ ᐃᑯᐊᓚᔪᒃᓴᒥᒃ ᐱᖁᔭᐅᓯᒪᓇᑎᒃ ᓮᓁᑉ ᐃᓄᖃᖏᑦᑐᖓᓂ; ᑖᒃᑯᐊᒃ ᕿᑐᕐᖓᖃᓚᐅᓐᖏᓚᒃ. ᐃᓕᓯᕆᓕ ᐃᑕᒫᕐᓗ ᑐᓂᕐᕈᓯᖅᑎᑦᓯᔨᐅᓂᕐᖕᒥᒃ ᐱᔨᑦᓯᓚᐅᖅᐳᒃ ᐊᑖᑕᑎᒃ ᐂᕈᓂ ᐃᓚᒋᓪᓗᒍ.
5ᐊᑕᓂᖅ ᐅᖃᓚᐅᖅᐳᖅ ᒨᓯᓯᒧᑦ, ᐅᖃᖅᓗᓂ, 
6“ᓕᕔᑎᑦ ᑭᖑᕚᖏᑦ ᐅᕙᓐᓄᑦ ᖃᓂᒡᓕᑎᒃᑭᑦ, ᕾᑎᓪᓗᒋᓪᓗ ᐂᕈᓂᒧᑦ ᑐᓂᕐᕈᓯᖅᑎᑦᓯᔨᒧᑦ, ᑖᑦᓱᒥᖓ ᐱᔨᑦᓯᖁᓪᓗᒋᑦ. 
7ᑖᒃᑯᐊ ᑖᑦᓱᒪ ᐱᔭᕆᐊᖃᖅᑕᖏᓐᓂᒃ ᑲᒪᔨᐅᓂᐊᕐᖕᒪᑕ, ᐃᓄᒋᐊᒃᑐᖅᔪᐊᓪᓗ ᑐᒃᓯᐊᕆᐊᖅᐸᒃᑐᑦ ᐱᔭᕆᐊᖃᖅᑕᓕᒫᖏᓐᓂᒃ ᑲᒪᔨᐅᓂᐊᕐᖕᒪᑕ, ᑐᐱᖅᔪᐊᒥ ᐱᔭᕆᐊᖃᖅᑐᓕᒫᓂᒃ ᐱᓕᕆᔨᐅᓂᐊᖅᐳᑦ. 
8ᑐᐱᖅᔪᐊᓪᓗ ᑲᑎᒪᕕᐅᑉ ᐃᓗᓕᓕᒫᖏᓐᓂᒃ ᑲᒪᔨᐅᓂᐊᕐᖕᒪᑕ, ᐄᓴᕅᓕᐅᓪᓗ ᕿᑐᕐᖓᖏᑕ ᐱᔭᕆᐊᖃᖅᑕᓕᒫᖏᓐᓂᒃ, ᐱᓕᕆᐊᖃᖅᓗᑎᒃ ᑐᐱᖅᔪᐊᒥ ᑲᑎᒪᕕᖕᒥ ᐱᔭᕆᐊᖃᖅᑐᓂᒃ ᑕᒤᓐᓂᒃ. 
9ᐃᕝᕕᓪᓗ ᓕᕔᑎᑦ ᑐᓂᔭᕆᐊᖃᖅᐸᑎᑦ ᐂᕈᓂᒧᑦ ᐃᕐᖕᓂᖏᓐᓄᓪᓗ; ᑖᒃᑯᐊ ᓱᓇᒥᑦᓯᐊᖅᓗᒋᑦ ᑐᓂᔭᐅᖕᒪᑕ ᑖᑦᓱᒧᖓ ᐄᓴᕅᓕᐅᑉ ᕿᑐᕐᖓᖏᓐᓂᑦ. 
10ᑍᒤᒻᒪᑦ ᑎᓕᓕᑭᑦ ᐂᕈᓂᓗ ᐃᕐᖕᓂᖏᓪᓗ, ᑐᓂᕐᕈᓯᖅᑎᐅᓂᕐᖕᒥᒃ ᐱᔭᒃᓴᖃᕐᖕᓂᐊᕐᖕᒪᑕ; ᑕᒫᓐᖓᑐᐃᓐᓇᖅᓕ ᐱᓗᓂ ᑖᒃᑯᓄᖓ ᖃᒡᓕᔪᖅ ᑐᖁᑕᐅᔭᕆᐊᖃᖅᐳᖅ.”
11ᐊᒻᒪ ᐊᑕᓂᖅ ᒨᓯᓯᒧᑦ ᐅᖃᖅᐳᖅ, ᐅᖃᖅᓗᓂ, 
12“ᑕᑯᒋᑦ, ᐅᕙᖓ ᓇᖕᒥᓂᖅ ᓕᕔᑎᑦ ᓂᕈᐊᓚᐅᖅᐸᒃᑲ ᐄᓴᕅᓕᐅᑉ ᕿᑐᕐᖓᖏᓐᓂᑦ ᐃᕐᖕᓂᐊᖑᖅᑳᖅᑐᑦ ᐊᖑᑎᑦ ᐱᓐᖏᖔᖅᓗᒋᑦ, ᐃᒡᓕᐊᕐᖕᒥᑦ ᐊᓂᖅᑳᖅᑐᑦ ᐄᓴᕅᓕᒥᐅᓂᑦ. ᑍᒤᒻᒪᑦ ᓕᕔᑎᑦ ᐱᒋᓂᐊᖅᐸᒃᑲ, 
13ᐃᕐᖕᓂᐊᖑᔪᑦ ᓯᕗᓪᓕᖅᐹᒥᒃ ᐱᒋᒐᒃᑭᑦ. ᑍᑦᓱᒪᓂ ᓇᓪᓕᐅᑦᑐᒥ ᐃᕐᖕᓂᐊᖑᖅᑳᖅᑐᑦ ᑐᖁᑎᓚᐅᕋᒃᑭᑦ ᓄᓇᒥ ᐃᑦᔨᑉᑎᒥ, ᐅᕙᓐᓂᒃ ᐃᑦᔪᕐᖕᓁᑎᑉᐳᖓ ᐄᓴᕅᓕᓂ ᐃᕐᖕᓂᐊᖑᖅᑳᖅᑐᓄᑦ, ᐃᓄᖕᓄᓪᓗ ᓂᖅᔪᑎᓄᓪᓗ. ᑖᒃᑯᐊ ᐱᒋᓂᐊᖅᐸᒃᑲ: ᐅᕙᖓ ᐊᑕᓂᐅᒐᒪ.”
14ᐊᒻᒪ ᐊᑕᓂᖅ ᐅᖃᓚᐅᖅᐳᖅ ᒨᓯᓯᒧᑦ ᓮᓁᒥ ᐃᓄᖃᔪᐃᑦᑐᒥ, ᐅᖃᖅᓗᓂ, 
15“ᓕᕔᑎᑦ ᕿᑐᕐᖓᖏᑦ ᓈᓴᒃᑭᑦ ᐃᓚᒌᑦ ᒪᓕᒡᓗᒋᑦ ᓯᕗᓕᕕᓂᖏᑕ ᐃᓚᒌᖕᓂᒋᑦ ᒪᓕᒡᓗᒋᑦ, ᐊᖑᑎᓕᒫᑦ ᓈᓴᖅᓗᒋᑦ ᐊᑕᐅᓯᕐᖕᒥᒃ ᑕᖅᑭᖃᖅᑐᓂᑦ ᐱᒋᐊᖅᓗᒋᑦ ᐊᖓᔪᒃᓰᓪᓗ.” 
16ᑕᕝᕙ ᒨᓯᓯᐅᑉ ᓈᓴᓚᐅᖅᐰᑦ ᐊᑕᓂᐅᑉ ᐅᖃᐅᓯᖓ ᒪᓕᒡᓗᒍ, ᑍᒫᒃ ᐱᖁᔭᐅᓚᐅᕋᒥ. 
17ᐅᑯᐊ ᑕᕝᕙ ᓕᕔᑎᑦ ᐃᕐᖕᓂᕆᓚᐅᖅᑕᖏᑕ ᐊᑎᖏᑦ, ᒌᕐᓲᓂ, ᑯᕼᐋᑦ, ᒥᕋᕆᓗ. 
18ᐅᑯᐊᓗ ᑕᕝᕙ ᒌᕐᓲᓂᐅᑉ ᐃᕐᖕᓂᖏᑕ ᐊᑎᖏᑦ ᐱᓚᒌᑦ ᒪᓕᒡᓗᒋᑦ: ᓕᑉᓂ, ᓯᒥᐂᓗ. 
19ᑯᕼᐋᑎᐅᓪᓗ ᐃᕐᖕᓂᖏᑦ ᐃᓚᒌᑦ ᒪᓕᒡᓗᒋᑦ: ᐊᒪᕌᒻ, ᐃᔾᕼᐊᕆ, ᕼᐃᐸᕋᓐ, ᐊᑦᔧᐅᓕᓗ. 
20ᒥᕋᕆᐅᓪᓗ ᐃᕐᖕᓂᖏᑦ ᐃᓚᒌᑦ ᒪᓕᒡᓗᒋᑦ: ᒪᕼᐊᓔ, ᒧᓮᓗ. ᑖᒃᑯᐊ ᑕᕝᕙ ᓕᕔᑎᑦ ᑭᖑᕚᖏᑕ ᓯᕗᓕᕕᓂᖏᑦ.
21ᒌᕐᓲᓂᐅᑉ ᐃᓚᖏᓐᓂᑦ ᐱᔪᑦ ᓕᑉᓁᑎᐅᕗᑦ ᓯᒥᐂᑎᐅᓪᓗᑎᒡᓗ; ᑖᒃᑯᐊ ᑕᕝᕙ ᒌᕐᓲᓂᐅᑉ ᑭᖑᕚᖏᑦ. 
22ᓈᓴᖅᑕᐅᓚᐅᖅᐳᑦ ᐊᖑᑎᓕᒫᑦ, ᐊᑕᐅᓯᖕᒥᒃ ᑕᖅᑭᖃᖅᑐᓂᑦ ᐱᒋᐊᖅᓗᒍ ᐊᖓᔪᒃᓰᓪᓗ, ᓈᓴᖅᑕᐅᔪᓪᓗ 7,500-ᓂᒃ ᐅᓄᕐᖕᓂᖃᓚᐅᖅᐳᑦ. 
23ᐃᓚᒌᑦ ᒌᕐᓲᓁᑎᑦ ᑕᖕᒫᖅᕕᖃᓚᐅᖅᐳᑦ ᑐᐱᖅᔪᐊᑉ ᑲᑎᒪᕕᐅᑉ ᑐᓄᐊᓂ ᓯᕿᓂᐅᑉ ᓂᐱᕕᐊᑕ ᓇᓛᓂ. 
24ᓯᕗᓕᖅᑎᐅᓚᐅᖅᑐᖅ ᒌᕐᓲᓂᐅᑉ ᑭᖑᕚᖏᓐᓄᑦ ᐊᑎᖃᓚᐅᖅᐳᖅ ᐃᓔᐊᓴᐱ ᓔᓕᐅᑉ ᐃᕐᖕᓂᖓ. 
25ᒌᕐᓲᓂᐅᑉ ᕿᑐᕐᖓᖏᑕ ᐱᔭᒃᓴᖏᑦ ᑐᐱᖅᔪᐊᒥ ᐃᓚᖏᑦ ᐃᒤᑦᑑᓚᐅᖅᐳᑦ, ᑐᐱᖅᔪᐊᖅ, ᐅᓕᖓᓗ, ᑖᓗᑕᖅᔪᐊᖅᓗ ᐃᑎᖅᑕᖅᕕᒃ ᑐᐱᖅᔪᐊᑉ ᑲᑎᒪᕕᐅᑉ ᐃᑎᖅᑕᖅᕕᖓ, 
26ᑐᖅᓲᖓᑕᓗ ᐃᑎᖅᑕᖅᕕᖓᑕ ᑖᓗᑕᖅᔪᐊᖓ, ᑐᖅᓲᖕᓂᓗ ᓂᕕᖓᔪᑦ ᑐᐱᖅᔪᐊᑉ ᐊᕙᓗᐊᓂᒃ ᓈᔨᓯᒪᔪᑦ ᑐᓂᕐᕈᓯᖅᕕᐅᓪᓗ ᐊᕙᓗᐊᓂ, ᐃᐱᐅᑕᖏᓪᓗ, ᑖᒃᑯᓄᖓᓗ ᑐᕌᖅᑐᓕᒫᑦ.
27ᑯᕼᐋᑎᐅᑉ ᐃᓚᒌᖏᓐᓂᑦ ᐱᔪᑦ ᐃᓚᒌᑦ ᑍᔭᐅᓚᐅᖅᐳᑦ ᐊᒪᕋᒤᑎᓂᒃ, ᐃᓚᖏᓪᓗ ᐃᔾᕼᐊᕅᑎᓂᒃ, ᐃᓚᖏᓪᓗ ᕼᐃᐸᕋᓁᑎᓂᒃ, ᐃᓚᖏᓪᓗ ᐊᑦᔧᐅᓔᑎᓂᒃ; ᑖᒃᑯᐊ ᑕᕝᕙ ᐃᓚᒌᑦ ᑯᕼᐊᑍᑎᑦ. 
28ᑖᒃᑯᓇᓂ ᐊᖑᑎᑦ ᐅᓄᕐᖕᓂᖏᑦ ᒪᓕᒡᓗᒋᑦ, ᐊᑕᐅᓯᕐᖕᒥᒃ ᑕᖅᑭᖃᖅᑐᓂᑦ ᐱᒋᐊᖅᓗᒍ ᐊᖓᔪᒃᓰᓪᓗ, 8,600-ᓂᒃ ᐅᓄᕐᖕᓂᖃᓚᐅᖅᐳᑦ ᐃᑦᔪᕐᖕᓁᑦᑐᕕᖕᒥᒃ ᑲᒪᔨᐅᔪᑦ. 
29ᑭᖑᕚᖑᖃᑎᒌᑦ ᑯᕼᐋᑎᐅᑉ ᕿᑐᕐᖓᖏᑦ ᑕᖕᒫᖅᕕᖃᓚᐅᖅᐳᑦ ᑐᐱᖅᔪᐊᑉ ᓂᒋᖓᓂ. 
30ᓯᕗᓕᖅᑎᐅᔪᖅ ᓯᕗᓕᕕᓂᕐᖕᒥ ᑯᕼᐋᑎᐅᑉ ᑭᖑᕚᖏᓐᓄᑦ ᐃᓔ-ᓴᐸᓇ ᐊᑦᔧᐅᓕᐅᑉ ᐃᕐᖕᓂᖓ. 
31ᑖᒃᑯᐊ ᐱᔭᒃᓴᖏᑕ ᐃᓚᖏᑦ ᐃᒃᓯᖅᕕᒃ ᐊᖏᕈᑎᑕᓕᒃ ᑲᒪᒋᓗᒍ, ᐊᒻᒪᓗ ᓵ, ᓇᓂᕈᐊᓪᓗ ᐃᓂᖓ, ᑐᓂᕐᕈᓯᖅᕖᓪᓗ, ᑐᓂᕐᕈᓯᖅᑎᑦᓯᔨᐅᓪᓗ ᐱᓕᕆᑦᔪᑎᖏᓐᓂᒃ ᐃᑦᔪᕐᖕᓁᑦᑐᕕᖕᒦᑎᓪᓗᒍ, ᑕᓗᖅᔪᐊᖅᓗ ᐃᑦᔪᕐᖕᓁᑦᑐᕕᒧᑦ ᑖᓗᑕᖅ, ᐱᔭᒃᓮᓪᓗ ᑕᒪᑐᒧᖓ ᑐᕌᖓᔪᓕᒫᑦ.
32ᐃᓕᓯᕆ ᐂᕈᓂᐅᑉ ᑐᓂᕐᕈᓯᖅᑎᑦᓯᔨᐅᑉ ᐃᕐᖕᓂᖓ ᐊᖓᔪᖅᑳᖑᔭᕆᐊᖃᖅᐳᖅ ᓕᕔᑎᑦ ᓯᕗᓕᖅᑎᖏᓐᓄᑦ, ᐊᖓᔪᖅᑳᖑᓗᓂᓗ ᐃᑦᔪᕐᖕᓁᑦᑐᕕᖕᒥ ᐱᓇᓱᐊᒐᖃᖅᑐᓄᑦ.
33ᐃᓚᒌᓂᑦ ᒪᕼᐊᓔᑎᓂᑦ ᒥᕋᕆᒃᑯᑦ ᐃᓚᒌᑦ ᐱᓯᒪᕗᑦ, ᐃᓚᒌᓪᓗ ᒧᓮᑎᑦ; ᑖᒃᑯᐊ ᒥᕋᐅᕆᒃᑯᑦ ᐃᓚᒌᖏᑦ. 
34ᑖᒃᑯᓇᓂ ᐊᖑᑎᑦ ᐅᓄᕐᖕᓂᖏᑦ ᒪᓕᒡᓗᒋᑦ, ᐊᑕᐅᓯᕐᖕᒥᒃ ᑕᖅᑭᖃᖅᑐᓂᑦ ᐱᒋᐊᖅᓗᒍ ᐊᖓᔪᒃᓰᓪᓗ, 6,200-ᓂᒃ ᐅᓄᕐᖕᓂᖃᓚᐅᖅᐳᑦ. 
35ᓯᕗᓕᖅᑎᐅᔪᖅ ᓯᕗᓕᕕᓂᕐᖕᒥ ᒥᕋᕆᐅᑉ ᑭᖑᕚᖏᓐᓄᑦ ᔪᕅᓕ ᐊᐱᕼᐂᓕᐅᑉ ᐃᕐᖕᓂᖓ. ᑖᒃᑯᐊ ᑕᖕᒫᖅᕕᖃᕆᐊᖃᓚᐅᖅᐳᖅ ᑐᐱᖅᔪᐊᑉ ᐅᐊᖕᓇᖓᓂ. 
36ᑎᓕᔭᐅᑦᔪᑎᒋᓯᒪᔭᖏᑦ ᒥᕋᕆᐅᑉ ᕿᑐᕐᖓᖏᑕ ᑐᐱᖅᔪᐊᑉ ᖃᓇᖏᓐᓂᒃ ᑲᒪᔨᐅᓗᑎᒃ, ᓴᐅᓂᖏᓐᓂᒡᓗ, ᓇᑉᐸᖅᑯᑎᖏᓐᓂᒡᓗ, ᖃᓇᓕᖅᕕᖏᓐᓂᒡᓗ, ᐋᖅᑭᒃᓱᐃᑦᔪᑎᖏᓐᓂᒡᓗ, ᐊᓯᖏᓐᓂᒡᓗ ᑖᒃᑯᓄᖓ ᑐᕌᖓᔪᓕᒫᓂᒃ. 
37ᑐᖅᓲᖓᑕᓗ ᓇᑉᐸᖅᑯᑎᓕᒫᖏᓐᓂᒃ, ᓇᑉᐸᖅᑯᓯᖅᕕᖏᓐᓂᒡᓗ, ᐸᐅᒍᐊᖏᓐᓂᒡᓗ, ᓄᖃᕈᑎᖏᓐᓂᒡᓗ.
38ᐅᑯᐊᓗ ᑕᖕᒫᖅᓯᒪᔭᕆᐊᖃᖅᐳᑦ ᑐᐱᖅᔪᐊᑉ ᑲᑎᒪᕕᐅᑉ ᓵᖓᓂ ᑲᓇᖕᓇᖓᓂ, ᒨᓯᓯᓗ ᐂᕈᓂᓗ ᐃᕐᖕᓂᖏᓪᓗ, ᐃᑦᔪᕐᖕᓁᑦᑐᕕᖕᒥᒃ ᑲᒪᔨᐅᓗᑎᒃ, ᐄᓴᕅᓕᒥᐅᓪᓗ ᐱᔭᕆᐊᖃᖅᑕᓕᒫᖏᓐᓂᒃ ᐱᓇᓱᐊᖅᓗᑎᒃ; ᑖᒃᑯᓄᖓᓕ ᐃᓚᐅᖏᓪᓗᓂ ᖃᒡᓕᓗᐊᖅᑐᖅ ᑐᖁᑕᒃᓴᐅᕗᖅ. 
39ᓕᕔᑎᓪᓕ ᑭᖑᕚᖏᓐᓂ ᒨᓯᓯᐅᑉ ᐂᕈᓂᐅᓪᓗ ᓈᓴᖅᑕᖏᑦ ᐊᑕᓂᐅᑉ ᐱᖁᔨᓂᖓ ᒪᓕᒡᓗᒍ, ᐃᓚᒌᑦ ᐊᕕᒃᑐᖅᓯᒪᓂᖏᑎᒍᑦ ᐊᖑᑎᑦ ᐅᓄᕐᖕᓂᖏᑦ ᒪᓕᒡᓗᒋᑦ, ᐊᑕᐅᓯᕐᖕᒥᒃ ᑕᖅᑭᖃᖅᑐᓂᑦ ᐱᒋᐊᖅᓗᒍ ᐊᖓᔪᒃᓰᓪᓗ, 22,000-ᓂᒃ ᐅᓄᕐᖕᓂᖃᓚᐅᖅᐳᑦ.
40ᑕᕝᕙ ᐊᑕᓂᖅ ᒨᓯᓯᒧᑦ ᐅᖃᖅᐳᖅ: “ᓈᓴᒃᑭᑦ ᓯᕗᓪᓕᖅᐹᒥᒃ ᐊᖑᑎᑦ ᐃᕐᖕᓂᐊᖑᖅᑳᖅᓯᒪᔪᓕᒫᑦ ᐄᓴᕅᓕᒥᐅᓂ, ᐊᑕᐅᓯᕐᖕᒥᒃ ᑕᖅᑭᖃᖅᑐᓂᑦ ᐱᒋᐊᖅᓗᒍ ᐊᖓᔪᒃᓰᓪᓗ, ᐊᑎᖏᓪᓗ ᐅᓄᕐᖕᓂᖏᓪᓗ ᒪᓕᒡᓗᒋᑦ. 
41ᓕᕔᑎᓪᓕ ᐅᕙᖓ ᐱᑦᔪᑎᒋᓗᖓ ᐱᓕᒃᑭᑦ, ᐅᕙᖓ ᐊᑕᓂᐅᒐᒪ, ᐄᓴᕅᓕᒥᐅᓂ ᐃᕐᖕᓂᐊᖑᖅᑳᖅᑐᓕᒫᑦ ᐱᓐᖏᖔᖅᓗᒋᖅ, ᓕᕔᑎᓪᓗ ᐆᒪᔪᖁᑎᖏᑦ, ᐄᓴᕅᓕᒥᐅᓪᓗ ᐆᒪᔪᖁᑎᖏᓐᓂ ᐃᕐᖕᓂᐊᖑᖅᑳᖅᑐᑦ ᐱᓐᖏᖔᖅᓗᒋᑦ.” 
42ᑍᒤᒻᒪᑦ ᒨᓯᓯᐅᑉ ᐃᕐᖕᓂᐊᖑᖅᑳᖅᑐᓕᒫᑦ ᐄᓴᕅᓕᓂ ᓈᓴᖅᐰᑦ, ᐊᑕᓂᐅᑉ ᑍᒫᒃ ᐱᖁᓚᐅᕐᖕᒪᒍ. 
43ᐊᑕᐅᓯᕐᖕᒥᒃ ᑕᖅᑭᖃᖅᑐᓂᑦ ᐱᒋᐊᖅᓗᒍ ᐊᖓᔪᒃᓰᓪᓗ, ᑖᒃᑯᐊᓕᒫᑦ ᓈᓴᖅᓗᒋᑦ ᐅᓄᕐᖕᓂᖏᑦ 22,273-ᓂᒃ ᐅᓄᕐᖕᓂᖃᓚᐅᖅᐳᑦ.
44ᑕᕝᕙ ᐊᑕᓂᖅ ᒨᓯᓯᒧᑦ ᐅᖃᕆᕗᖅ: 
45“ᓕᕔᑎᑦ ᓂᕈᐊᒃᑭᑦ ᐄᓴᕅᓕᒥᐅᓂ ᐃᕐᖕᓂᐊᖑᖅᑳᖅᑐᓕᒫᑦ ᐱᓐᖏᖔᖅᓗᒋᑦ, ᓕᕔᑎᓪᓗ ᐆᒪᔪᖁᑎᖏᑦ ᐱᓗᒋᑦ ᑍᒃᑯᐊ ᐆᒪᔪᖁᑎᖏᑦ ᐱᓐᖏᖔᖅᓗᒋᑦ. ᓕᕔᑎᑦ ᐱᒋᓂᐊᕋᒃᑭᑦ: ᐅᕙᖓ ᐊᑕᓂᐅᒐᒪ. 
46ᓂᐅᕕᐊᕆᔭᕆᐊᖃᖅᐸᑎᑦ ᐄᓴᕅᓕᒥᐅᓂ ᐃᕐᖕᓂᐊᖑᖅᑳᖅᑐᑦ 273-ᑦ ᐅᓄᓗᐊᕈᑎᔪᑦ ᓕᕔᑎᓂᑦ ᐅᓄᕐᖕᓂᖅᓴᐅᑦᔪᑎᖏᑦ, 
47ᓄᐊᑦᓯᔭᕆᐊᖃᖅᐳᑎᑦ ᑕᓪᓕᒪᓂᒃ ᓴᑯᔅᓂᒃ ᓯᐅᓪᕕᕆᓂᒃ ᑖᒃᑯᐊ ᐃᓄᐃᑦ ᐊᑐᓂᑦ ᐊᑭᖏᓐᓂᒃ; ᐃᑦᔪᕐᖕᓁᑦᑐᕕᐅᑉ ᑮᓇᐅᔭᖏᑕ ᐅᖁᒤᓐᓂᖏᑦ ᒪᓕᒡᓗᒋᑦ, 
48ᑮᓇᐅᔧᑦ ᓯᐅᓪᕕᕇᑦ ᑐᓂᓗᒋᑦ ᐂᕈᓂᒧᑦ ᐃᕐᖕᓂᖏᓐᓄᓪᓗ ᐊᑭᓕᐅᑎᔪᑦ ᐃᕐᖕᓂᐊᖑᖅᑳᖅᑐᑦ ᐅᓄᓗᐊᕈᑎᖏᓐᓄᑦ.” 
49ᑕᕝᕙ ᒨᓯᓯᐅᑉ ᑮᓇᐅᔧᑦ ᓂᐅᕕᐅᑕᐅᔪᑦ ᑎᒍᕔᑦ ᐅᓄᓗᐊᕈᑎᔪᓂᑦ ᓕᕔᑎᓂᑦ ᐊᑭᓕᐅᑕᐅᔪᑦ. 
50ᐄᓴᕅᓕᒥᐅᑦ ᐃᕐᖕᓂᐊᖑᖅᑳᖅᑐᖁᑎᖏᓐᓂᑦ ᑮᓇᐅᔧᑦ ᐱᓪᓗᒋᑦ, 1,365-ᓂᒃ ᓴᑯᔅᓂᒃ ᓯᐅᓪᕕᕆᓂᒃ ᐅᓄᕐᖕᓂᖃᖅᐳᑦ, ᐃᑦᔪᕐᖕᓁᑦᑐᕕᐅᑉ ᑮᓇᐅᔭᑯᑎᖏᑕ ᐋᖅᑭᓯᒪᖁᔭᐅᓂᖏᑦ ᒪᓕᒡᓗᒋᑦ. 
51ᒨᓯᓯᐅᓪᓗ ᓂᐅᕕᐅᑕᐅᔪᑦ ᑮᓇᐅᔧᑦ ᑐᓂᕔᑦ ᐂᕈᓂᒧᑦ ᐃᕐᖕᓂᖏᓐᓄᓪᓗ, ᐊᑕᓂᐅᑉ ᐅᖃᐅᓯᖏᑦ ᒪᓕᒡᓗᒋᑦ, ᐊᑕᓂᐅᑉ ᑍᒫᒃ ᒨᓯᓯ ᐱᖁᓚᐅᕐᖕᒪᒍ.
