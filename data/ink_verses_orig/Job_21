1ᑕᕝᕙ ᔫᐱᐅᑉ ᑭᐅᕚ:
2“ᐅᖃᐅᓯᕆᔭᒃᑲ ᓈᓚᑦᓯᐊᖅᓯᐅᒃ,
3ᐅᖃᖅᕕᒃᓴᖃᖅᑎᓚᐅᖅᓯᓐᖓ, ᐅᑕᖅᑭᑦᓯᐊᖅᓗᓯ,
4ᓈᒻᒪᒃᓴᖏᑦᔪᑎᒋᔭᒃᑲ ᐃᓄᖕᒧᑦ ᑐᕌᖓᓐᖏᓚᑦ;
5ᑕᑯᑦᓯᐊᓚᐅᖅᓯᓐᖓ, ᓱᓕ ᖃᓄᐃᓕᐅᖅᑕᐅᒃᑲᓐᓂᕆᐊᖃᖅᐳᖓ;
6ᖃᓄᐃᓯᒪᓂᓐᓂᒃ ᐃᓱᒪᓕᕋᒪ ᑕᕝᕙ ᖁᐊᖅᓵᖓᕗᖓ,
7ᓱᖕᒪᓪᓕᑭᐊᖅ ᐱᐅᖏᑦᑐᓕᔪᑦ ᐆᒪᑯᑖᒃᑎᑕᐅᕙᑦ?
8ᕿᑐᕐᖓᖏᑦ ᐱᕈᖅᐸᓪᓕᐊᑎᓪᓗᒋᑦ ᑕᑯᓐᓇᖃᑦᑕᖅᐳᑦ,
9ᐊᖏᕐᕋᖏᑦ ᖃᓄᐃᑦᑐᖃᖏᑦᓯᐊᖅᐳᑦ ᓯᕘᕋᓇᖅᑐᖃᕋᑎᒡᓗ,
10ᐃᒻᒧᓕᐅᖅᑎᖁᑎᖏᑕ ᐸᖕᓂᖏᑦ ᑭᖑᕚᒃᓴᓕᐅᑦᓯᐊᖅᐳᑦ;
11ᕿᑐᕐᖓᖅᑖᒥᖕᓂᒃ ᐊᓂᑎᑦᓯᖃᑦᑕᖅᐳᑦ ᓰᐱᑎᑐᑦ,
12ᐃᓐᖏᖃᑦᑕᖅᐳᑦ ᓯᕙᓂᕋᐅᑎᓄᑦ ᑯᑭᑦᑕᐸᐅᑎᐅᔭᓄᓪᓗ,
13ᐃᓅᓂᕐᖕᒥᖕᓂ ᐊᔪᖅᓴᖏᑦᓯᐊᖅᓗᑎᒃ ᐃᓅᕙᒃᐳᑦ,
14ᒎᑎᒧᓪᓗ ᐅᖃᖅᐸᒃᐳᑦ, ‘ᑲᒪᒋᓐᖏᓚᐅᖅᑎᒍᑦ!
15ᖃᓄᐃᑦᑑᖕᒪᑦ ᐊᔪᒐᖃᖏᑦᑐᖅ, ᓱᖕᒪᑦ ᐱᔨᑦᓯᕆᐊᖃᖅᐸᕘᑦ?
16ᑕᑯᒋᑦ, ᐃᒻᒥᖕᓂᒃ ᐱᔪᓐᓇᕐᖕᓂᕐᖕᒥᖕᓄᑦ ᒪᑭᓯᒪᓂᕋᖅᐳᑦ,
17ᖃᓄᖅ ᐊᑯᓔᑎᒋᔪᒥᒃ ᓇᓂᕈᐊᖏᑦ ᖃᒥᑎᑕᐅᖃᑦᑕᖅᓯᒪᕚᑦ?
18ᐃᕕᒃᑎᑐᑦ ᐊᓄᕆᒧᑦ ᐊᐅᓚᑕᐅᔪᑎᑐᑦ ᑍᒤᓐᖏᓛᑦ,
19ᐅᖃᖅᐸᒃᐳᓯ, ‘ᒎᑎ ᑭᖑᕚᖏᓐᓂᒃ ᓱᒋᐊᖅᓯᕙᒃᐳᖅ ᐊᑖᑕᒃᑯᖏᑕ
20ᓇᖕᒥᓂᖅ ᑕᑯᔪᒃᓴᐅᕗᑦ ᓱᒋᐊᖅᑕᐅᑦᔪᑎᒥᖕᓂᒃ,
21ᐃᓅᑉ ᐃᓅᓯᖓ ᐃᓱᓕᓯᒪᓕᖅᑎᓪᓗᒍ,
22ᓇᓪᓕᐊᑦ ᒎᑎᒥᒃ ᐊᔪᕆᖅᑐᐃᔪᓐᓇᖅᐹ?
23ᐃᓄᐃᑦ ᐃᓚᖏᑦ ᑐᖁᕙᒃᐳᑦ ᐊᔪᖅᓴᖏᑦᓯᐊᖅᓗᑎᒃ,
24ᑎᒥᖏᑦ ᖁᐃᓃᓐᓇᖅᓗᑎᒃ ᐃᓅᔪᓐᓃᖅᐸᒃᐳᑦ
25ᐃᓚᖏᓪᓕ ᖁᕕᐊᓇᖅᑐᒃᑰᓚᐅᖅᓯᒪᓇᑎᒃ ᑐᖁᕙᒃᐳᑦ,
26ᑐᖁᕙᒃᐳᑦ ᓴᓂᓕᕇᒃᓗᑎᒃ ᐃᓗᕕᖅᓯᒪᓪᓗᑎᒃ,
27ᖃᓄᖅ ᐃᓱᒪᖃᕐᖕᒪᖔᑦᓯ ᖃᐅᔨᒪᕙᑦᓯ,
28ᐅᖃᖅᓗᓯᓗ, ‘ᓇᐅᒡᓕ ᐊᖓᔪᖅᑳᖅᔪᐊᑉ ᐃᒡᓗᖓ?
29ᐃᖏᕐᕋᖃᑦᑕᖅᑐᓂᒃ ᐊᐱᕆᓚᐅᖅᓯᒪᓐᖏᓚᓰ?
30ᐃᓄᒃ ᐱᐅᖏᑦᑐᓕᔪᖅ ᐊᓯᕈᖅᑕᐅᓇᖅᑐᒧᑦ ᑎᑭᑕᐅᖏᑉᐸᑦ,
31ᑭᐊ ᐊᑭᕋᖅᑐᖅᓗᒍ ᐅᖃᐅᑎᔪᓐᓇᕋᔭᖅᐸᐅᒃ?
32ᐃᓗᕕᖃᖅᕕᖕᒧᑦ ᐊᒡᔭᖅᑕᐅᒐᒥ,
33ᓇᑎᕐᖕᓇᒥ ᓂᐊᖁᑦᑍᑦ ᒪᒪᖅᑑᕗᑦ ᑖᑦᓱᒧᖓ;
34ᓱᖕᒪᑦ ᑐᑭᖃᖏᑦᑐᓄᑦ ᓮᒻᒪᖅᓴᕋᓱᒃᐱᓯᓐᖓ?
