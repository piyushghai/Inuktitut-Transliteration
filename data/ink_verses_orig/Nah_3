1ᑲᑉᐱᐊᓐᓇᒦᒃ ᐃᒡᓗᒐᓮᑦ ᑐᖁᑦᓯᕙᒃᑐᑦ,
2ᐃᐸᕋᐅᑕᐅᑉ ᓯᖅᑯᖅᑕᖅᕙᓗᖓ, ᐊᒃᓴᓗᐊᓪᓗ ᐊᒃᓴᑳᕙᓗᖕᓂᖏᑦ,
3ᕿᒻᒥᖅᔪᐊᒥ ᐃᑭᒪᔪᑦ ᐅᓇᑕᕆᐊᖅᕙᓗᖏᑦ,
4ᐊᖑᓐᓂᐊᖅᑏᑦ ᐊᑭᓕᖅᓱᒐᐅᓲᑦ ᐅᓄᖅᑐᐃᖅᓱᖅᓗᑎᒃ ᓄᓕᐊᖃᑦᑕᕐᖕᓂᖏᑦ,
5ᕿᓚᖕᒥᐅᒐᓴᒡᔪᐃᑦ ᐊᑕᓂᖓ ᐅᖃᖅᐳᖅ,
6ᓇᕐᕈᓇᖅᓯᑎᑦᓱᒫᖅᐸᒋᑦ ᓇᖁᔭᕐᖕᓇᖅᓯᑎᓪᓗᑎᓪᓗ,
7ᐃᓕᖕᓂᒡᓗ ᑕᑯᔪᓕᒫᑦ ᓇᕐᕈᖃᑦᑕᕈᒫᖅᐳᑦ,
8ᐃᑦᔨᑉᑎᒥᐅᑦ ᐊᖓᔪᖅᑳᒃᑯᕕᖓᓂᑦ ᑎᐱᓯᒥᑦ ᐱᐅᓂᖅᓴᐅᕖᑦ? ᑖᓐᓇ ᑰᒑᓗᖕᒥᒃ ᓁᐅᓪᒥᒃ ᓴᐴᓗᑕᖃᕐᖕᒪᑦ, ᐊᕙᑎᒥᐅᑕᖃᖅᓗᓂ ᐃᒫᓗᖕᓂᒃ. 
9ᑖᑦᓱᒪ ᓄᓇᓖᒃ ᒪᕐᕉᒃ ᓄᑭᒋᖕᒪᒋᒃ ᐃᑎᐅᐱᐊ ᐃᑦᔨᑉᑎᓗ, ᐱᔪᓐᓇᕐᖕᓂᖓᓗ ᑭᒡᓕᖃᕋᓂ, ᓄᓈᒡᓗ ᐳᑎ ᓕᐱᐊᓐᓗ ᑖᑦᓱᒪ ᐃᑲᔪᖅᑎᒋᓪᓗᒋᒃ. 
10ᑎᐲᓯᐅᓪᓕ ᐃᓄᖏᑦ ᐊᐅᓪᓚᕈᑦᔭᐅᓕᖅᐳᑦ, ᐊᖅᑯᑏᓪᓗ ᓴᖑᖓᓂᖏᓐᓂ ᕿᑐᕐᖓᖏᑦ ᑏᒐᕆᐅᑦᔭᐅᕙᒃᓗᑎᒃ ᑐᖁᕋᖅᑕᐅᕗᑦ; ᓯᓚᑐᓂᖏᓪᓗ ᓇᓚᐅᑦᑖᕈᑎᒃᑯᑦ ᐱᑖᖅᑐᒐᐅᕗᑦ, ᓯᕗᓕᖅᑎᓕᒫᖏᓪᓗ ᐊᖅᓵᖅᑑᔭᓄᑦ ᐃᐱᖅᑐᖅᑕᐅᓪᓗᑎᒃ.
11ᐃᕝᕕᑦᑕᐅᖅ ᐋᖓᔮᖅᑎᐅᓕᕈᒫᖅᐳᑎᑦ, ᑐᑭᖃᑦᓯᐊᕈᓐᓃᖅᓗᑎᑦ; ᕿᒫᕕᒃᓴᖅᓯᐅᕈᒫᖅᐳᑎᓪᓗ ᐊᑭᕋᕐᖕᓄᑦ. 
12ᐃᒡᓗᒐᓮᓪᓗ ᓴᐴᓗᑕᓕᖁᑎᓕᒫᓯ ᐱᒋᓕᒃᓴᓂᒃ ᐸᐅᕐᖓᓕᒃᑎᑐᑦ ᓯᕗᓪᓕᖅᐹᒥᒃ ᐱᕈᖅᑐᑦ ᐱᕈᕇᕋᒥᒃ ᑲᑕᒐᑐᐃᓐᓇᕆᐊᖃᓕᖅᑐᑎᑐᑦ ᑍᒤᑦᓱᒫᖅᐳᑦ: ᐊᐅᓚᑎᑕᐅᑐᐊᕈᑎᒃ ᑲᑕᒐᔭᓕᖅᑐᑎᑐᑦ ᓂᕆᕙᒃᑑᑉ ᖃᓂᖓᓄᑦ! 
13ᑕᑯᒋᑦ, ᐅᓇᑕᖅᑐᒃᓴᖁᑎᓯ ᐊᕐᖕᓇᑎᑐᑦ ᑍᒤᑉᐳᑦ ᐊᑯᓐᓇᑦᓯᓐᓂ, ᓄᓇᒋᔭᑦᓯᓗ ᐃᑎᖅᑕᖅᕕᖏᑦ ᐊᑭᕋᑦᓯᓐᓄᑦ ᒪᑐᐃᖓᑦᓯᐊᖅᐳᑦ; ᐃᑎᖅᑕᖅᕕᒃᔪᐊᑦᓯᓗ ᓴᕕᕋᔭᖏᑦ ᐃᑯᒪᒧᑦ ᓄᖑᑕᐅᕗᑦ. 
14ᐃᒥᖅᑕᖅᓯᒪᓕᕆᑦᓯ ᐊᕙᓗᔭᐅᖅᑳᖅᑎᓐᓇᓯ, ᐊᕙᓗᖅᔪᐊᓯᓗ ᐊᑦᑕᕐᖕᓁᔭᑦᓯᐊᖅᓗᒋᑦ; ᒪᕐᕋᕐᖕᓂᒡᓗ ᑐᓪᓕᓕᕆᑦᓯ ᓂᐱᐅᑎᒃᓴᖓᓂᒡᓗ, ᓯᒃᑭᑕᓕᐅᕈᑎᓗ ᑎᒍᓗᒍ. 
15ᑍᑲᓂ ᐃᑯᒪᒧᑦ ᓄᖑᑕᐅᔪᒫᖅᐳᓯ, ᐅᓇᑕᕐᖕᓂᕐᖕᒧᑦ ᑐᖁᑕᐅᓗᓯ. ᓄᖑᑕᐅᔪᒫᖅᐳᓯ ᐱᒡᓕᖅᑕᐅᔮᖅᑐᑦ ᓄᖒᑦᓯᓂᖏᑎᑐᑦ. ᐱᒡᓕᖅᑕᐅᔮᖅᑐᑎᑐᑦ ᐅᓄᖅᓯᕙᓪᓕᐊᓕᕆᑦᓯ, ᐱᒡᓕᖅᑕᑎᑐᓪᓗ ᐅᓄᖅᓯᕙᓪᓕᐊᑎᒋᓗᓯ! 
16ᓂᐅᕕᕋᖅᑎᖁᑎᓯ ᐃᓚᕙᓪᓕᐊᑎᓯᒪᕙᓯ ᕿᓚᖕᒥ ᐅᓪᓗᕆᐊᓂᑦ ᐅᓄᕐᖕᓂᖅᓴᓂᒃ. ᐱᒡᓕᖅᑕᐅᔮᖅᑐᑦ ᑎᖏᓪᓗᑎᒃ ᐊᐅᓪᓚᖅᑐᑎᑐᑦ. 
17ᐊᖓᔪᖅᑳᖁᑎᓯ ᐱᒡᓕᖅᑕᐅᔮᖅᑐᑎᑐᑦ ᑲᑎᖅᓱᖅᑐᑎᑐᑦ ᑍᒤᑉᐳᑦ, ᓯᕗᓕᖅᑎᖁᑎᓯᓗ ᐱᒡᓕᖅᑕᐅᔮᖅᑐᑎᑐᑦ ᐅᓄᖅᑐᖅᔪᐊᑎᑐᑦ ᑍᒤᑉᐳᑦ, ᐊᕙᓘᑉ ᐅᖅᑯᐊᓕᓂᖓᓂ ᓂᒡᓚᓱᒃᑎᓪᓗᒍ ᒥᑦᓯᒪᔪᑎᑐᑦ; ᓯᕿᓂᖅᓕ ᓴᖅᑭᒻᒪᑦ ᕿᒪᒃᓯᓪᓗᑎᒃ ᑎᖏᕗᑦ; ᓇᓪᓕᐊᓐᓄᓪᓘᓐᓃᑦ ᖃᐅᔨᒪᔭᐅᓐᖏᓚᑦ ᓇᒧᓐᖓᕐᖕᒪᖔᑕ.
18ᐊᓯᕆᐊᒥᐅᑦ ᐊᖓᔪᖅᑳᖅᔪᐊᖓᑦ, ᐰᖅᓯᔨᖁᑎᑎᑦ ᓯᓂᒃᐳᑦ, ᐊᖓᔪᖅᑳᖁᑎᑎᑦ ᓯᓐᓇᕆᒃᐳᑦ. ᐃᓄᖁᑎᑎᓪᓗ ᖃᖅᑲᓂ ᓇᓂᑐᐃᓐᓇᖅ ᓯᐊᒻᒪᖅᓯᒪᕗᑦ, ᑭᓇᒧᓪᓘᓐᓃᑦ ᑲᑎᖅᓱᖅᑕᐅᔪᓐᓇᕋᑎᒃ. 
19ᐋᓐᓂᕈᑎᒋᓯᒪᔭᕐᖕᓄᑦ ᒪᒥᑦᔪᑎᒃᓴᖅᑕᖃᕈᓐᓃᖅᐳᖅ, ᐃᑭᑎᑦ ᐊᖏᓗᐊᕐᖕᒪᑕ. ᐃᓕᑦᓯᓐᓂᒃ ᑐᓴᖅᑐᓕᒫᑦ ᐸᑦᑕᒃᑐᖅᐳᑦ ᖁᕕᐊᓱᒧᑦ, ᑍᒃᑯᐊ ᐱᐅᖏᑦᑐᓕᓂᕐᖕᒥᒃ ᐱᓇᓱᐊᖅᕕᒌᓐᓇᖃᑦᑕᓚᐅᕋᑦᓯᐅᒃ.
