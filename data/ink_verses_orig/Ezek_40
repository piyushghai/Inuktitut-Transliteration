1ᐊᐅᓪᓚᕈᑦᔭᐅᓯᒪᓂᑦᑕ ᐊᕐᕌᒍᖏᑕ 25-ᖓᓐᓂ, ᐊᕐᕌᒎᑉ ᐱᒋᐊᕐᖕᓂᖓᓂ, ᑕᖅᑭᐅᑉ ᐅᓪᓗᒋᑕ 10-ᖓᓐᓂ, ᔪᕉᓴᓚᐅᑉ ᓵᓚᐅᓯᒪᓂᖓᑕ ᐊᕐᕌᒍᐃᑦ 14-ᖓᓐᓂ, ᐅᓪᓗᒥ ᑕᕝᕙᓂᓪᓗᐊᖅ, ᐊᑕᓂᐅᑉ ᐱᔪᓐᓇᕐᖕᓂᖓᑕ ᓇᔪᓕᖅᐹᖓ, 
2ᒎᑎᐅᑉ ᑕᑯᑎᑕᐅᓂᒃᑯᑦ ᐄᓴᕅᓕᒥᐅᑦ ᓄᓇᖓᓄᐊᕈᑎᕚᖓ, ᖃᖅᑳᓘᓪᓗ ᐳᖅᑐᔫᑉ ᖃᖓᓄᐊᖅᑎᑉᐹᖓ, ᐃᒡᓗᒐᓴᒡᔪᐊᑎᑐᑦ ᓴᓇᓯᒪᔫᔮᖅᑐᓂᒃ ᐊᑭᓪᓗᐊᓐᓂ ᑕᑯᓕᖅᐳᖓ. 
3ᑕᕝᕗᓐᖓᐅᑎᖕᒪᖓ, ᑕᑯᒋᑦ, ᑕᑯᓕᖅᐳᖓ ᐊᖑᒻᒥᒃ, ᑕᐅᑦᑐᖓ ᑲᓐᓄᔭᑎᑐᑦ ᕿᓪᓕᖅᑐᒥᒃ, ᐊᒃᓱᓇᐅᔭᒥᒃ ᕿᕋᑕᔪᒥᒃ ᐆᒃᑐᕋᐅᒻᒥᒡᓗ ᓱᓪᓗᓕᖕᒥᒃ ᑎᒍᒥᐊᖅᑐᒥᒃ; ᐃᑎᖅᑕᖅᕕᖕᒥ ᓇᖏᖅᑐᒥᒃ. 
4ᑖᑦᓱᒪᓗ ᐅᖃᐅᑎᕚᖓ, “ᐃᓅᑉ ᐃᕐᖕᓂᖓ, ᑕᑯᔭᑎᑦ ᐃᒃᐱᒋᑦᓯᐊᒃᑭᑦ, ᑐᓴᑦᓯᐊᖅᓗᒋᓪᓗ ᓯᐅᑎᖕᓄᑦ, ᑐᑭᓯᑦᓯᐊᕋᓱᐊᖅᓗᑎᓪᓗ ᑕᒤᓐᓂᒃ ᐃᓕᖕᓄᑦ ᑕᑯᔭᐅᑎᓐᓂᐊᖅᑕᓐᓂᒃ, ᑕᒪᒃᑯᓂᖓ ᑕᑯᑎᑦᓯᖁᓪᓗᖓ ᐃᓕᖕᓄᑦ ᑕᒪᐅᓐᖓᖅᑎᑕᐅᒐᕕᑦ; ᑕᑯᔭᓕᒫᕐᖕᓂᒃ ᐄᓴᕅᓕᐅᑉ ᑭᖑᕚᖏᓐᓄᑦ ᐅᖃᐅᓯᖃᖅᑐᒃᓴᐅᕗᑎᑦ.”
5ᑕᑯᒋᓪᓗ, ᑐᒃᓯᐊᖅᕕᒡᔪᐊᕐᖕᒥᒃ ᑕᑯᕗᖓ ᓯᓚᑖᒍᑦ ᐊᕙᑎᓕᒫᒥᒍᑦ ᐊᕙᓗᖅᔪᐊᓕᖕᒥᒃ, ᐊᖑᑎᐅᓪᓗ ᑎᒍᒥᐊᖅᑕᖓ ᐆᒃᑐᕋᐅᑦ ᓱᓪᓗᓕᒃ ᑕᑭᓂᖃᖅᐳᖅ 10-ᓂᒃ ᐃᑎᒐᖕᓂᒃ, ᑖᑦᓱᒧᖓᓗ ᐊᕙᓗᖅᔪᐊᖅ ᐆᒃᑐᕋᖕᒪᒍ ᐃᑦᔪᓂᖃᖅᐳᖅ ᐆᒃᑐᕋᐅᑎᖓᑐᑦ, ᐆᒃᑐᕋᐅᑎᖓᑐᓪᓗ ᓯᓕᖕᓂᖃᖅᓗᓂ. 
6ᑕᕝᕙᓐᖓᓪᓗ ᐃᑎᖅᑕᖅᕕᖕᒧᐊᖅᐳᖅ ᓯᕿᓂᐅᑉ ᓄᐃᕕᐊᑕ ᓇᓛᓄᑦ ᓵᓐᖓᔪᒧᑦ, ᑐᓪᓕᕌᑎᒍᑦ ᒪᔪᕋᖅᓗᓂ, ᐃᑎᖅᑕᖅᕕᐅᑉ ᑐᓪᓕᕌᖓ ᐆᒃᑐᕋᕐᖕᒪᒍ ᐆᒃᑐᕋᐅᑎᖓᑐᑦ ᑍᒤᓪᓗᐊᖅᐳᖅ.+ 
7ᐃᑎᖅᑕᖅᕕᐅᓪᓗ ᓴᓂᕌᒍᑦ ᐃᒡᓗᐊᕈᓯᖅᑕᖃᐅᖅᐳᖅ ᐆᒃᑐᕋᐅᑎᖓᑐᑦ ᑕᑭᓂᓕᖕᓂᒃ, ᓴᓂᒧᓪᓗ ᓯᓕᖕᓂᖃᖅᓗᑎᒃ ᐆᒃᑐᕋᐅᑎᖓᑐᑦ; ᐃᒡᓗᕈᓰᓪᓗ ᐊᑯᓐᓂᖏᑕ ᓱᓪᓗᖓ ᓯᕕᑐᓂᖃᖅᐳᖅ ᐃᑎᒐᖕᓂᒃ ᓯᑕᒪᐅᔪᖅᑐᓂᒃ; ᑖᒃᑯᐊᓗ ᐃᒡᓗᕈᓰᑦ ᐅᖓᑖᒍᑦ ᐃᑎᖅᑕᖅᕕᖓ ᑐᒃᓯᐊᖅᕕᒡᔪᐊᒧᑦ ᓵᓐᖓᔪᖅ, ᐆᒃᑐᕋᐅᑎᖓᑐᑦ ᑕᑭᓂᖃᖅᐳᖅ. 
8ᐃᑎᕆᐊᖅᕕᐅᑉ ᑐᖅᓲᖑᔭᖓ ᐆᒃᑐᕋᕐᖕᒪᒍ ᐃᑎᒐᖕᓂᒃ 14-ᓂᒃ ᐊᖏᓂᖃᖅᐳᖅ. 
9ᓱᓪᓗᑯᑖᑉ ᐃᓱᐊᓃᑦᑐᖅ ᑐᒃᓯᐊᖅᕕᒡᔪᐊᒧᑦ ᖃᓂᓐᓂᖅᐹᖅ ᐆᒃᑐᕋᕐᖕᒪᒍ ᓴᓂᕋᖏᒃ ᐊᑐᓂᑦ ᐃᑦᔪᓂᖃᖅᐴᒃ ᓯᑕᒪᓂᒃ ᐃᑎᒐᖕᓂᒃ. 
10ᑖᒃᑯᐊᓗ ᐃᒡᓗᕈᓰᑦ ᐱᖓᓱᑦ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᑦ ᐊᖏᓂᖏᑦ ᐊᑦᔨᒌᒃᐳᑦ; ᐃᒡᓗᕈᓯᖏᑕᓗ ᐊᑯᑦᑐᓂᖏᑦ ᐊᑐᓂᑦ ᐊᑦᔨᒌᒥᒃ ᓴᓂᒧᑐᓂᖃᖅᓗᑎᒃ. 
11ᐊᒻᒪ ᐆᒃᑐᕋᕆᕚ ᐃᑎᖅᑕᕕᐅᑉ ᓱᓪᓗᑲᑖᖓᑕ ᓴᓂᒧᑐᓂᖓ, ᓴᓂᒧᑐᓂᖃᖅᐳᖅ 22-ᓂᒃ ᐃᑎᒐᖕᓂᒃ; ᐃᑎᖅᑕᖅᕕᖓᓗ 16-ᓂᒃ ᐃᑎᒐᖕᓂᒃ ᓴᓂᒧᑐᓂᖃᖅᓗᓂ. 
12ᐃᒡᓗᕈᓰᓪᓗ ᐊᑯᓐᓂᖏᑎᒍᑦ ᐊᑯᓐᓈᖅᑯᑕᖃᖅᐳᑦ, ᐳᒃᑭᑦᑐᓂᒃ ᐃᑎᒐᒃᑐᑦ ᒪᕐᕈᑲᓴᒃᑎᑐᑦ ᐊᑐᓂᑦ ᐳᖅᑐᑎᒋᔪᓂᒃ; ᐊᑐᓂᓪᓗ 10-ᓂᒃ ᐃᑎᒐᖕᓂᒃ ᐊᖏᓂᖃᖅᑐᐃᓐᓇᐅᓪᓗᑎᒃ. 
13ᐃᑎᖅᑕᖅᕕᐅᑉ ᓯᓚᑖᑕ ᓴᓂᕋᖓᓂᑦ ᐃᑎᖅᑕᖅᕕᐅᑉ ᐂᑉᐸᖓᑕ ᓯᓚᑖᑕ ᓴᓂᕋᖓᓄᑦ ᐆᒃᑐᕋᕐᖕᒪᒋᑦ ᐊᑐᓂᑦ ᐊᑯᑦᑐᓂᖃᖅᐳᑦ 42-ᓂᒃ ᐃᑎᒐᖕᓂᒃ. 
14ᐃᒡᓗᕈᓯᖅ ᓱᓪᓗᑯᑖᑉ ᐃᓱᐊᓃᑦᑐᖅ ᐊᓂᕕᖕᒧᐊᖓᔪᖅ ᐆᒃᑐᕋᕐᖕᒪᒍ; ᓴᓂᒧᑐᓂᖃᖅᐳᖅ 34-ᓂᒃ ᐃᑎᒐᖕᓂᒃ. 
15ᐃᑎᖅᑕᖅᕕᐅᑉ ᐅᒃᑯᐊᖓᓂᑦ ᓱᓪᓗᑯᑖᑉ ᐃᓱᐊᓃᑦᑐᖅ ᐃᑎᖅᑕᖅᕕᒃ ᑎᑭᓪᓗᒍ ᓯᕕᑐᓂᖃᖅᐳᑦ 84-ᓂᒃ ᐃᑎᒐᖕᓂᒃ. 
16ᐃᒡᓗᕈᓰᓪᓗ ᐃᒐᓛᖃᐅᖅᐳᑦ ᑕᑭᔪᑯᑖᓂᒃ, ᒪᑐᑦᑕᐅᑎᓕᖕᓂᒃ ᓯᓚᒧᐊᖓᔪᓂᒃ, ᐃᒡᓗᕈᓰᓪᓗ ᐊᑯᓐᓂᖏᑎᒍᑦ ᐊᑭᓐᓇᖏᑦ ᐃᑎᖅᓴᓕᐅᕈᑎᓯᒪᔪᓂᒃ ᓇᐹᖅᑐᓐᖑᐊᓂᒃ ᐹᒥᓂᒃ ᑕᖅᓯᖅᓱᖅᓯᒪᓪᓗᑎᒃ.
17ᑕᕝᕙ ᑖᑦᓱᒪ ᑐᖅᓲᖑᔭᕐᖕᒧᐊᕈᑎᕚᖓ ᓯᓚᓪᓕᕐᖕᒧᑦ; ᑕᑯᒋᓪᓗ, ᐃᒡᓗᕈᓯᖅᑕᖃᐅᖅᐳᖅ 30-ᓂᒃ, ᐊᕙᓗᖅᔪᐊᑉ ᐃᓗᖔᖓᓃᑦᑐᓂᒃ; ᐃᒡᓗᕈᓰᓪᓗ ᓯᕗᕋᓕᒫᖏᑦ ᕿᑯᖅᓯᒪᔪᒥᒃ ᓇᑎᓕᐅᖅᓯᒪᕗᑦ. 
18ᕿᑯᖅᓯᒪᔪᖅᓗ ᓈᔨᓯᒪᕗᖅ ᓂᕈᑐᓂᐅᔭᓕᒫᖓᓂᒃ ᐃᑎᖅᑕᖅᕕᖏᑦ ᓴᓂᕌᓃᑦᑐᑦ ᐱᖃᓯᐅᑎᓯᒪᓪᓗᒋᑦ, ᐃᑎᖅᑕᖅᕕᖏᑕᓕ ᓇᑎᖏᑦ ᐊᒃᐸᓯᖕᓂᖅᓴᐅᕗᑦ ᑐᖅᓲᖑᔭᕐᖕᒥᑦ ᐃᓗᕙᓯᖕᓂᖅᓴᒥᑦ. 
19ᐊᖑᑎᐅᑉ ᐆᒃᑐᕋᕐᖕᒪᒍ ᐃᑎᖅᑕᖅᕕᐅᑉ ᐃᓗᖔᖓᓃᑦᑑᑉ ᐃᓗᐊᓂᑦ ᐃᑎᖅᑕᖅᕕᐅᑉ ᓯᓚᑖᓃᑦᑑᑉ ᓯᓚᑖᓄᑦ ᓯᕕᑐᓂᖃᖅᐳᑦ ᐊᑯᓐᓂᖏᒃ 168-ᓂᒃ ᐃᑎᒐᖕᓂᒃ.
20ᑕᑯᒋᓪᓗ, ᓯᓚᓪᓕᕐᖕᒥ ᑐᖅᓲᖑᔭᕐᖕᒥ ᐃᑎᖅᑕᖅᕕᒃᑕᖃᖅᐳᖅ ᐅᓐᓄᐊᓪᓗᐊᒧᑦ ᓵᓐᖓᔪᒥᒃ, ᑖᑦᓱᒪᓗ ᐆᒃᑐᕋᖅᐹ ᑐᑭᒧᑦ ᓴᓂᒧᓪᓗ. 
21ᐃᒡᓗᕈᓯᖅᑕᖃᖅᐳᖅ ᓴᓂᕌᒍᑦ, ᐱᖓᓱᓂᒃ ᐊᑭᓕᕇᓂᒃ, ᐊᑯᓐᓂᖏᓪᓗ ᐃᑎᖅᑕᖅᕕᖏᓪᓗ ᐊᑦᔨᒌᓂᒃ ᓴᓂᒧᑐᓂᖃᖅᐳᑦ, ᐃᑎᖅᑕᖅᕕᐅᓪᓗ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᑎᑐᑦ ᐊᖏᓂᖃᖅᐳᑦ; ᑐᑭᒧᖃᖅᐳᑦ 84-ᓂᒃ ᐃᑎᒐᖕᓂᒃ, ᓴᓂᒧᑐᓂᖃᖅᓗᑎᒡᓗ 42-ᓂᒃ. 
22ᐃᒡᓗᕈᓰᓪᓗ ᐃᒐᓛᖏᑦ ᐊᑭᓐᓇᖏᓪᓗ ᑕᖅᓯᖅᓱᖅᓯᒪᕗᑦ ᓇᐹᖅᑐᓐᖑᐊᓂᒃ ᐹᒥᓂᒃ ᐃᑎᖅᓴᓕᐅᕈᑎᓯᒪᔪᓂᒃ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᑎᑐᑦ; ᑐᖕᒥᕌᖃᖅᓗᑎᒡᓗ ᒪᔪᕋᐅᑎᓂᒃ 7-ᓂᒃ; ᐃᑎᖅᑕᖅᕕᖓᓗ ᓵᓐᖓᕗᖅ ᑐᖅᓲᖑᔭᕐᖕᒧᑦ. 
23ᐃᑎᖅᑕᖅᕕᒃ ᐅᓐᓄᐊᓪᓗᐊᑉ ᓇᓛᓃᑦᑐᖅ, ᓯᕿᓂᐅᓪᓗ ᓄᐃᕕᐊᑕ ᓇᓛᓃᑦᑑᖅ ᐃᑎᖅᑕᖅᕕᒃ, ᑐᖅᓲᖑᔭᕐᖕᒧᑦ ᐃᑎᖅᑕᖅᕖᒃ; ᐆᒃᑐᕋᕐᖕᒪᒋᒃ ᐊᑯᓐᓂᖏᒃ ᐃᑎᖅᑕᖅᕕᖕᒧᑦ ᓴᓂᒧᑐᓂᖃᖅᐴᒃ ᐃᑎᒐᖕᓂᒃ 168-ᓂᒃ.
24ᐊᒻᒪ ᐅᓪᓗᓪᓗᐊᑉ ᓇᓛᓄᐊᕈᑎᒋᕚᖓ, ᑕᑯᕗᖓᓗ ᐃᑎᖅᑕᖅᕕᖕᒥᒃ ᐅᓪᓗᓪᓗᐊᑉ ᓇᓛᓃᑦᑐᒥᒃ; ᐆᒃᑐᕋᕐᖕᒪᒋᓪᓗ ᐊᑯᓐᓂᖏᑦ ᐃᑎᖅᑕᖅᕕᖏᓪᓗ; ᓴᓂᒧᑐᓂᖃᖅᐳᑦ ᐊᓯᖏᑎᑐᑦ ᐆᒃᑐᕋᖃᑦᑕᖅᑲᐅᔭᖏᑎᑐᑦ. 
25ᐃᒡᓗᕈᓯᖏᓪᓗ ᐊᑐᓂᑦ ᐃᒐᓛᖃᐅᕆᓪᓗᑎᒃ ᑍᒫᑦᓮᓐᓇᖅ ᐊᓯᖏᑎᑐᑦ; ᐃᑎᖅᑕᖅᕕᓕᒫᑦ ᐊᑐᓂᑦ ᑐᑭᒧᖃᖅᐳᑦ 84-ᓂᒃ ᐃᑎᒐᖕᓂᒃ, ᓴᓂᒧᑐᓂᖃᖅᓗᑎᒡᓗ 42-ᓂᒃ. 
26ᑐᖕᒥᕌᖃᕆᕗᑦ ᒪᔪᕋᐅᑎᓂᒃ 7-ᓂᒃ ᐃᑎᖅᑕᖅᕕᖕᒧᐊᖓᔪᓂᒃ, ᐃᑎᖅᑕᖅᕕᐅᓪᓗ ᐃᓗᐊᒍᑦ ᐃᒡᓗᕈᓯᖃᐅᖅᓗᓂ; ᓇᐹᖅᑐᓐᖑᐊᓂᒃᑕᐅᖅ ᐹᒥᓐᖑᐊᓂᒃ ᐊᑭᓐᓇᖓᒍᑦ ᑕᖅᓯᖅᑐᖅᓯᒪᕗᑦ, ᐃᒡᓗᒃᑐᑦ ᐊᑭᓕᕇᓂᒃ. 
27ᐃᑎᖅᑕᖅᕕᖃᖅᐳᖅᓗ ᑐᖅᓲᖑᔭᕐᖕᒧᑦ ᐃᓗᓪᓕᕐᖕᒧᐊᖓᔪᒥᒃ; ᐅᓪᓗᓪᓗᐊᑉ ᓇᓛᓃᑦᑐᒧᑦ ᓵᖓᔪᒥᒃ; ᐆᒃᑐᕋᕐᖕᒪᒋᓪᓗ ᐃᑎᖅᑕᖅᕕᖕᒥᑦ ᐃᑎᖅᑕᖅᕕᖕᒧᑦ ᓴᓂᒧᑐᓂᖃᖅᐳᑦ 168-ᓂᒃ ᐃᑎᒐᖕᓂᒃ.
28ᑕᕝᕙ ᐅᓪᓗᓪᓗᐊᑉ ᓇᓛᓃᑦᑐᒧᑦ ᐃᑎᖅᑕᖅᕕᖕᒧᐊᕈᑎᕚᖓ, ᐃᑎᖅᑕᖅᕕᒡᓗ ᐆᒃᑐᕋᕐᖕᒪᒍ; ᐊᖏᓂᖓ ᐊᑦᔨᒋᔭᐅᕗᖅ ᐆᒃᑐᕋᖃᑦᑕᖅᑲᐅᔭᖏᓐᓄᑦ ᐃᑎᖅᑕᖅᕕᖕᓄᑦ. 
29ᖃᐅᔨᓴᖅᑏᑦ ᐃᒡᓗᕈᓯᖏᑦ, ᐃᑎᖅᑕᖅᕕᐅᓪᓗ ᓱᓪᓗᐊᓃᑦᑐᑦ ᐃᒡᓗᕈᓰᑦ ᐊᖏᓂᖏᑦ ᐃᑎᖅᑕᖅᕕᖕᓂ ᐊᓯᖏᓐᓃᑦᑐᑎᑐᑦ ᑍᒤᓪᓗᐊᖅᐳᑦ; ᑍᒫᑦᓮᓐᓇᖅᓗ ᐃᒐᓛᖃᐅᕆᓪᓗᑎᒃ ᐃᒡᓗᕈᓯᖏᑦ; ᑐᑭᒧᖃᕆᕗᑦ 84-ᓂᒃ ᐃᑎᒐᖕᓂᒃ, ᓴᓂᒧᑐᓂᖃᖅᓗᑎᒡᓗ 42-ᓂᒃ. 
30ᐃᓗᐊᓃᑦᑐ ᐃᒡᓗᕈᓯᖏᑦ, ᑍᒫᓪᓗᐊᖅ ᐃᒡᓗᕈᓯᖅᑎᑐᑦ ᐊᓯᖏᑎᑐᑦ ᐊᖏᓂᖃᕆᕗᑦ. 
31ᐃᑎᖅᑕᖅᕕᖓᓗ ᑐᖅᓲᖑᔭᕐᖕᒧᑦ ᓯᓚᓪᓕᕐᖕᒧᑦ ᓵᓐᖓᕗᖅ, ᓴᓂᕋᖓᓗ ᑖᖅᓯᖅᑐᖅᓯᒪᕗᖅ ᓇᐹᖅᑐᓐᖑᐊᓂᒃ ᐹᒥᓂᒃ, ᒪᔪᕋᐅᑎᖏᓪᓗ ᑐᖕᒥᕌᖃᖅᐳᑦ ᓯᑕᒪᐅᔪᖅᑐᓂᒃ.
32ᐊᖑᑎᐅᑉ ᐃᑎᖅᑕᖅᕕᒃᒨᖅᑎᑉᐹᖓ ᓯᕿᓂᐅᑉ ᓄᐃᕕᐊᑕ ᓇᓛᓃᑦᑐᒧᑦ, ᐃᑎᖅᑕᖅᕕᒃ ᐆᒃᑐᕋᕐᖕᒪᒍ; ᐊᑦᔨᒋᔭᐅᕗᖅ ᐊᓯᖏᓐᓄᑦ ᐆᒃᑐᕋᖃᑦᑕᖅᑲᐅᔭᖏᓐᓄᑦ. 
33ᐃᒡᓗᕈᓰᑦ, ᐃᑎᖅᑕᖅᕕᖓᑕᓗ ᓴᓂᕌᓃᑦᑐᑦ ᐃᒡᓗᕈᓰᑦ, ᐊᑭᓐᓇᖏᓪᓗ ᐊᑐᓂᑦ ᐆᒃᑐᕋᖅᑕᐅᓂᖏᑦ ᐊᑦᔨᒋᔭᐅᒋᕗᑦ ᐊᓯᖏᓐᓄᑦ; ᐃᒡᓗᕈᓯᓕᒫᖏᓪᓗ ᐃᒐᓛᖃᐅᕆᓪᓗᑎᒃ; ᑐᑭᒧᖃᖅᐳᓪᓗ 84-ᓂᒃ ᐃᑎᒐᖕᓂᒃ, ᓴᓂᒧᑐᓂᖃᖅᓗᑎᒡᓗ 42-ᓂᒃ. 
34ᐃᑎᖅᑕᖅᕕᖓᑕ ᐃᓗᐊᓃᑦᑐᖅ ᐃᒡᓗᕈᓯᖅ ᐊᓂᕕᖃᖅᐳᖅ ᑐᖅᓲᖑᔭᕐᖕᒧᑦ ᓵᓐᖓᔪᒥᒃ, ᐃᒡᓗᕈᓰᓪᓗ ᐊᑯᓐᓂᖏᑦ ᓇᐹᖅᑐᓐᖑᐊᓂᒃ ᐹᒥᓂᒃ ᑕᖅᓯᖅᑐᖅᓯᒪᕗᑦ, ᐊᑭᓐᓇᖏᑦ ᐊᑐᓂᑦ ᐃᒡᓗᒌᓂᒃ; ᒪᔫᑎᖏᓪᓗ ᑐᖕᒥᕌᖃᖅᐳᑦ ᓯᑕᒪᐅᔪᖅᑐᓂᒃ.
35ᑕᕝᕙ ᐃᑎᖅᑕᖅᕕᖕᒧᐊᖅᑎᑉᐹᖓ ᐅᓐᓄᐊᓪᓗᐊᑉ ᓇᓛᓃᑦᑐᒧᑦ, ᑍᒫᑦᓮᓐᓇᖅ ᐆᒃᑐᕋᕐᖕᒪᒍ; ᐊᑦᔨᒋᔭᐅᒋᕗᖅ ᐆᒃᑐᕋᖃᑦᑕᖅᑲᐅᔭᖏᓐᓄᑦ. 
36ᑍᒫᑦᓮᓐᓇᖅ ᐃᓗᖔᖓᒍᑦ ᐃᒡᓗᕈᓯᖃᕆᕗᖅ, ᐊᖏᓂᖏᓪᓗ ᐊᓯᖏᓐᓄᑦ ᐊᑦᔨᒋᔭᐅᒋᓪᓗᑎᒃ; ᐃᒡᓗᕈᓯᓕᒫᖏᓪᓗ ᐃᒐᓛᖃᕆᓪᓗᑎᒃ; ᑐᑭᒧᖃᖅᐳᖅᓗ 84-ᓂᒃ ᐃᑎᒐᖕᓂᒃ, ᓴᓂᒧᑐᓂᖃᖅᓗᑎᒡᓗ 42-ᓂᒃ. 
37ᐃᑎᖅᑕᖅᕕᐅᑉ ᐃᓗᐊᓃᑦᑐᖅ ᐊᓂᕕᖃᖅᐳᖅ ᑐᖅᓲᖑᔭᕐᖕᒧᑦ ᓯᓚᓪᓕᕐᖕᒧᑦ, ᐃᒡᓗᕈᓰᓪᓗ ᐊᑭᓐᓇᖏᑦ ᓇᐹᖅᑐᓐᖑᐊᓂᒃ ᐹᒥᓂᒃ ᑕᖅᓯᖅᑐᖅᓯᒪᕗᑦ, ᐊᑭᓐᓇᖏᑦ ᐊᑐᓂᑦ ᐃᒡᓗᒌᓂᒃ; ᒪᔫᑎᖏᓪᓗ ᑐᖕᒥᕌᖃᖅᐳᑦ ᓯᑕᒪᐅᔪᖅᑐᓂᒃ.
38ᑐᖅᓲᖑᔭᕐᖕᒥ ᓯᓚᕙᓯᖕᓂᖅᓴᒥ ᐃᒡᓗᕈᓯᒃᑲᓐᓂᕐᖕᒥᒃ ᐊᒃᑐᐊᔪᖃᖅᐳᖅ ᐃᑎᖅᑕᖅᕕᖕᒧᑦ ᐃᓚᒋᓕᐅᓯᒪᔪᒥᒃ ᐅᓐᓄᐊᓪᓗᐊᑉ ᓇᓛᓃᑦᑐᒥ, ᑕᕝᕙᓂ ᐃᑯᐊᓪᓚᒡᓗᒋᑦ ᑐᓂᕐᕈᑎᒃᓮᑦ ᐃᕐᕈᖅᑐᖅᑕᐅᕕᖃᖅᐳᑦ. 
39ᑕᕝᕙᓂᓗ ᐃᒡᓗᕈᓯᕐᖕᒥ ᓵᑕᖃᖅᐳᖅ ᓯᑕᒪᓂᒃ ᐊᑐᓂᑦ ᒪᕐᕉᓪᓗᑎᒃ ᐊᑭᓕᕇᒃᑐᓂᒃ, ᑖᒃᑯᓇᓂ ᓵᓂ ᑐᖁᑕᐅᖃᑦᑕᕆᐊᖃᖅᐳᑦ ᐃᑯᐊᓪᓚᒡᓗᒋᑦ ᑐᓂᕐᕈᑎᒃᓮᑦ ᐊᔪᕐᖕᓃᓪᓗ ᐃᓱᒪᒋᔪᓐᓁᖅᑕᐅᓂᒃᓴᖏᓐᓄᑦ ᑐᓂᕐᕈᑎᒃᓮᑦ ᐸᓯᔭᒃᓴᐅᓂᕐᖕᒧᓪᓗ ᐊᑭᓕᐅᑎᒃᓴᒧᑦ ᑐᓂᕐᕈᑎᒃᓮᑦ. 
40ᐃᒡᓗᕈᓯᐅᑉ ᑖᑦᓱᒪ ᓯᓚᑖᓂ ᓵᑕᖃᕆᕗᖅ ᓯᑕᒪᓂᒃ ᐊᑐᓂᑦ ᒪᕐᕉᓪᓗᑎᒃ ᐊᑭᓕᕇᓂᒃ ᐃᑎᖅᑕᖅᕕᖕᒥ ᐅᓐᓄᐊᓪᓗᐊᒦᑦᑑᑉ ᐊᕙᑖᓃᑦᑐᓂᒃ. 
41ᓵᑦ ᑲᑎᓪᓗᒋᑦ ᓯᑕᒪᐅᔪᖅᑑᕗᑦ ᑐᓂᕐᕈᑎᒃᓴᓂᒃ ᑐᖁᕅᕕᒃᓮᑦ, ᓯᑕᒪᑦ ᐃᒡᓗᕈᓯᐅᑉ ᐃᓗᐊᓃᑉᐳᑦ, ᓯᑕᒪᑦᑕᐅᖅ ᑐᖅᓲᖑᔭᐅᑉ ᐃᑎᖅᑕᖅᕕᖓᑕ ᓴᓂᐊᓃᓪᓗᑎᒃ. 
42ᓯᑕᒪᓂᒃᑕᐅᖅ ᓵᑕᖃᕆᕗᖅ ᐅᔭᕋᖕᓂᒃ ᓴᓇᓯᒪᔪᓂᒃ ᑐᓂᕐᕈᑎᒃᓴᓄᑦ ᐃᑯᐊᓚᑎᑕᒃᓴᓄᑦ ᐊᑐᖅᑕᐅᔪᒃᓴᓂᒃ, ᐳᖅᑐᓂᖃᖅᑐᓂᒃ ᐃᑎᒑᒃ ᒪᕐᕈᑲᓵᖕᓂᒃ, ᖄᖏᑦ ᑐᑭᒧᓪᓗ ᓴᓂᒧᓪᓗ ᐃᑎᒑᒃ ᒪᕐᕉᒃ ᕿᑎᖅᑲᖅᓗ ᐊᖏᓂᖃᖅᐳᑦ ᓯᒃᑭᑕᓪᓗᐊᖑᓪᓗᑎᒃ, ᑖᒃᑯᓇᓂᓗ ᑐᖁᓮᑦᔪᑎᒃᓴᑦ ᐃᓂᖃᖅᐳᑦ ᑐᓂᕐᕈᑎᒃᓴᑦ ᐃᑯᐊᓚᑎᑕᒃᓴᓪᓗ ᑐᖁᑕᐅᕕᖏᓐᓂ. 
43ᓂᒃᓯᖕᓂᒡᓗ ᓯᓈᓃᑦᑐᖃᐅᖅᐳᑦ ᓵᒧᑦ ᐊᑦᑐᖏᖅᓯᒪᔪᓂᒃ; ᐊᒡᒊᑦ ᓴᓂᒧᑐᓂᖓᑐᑦ ᑕᑭᓂᖃᖅᑐᓂᒃ. ᑐᓂᕐᕈᑎᒃᓴᓕᒫᑦ ᓂᕿᖏᑦ ᓵᑉ ᖄᖏᓐᓄᐊᖃᖅᑕᐅᕕᒃᓴᖏᓐᓂ. 
44ᑕᕝᕙ ᑖᑦᓱᒪ ᑐᖅᓲᖑᔭᕐᖕᒧᑦ ᐃᓗᕙᓯᖕᓂᖅᓴᒧᐊᕈᑎᕚᖓ, ᑕᑯᒋᓪᓗ, ᑕᕝᕙᓂ ᐃᒡᓗᕈᓯᖅᑕᖃᖅᐳᖅ ᒪᕐᕉᖕᓂᒃ ᑐᖅᓲᖑᔭᕐᖕᒧᑦ ᐊᓂᕕᖃᖅᑑᖕᓂᒃ, ᐃᑎᖅᑕᖅᕕᐅᑉ ᐅᓐᓄᐊᓪᓗᐊᑉ ᓇᓛᓃᑦᑐᖅ ᐅᓪᓗᓪᓗᐊᑉ ᓇᓛᓄᑦ ᓵᓐᖓᕗᖅ, ᐃᒡᓗᕈᓯᐅᓪᓗ ᐱᖃᑖ ᐅᓪᓗᓪᓗᐊᑉ ᓇᓛᓃᑦᑐᖅ ᐅᓐᓄᐊᓪᓗᐊᑉ ᓇᓛᓄᑦ ᓵᓐᖓᓪᓗᓂ. 
45ᐅᖃᐅᑎᕚᖓᓗ, “ᑖᓐᓇ ᐃᒡᓗᕈᓯᖅ ᐅᓪᓗᓪᓗᐊᑉ ᓇᓛᓄᑦ ᓵᓐᖓᔪᖅ ᐃᒡᓗᕈᓯᕆᔭᐅᕗᖅ ᑐᓂᕐᕈᓯᖅᑎᑦᓯᔨᓄᑦ ᑐᒃᓯᐊᖅᕕᒡᔪᐊᕐᖕᒥ ᑲᒪᔨᐅᔪᓄᑦ. 
46ᐃᒡᓗᕈᓯᖅᓗ ᐅᓐᓄᐊᓪᓗᐊᑉ ᓇᓛᓄᑦ ᓵᓐᖓᔪᖅ ᐃᒡᓗᕈᓯᕆᔭᐅᕗᖅ ᑐᓂᕐᕈᓯᖅᑎᑦᓯᔨᓄᑦ ᑐᓂᕐᕈᓯᖅᕕᖕᒥ ᐱᓕᕆᖃᑦᑕᖅᑐᓄᑦ ᑲᒪᔨᐅᔪᓄᑦ; ᔭᑑᑭᐅᑉ ᑭᖑᕚᖏᓐᓄᑦ, ᑖᒃᑯᐊ ᓕᕔᑎᑦ ᑭᖑᕚᖏᓐᓂᑦ ᐱᓯᒪᔪᓂᑦ ᐊᑕᓂᐅᑉ ᓇᔪᖅᑕᖓᓄᑦ ᐃᑎᕈᓐᓇᖅᑐᑑᖕᒪᑕ ᐊᑕᓂᕐᖕᒥᒃ ᐱᔨᑦᓯᕆᐊᖅᑐᖅᓗᑎᒃ.”
47ᑖᑦᓱᒪᓗ ᑐᖅᓲᖑᔭᖅ ᐆᒃᑐᕋᕐᖕᒪᒍ, ᐊᑦᔨᒌᒥᒃ ᓂᕈᑐᓂᖃᖅᐳᖅ ᐃᑎᒐᖕᓂᒃ 168-ᓂᒃ ᑐᑭᒧᑦ ᓴᓂᒧᓪᓗ, ᑭᒃᐹᕆᓪᓗᐊᖅᓗᓂ; ᓯᕗᕌᓂᓗ ᑐᓂᕐᕈᓯᖅᕕᒃᑕᖃᖅᐳᖅ ᑐᒃᓯᐊᖅᕕᒡᔪᐊᕐᖕᒥ. 
48ᑕᕝᕙ ᐃᑎᖅᑎᑉᐹᖓ ᑐᒃᓯᐊᖅᕕᒡᔪᐊᑉ ᑐᖅᓲᖑᔭᖓᓄᑦ, ᑕᒪᓐᓇᓗ ᐆᒃᑐᕋᕐᖕᒪᒍ ᑐᑭᒧᑦ ᑕᑭᓂᖃᖅᐳᖅ 9-ᓂᒃ ᐃᑎᒐᖕᓂᒃ ᑐᖅᓲᖑᔭᓕᒫᖓ, ᓴᓂᒧᑐᓂᖃᖅᓗᑎᒡᓗ 24-ᓂᒃ ᐃᑎᒐᖕᓂᒃ; ᐃᑎᖅᑕᖅᕕᐅᓪᓗ ᐊᑭᓐᓇᖏᑕ ᐊᑯᓐᓂᖏᑦ ᓴᓂᒧᑐᓂᖃᖅᐳᑦ ᑕᓪᓕᒪᓂᒃ ᐃᑎᒐᖕᓂᒃ ᐊᑐᓂᑦ. 
4934-ᓂᒡᓗ ᐃᑎᒐᖕᓂᒃ ᓴᓂᒧᑐᓂᖃᖅᐳᑦ, ᑐᑭᒧᖃᖅᓗᑎᒡᓗ ᐊᕙᑎᓂᒃ; ᒪᔫᑎᖃᖅᓗᑎᒡᓗ ᑐᖕᒥᕌᖃᖅᑐᓂᒃ ᖁᓕᓂᒃ; ᖁᒻᒧᓪᓗ ᓱᑲᖃᖅᐳᑦ ᐊᑭᓕᕇᖕᓂᒃ ᐃᑎᖅᑕᖅᕕᐅᑉ ᐊᕙᑖᓃᑦᑑᖕᓂᒃ.
