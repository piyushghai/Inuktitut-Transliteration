1ᑖᒃᑯᐊᓗ ᑕᕝᕙᐅᕗᑏᕇᕋᑦᑎᒍ ᐊᐅᓪᓚᖅᐳᒍᑦ ᐅᒥᐊᖅᔪᐊᒃᑯᑦ, ᑐᑭᓕᐊᖅᓗᑕ ᐃᑳᕋᑦᑕ ᑰᓯᒧᑦ ᑎᑭᑉᐳᒍᑦ, ᖃᐅᑎᓪᓗᒍᓗ ᕉᑎᓯᒧᑦ ᑎᑭᑉᐳᒍᑦ, ᑕᕝᕙᓐᖓᓪᓗ ᐸᑕᕋᒧᐊᖅᐳᒍᑦ. 
2ᑕᕝᕙᓂᓗ ᐅᒥᐊᖅᔪᐊᒥᒃ ᑲᑎᓯᒐᑦᑕ ᐱᓃᓯᐊᓕᐊᖅᑐᒥᒃ, ᑕᕝᕗᖓ ᐃᑭᕗᒍᑦ, ᐊᐅᓪᓚᖅᓗᑕᓗ. 
3ᓮᐳᕋᓯ ᑕᑯᒃᓴᐅᓕᕐᖕᒪᑦ, ᓴᐅᒥᐊᑕ ᑭᑖᒍᑦ ᓯᕆᐊᒧᐊᖅᐳᒍᑦ, ᑍᕆᒧᓪᓗ ᓄᓈᖅᐳᒍᑦ; ᑕᕝᕙᓂ ᐅᒥᐊᖅᔪᐊᖅ ᐅᓯᖏᐊᕆᐊᖃᕐᖕᒪᑦ. 
4ᐃᓕᓐᓂᐊᖅᑎᓂᒃ ᑕᕝᕙᓂ ᑲᑎᓯᒐᑦᑕ, ᓇᔪᓕᖅᐸᕗᑦ ᐅᓪᓗᓂᒃ 7-ᓂᒃ. ᐊᓂᕐᖕᓂᕐᖕᒧᑦ ᐃᑦᔪᕐᖕᓁᑦᑐᒧᑦ ᑖᒃᑯᐊ ᐅᖃᖅᑎᑕᐅᓪᓗᑎᒃ ᐸᐅᓗᓯ ᔪᕉᓴᓚᒧᐊᖁᓐᖏᓛᑦ. 
5ᑕᕝᕙᓃᕝᕕᒃᓴᕗᓪᓕ ᐃᓱᓕᒻᒪᑦ ᕿᒪᓕᖅᐸᕗᑦ ᐊᐅᓪᓚᕆᐊᖅᑐᓕᖅᓗᑕ, ᑖᒃᑯᐊᓗ ᑕᒪᕐᖕᒥᒃ ᓄᓕᐊᑎᒃ ᕿᑐᕐᖓᑎᒡᓗ ᐃᓚᒋᓪᓗᒋᑦ, ᓄᓇᓖᑦ ᓯᓚᑖᓄᑦ ᐃᒪᐅᑉ ᑭᒡᓕᖓᓄᑦ ᖃᓂᐅᖅᐹᑎᒍᑦ; ᑕᒫᓂᓗ ᓰᖅᑯᖅᓗᑕ ᑐᒃᓯᐊᖃᑎᒌᒃᐳᒍᑦ. 
6ᑕᕝᕙᐅᕗᑏᖃᑎᒋᓚᐅᖅᓗᑕ ᐅᒥᐊᖅᔪᐊᒧᑦ ᐃᑭᕗᒍᑦ, ᑖᒃᑯᐊᓕ ᐊᖏᕐᕋᐅᓕᖅᐳᑦ.
7ᑍᕆᒥᓪᓗ ᐃᖏᕐᕋᒐᑦᑕ ᑐᓕᒤᓯᒧᑦ ᑎᑭᑉᐳᒍᑦ; ᑕᕝᕙᓂ ᐅᒃᐱᖅᑑᖃᑎᒌᑦ ᑲᑎᒐᑦᑎᒍ ᓇᔪᑬᓐᓇᖅᐸᕗᑦ ᐅᓪᓗᒥᒃ ᐊᑕᐅᓯᕐᖕᒥᒃ. 
8ᖃᐅᑎᓪᓗᒍ ᐊᐅᓪᓚᕋᑦᑕ ᓯᓴᕆᐊᒧᑦ ᑎᑭᑉᐳᒍᑦ; ᑕᕝᕙᓂᓗ ᑐᔪᕐᖕᒥᕗᒍᑦ ᐱᓕᑉᐴᓯᐅᑉ ᓵᒋᐊᖅᑎᑦᓯᔨᐅᑉ ᐃᒡᓗᖓᓂ, ᑖᓐᓇ 7-ᑦ ᔪᕉᓴᓚᒥ ᐃᑲᔪᖅᑎᐅᖁᓪᓗᒋᑦ ᓂᕈᐊᖅᑕᐅᓚᐅᖅᑐᑦ ᐃᓚᖓᑦ. 
9ᑖᓐᓇ ᓯᑕᒪᓂᒃ ᐅᐃᖃᖏᑦᑐᓂᒃ ᐸᓂᖃᖅᐳᖅ, ᑖᒃᑯᐊᓗ ᒎᑎᐅᑉ ᐅᖃᐅᓯᐅᖁᔭᖓᓂᒃ ᐅᖃᐅᓯᖃᖃᑦᑕᖅᐳᑦ. 
10ᐅᓪᓗᓂᒃ ᐅᓄᖅᑐᓂᒃ ᑕᕝᕙᓃᒃᑲᑦᑕ, ᒎᑎᒧᑦ ᐱᔪᖃᓛᖅᑐᒥᒃ ᐅᖃᖅᑎᐅᔪᖅ ᐋᒐᐹᓯᒥᒃ ᐊᑎᓕᒃ ᔫᑎᐊᒥᑦ ᑎᑭᑉᐳᖅ. 
11ᑖᓐᓇ ᐅᕙᑦᑎᓐᓄᐊᕋᒥ ᐸᐅᓗᓯᐅᑉ ᑕᑦᓯᖓ ᑎᒍᕚ ᓇᖕᒥᓂᖅ ᐊᒡᒐᓂ ᐃᑎᒐᓂᓗ ᕿᓚᒃᓱᖅᐰᑦ, ᐅᖃᖅᓗᓂ, “ᐊᓂᕐᖕᓂᖅ ᐃᑦᔪᕐᖕᓁᑦᑐᖅ ᐅᖃᖅᐳᖅ, ‘ᒪᑐᒥᖓ ᑕᑦᓯᖃᖅᑐᖅ ᔪᕉᓴᓚᒥ ᐃᒫᒃ ᕿᓚᒃᓱᑦᑕᐅᔪᒫᖅᐳᖅ ᔫᑎᓂᑦ, ᑐᓂᔭᐅᓗᓂᓗ ᔫᑎᐅᖏᑦᑐᓄᑦ.’”
12ᑕᒪᓐᓇ ᑐᓴᕋᑦᑎᒍ, ᑕᒪᑦᑕ ᐸᐅᓗᓯ ᐃᓂᖅᑎᕋᓱᐊᓕᖅᐸᕗᑦ ᔪᕉᓴᓚᒧᐊᖁᓇᒍ. 
13ᐸᐅᓗᓯᓕ ᑭᐅᕗᖅ, “ᓱᖕᒪᑦ ᕿᐊᕕᓰ? ᐆᒻᒪᑎᒃᑯᑦ ᓰᖅᑯᒥᑎᓐᓇᑦᓯᓐᖓ, ᐅᐸᓗᖕᒊᖅᓯᒪᕗᖓᓕ ᕿᓚᒃᓱᖅᑕᐅᓂᕐᖕᒧᑐᐃᓐᓇᐅᖏᑦᑐᖅ, ᑐᖁᑕᐅᓂᕐᖕᒧᓪᓕ ᐊᒡᓛᑦ ᔪᕉᓴᓚᒥ ᐊᑕᓂᖅ ᔩᓱᓯ ᐱᑦᔪᑎᒋᓗᒍ.”
14ᓴᖑᑎᑕᒃᓴᐅᖏᒻᒪᓪᓕ ᓴᐱᓕᕋᑦᑕ ᐅᖃᓕᖅᐳᒍᑦ, “ᐊᑕᓂᐅᑉ ᐱᔪᒪᔭᖓ ᐱᓕᖅᓕ.”
15ᐊᑯᓂ ᑕᕝᕙᓃᓚᐅᖅᓗᑕ, ᐸᕐᖕᓇᓕᖅᐳᒍᑦ ᔪᕉᓴᓚᒧᓪᓗ ᐊᐅᓪᓚᖅᓗᑕ. 
16ᐃᓕᓐᓂᐊᖅᑏᓪᓗ ᐃᓚᖏᑕ ᓯᓴᕆᐊᒥᐅᑍᑦ ᐃᓚᒋᕚᑎᒍᑦ, ᑖᒃᑯᐊᓗ ᓁᓴᓂᐅᑉ ᓮᐳᕋᓯᒥᐅᑕᐅᑉ ᐃᒡᓗᖓᓄᐊᕈᑎᕚᑎᒍᑦ, ᑖᓐᓇ ᐅᒃᐱᖅᑐᑐᖃᐅᕗᖅ, ᑕᕝᕙᓂᓗ ᓯᓂᒃᑕᖁᔭᐅᕗᒍᑦ.
17ᔪᕉᓴᓚᒧᓪᓗ ᑎᑭᓐᓇᑦᑕ, ᐅᒃᐱᖅᑑᖃᑎᑦᑕ ᑐᓐᖓᓱᒃᑎᑉᐹᑎᒍᑦ ᖁᕕᐊᓱᒡᓗᑎᒃ. 
18ᖃᐅᑎᓪᓗᒍ ᐸᐅᓗᓯ ᐃᓚᒋᓪᓗᑎᒍ ᔧᒥᓯᒥᒃ ᑕᑯᔭᖅᑐᖅᐳᒍᑦ; ᐅᒃᐱᖅᑑᖃᑎᒌᓪᓗ ᓯᕗᓕᖅᑎᖏᑦ ᑕᒪᕐᖕᒥᒃ ᑕᕝᕙᓃᑉᐳᑦ. 
19ᐸᐅᓗᓯᐅᓪᓗ ᑎᒎᑎᔭᕇᕋᒥᒋᑦ ᐅᓂᒃᑳᖅᕕᒋᕔᑦ ᒎᑎᐅᑉ ᐱᓇᓱᐊᖃᑦᑕᕐᖕᓂᖓᓂᒃ ᔫᑎᐅᖏᑦᑐᓂ ᐱᔨᑦᓯᕐᖕᓂᕐᖕᒥᒍᑦ. 
20ᑖᒃᑯᐊᓗ ᑕᒪᑐᒥᖓ ᑐᓴᕋᒥᒃ, ᒎᑎ ᓂᖅᑐᖅᐹᑦ. ᐅᖃᓗᑎᒡᓗ, “ᐸᐅᓗᓰ, ᖃᐅᔨᒪᕗᑎᑦ ᔫᑎᑦ 1000-ᓂᑦ ᐅᓄᕐᖕᓂᖅᓴᒻᒪᕇᑦ ᐅᒃᐱᓕᕐᖕᒪᑕ, ᑕᒪᕐᖕᒥᒡᓗ ᒨᓯᓯᐅᑉ ᐱᖁᔭᖏᓐᓂᒃ ᐊᑐᕈᒪᒻᒪᕆᓕᖅᓗᑎᒃ. 
21ᑐᓴᖅᑎᑕᐅᓯᒪᓕᖅᐳᓪᓗ ᔫᑎᑦ ᔫᑎᐅᖏᑦᑐᓃᑦᑐᑦ ᐊᔪᕆᖅᑐᖃᑦᑕᕋᕕᒋᑦ ᒨᓯᓯᐅᑉ ᐱᖁᔭᖏᓐᓂᒃ ᒪᓕᖁᓇᒋᑦ, ᕿᑐᕐᖓᒥᖕᓂᒡᓗ ᑭᐱᓯᖁᓇᒋᑦ, ᔫᑎᓪᓗ ᐃᓕᖅᑯᓯᑐᖃᖏᓐᓂᒃ ᐊᑐᖁᖏᓐᓇᕕᒋᑦ. 
22ᑍᒃᑯᐊᓕ ᑐᓴᕐᖕᓂᐊᓕᕐᖕᒥᖕᒪᑕ ᑎᑭᓯᒪᓂᕐᖕᓂᒃ, ᑍᒪᓕ ᖃᓄᖅ ᐱᓂᐊᓕᖅᐱᑖ? 
23ᐃᒤᓕᐅᓚᐅᖅᑕ, ᐅᕙᓃᑦᑐᖃᕐᖕᒪᑦ ᐊᖑᑎᓂᒃ ᓯᑕᒪᓂᒃ ᐊᖏᕈᑎᒥᖕᓂᒃ ᓇᓗᓁᖅᓯᓯᒪᔪᓂᒃ; 
24ᑖᒃᑯᐊ ᐃᓚᒋᓚᐅᒃᑭᑦ ᐅᒃᐱᕐᖕᓂᒃᑯᑦ ᓴᓗᒻᒪᖅᓴᖅᑕᐅᓂᕐᖕᒥᒃ ᐱᖃᑕᐅᓕᕆᑦ, ᐊᑭᓕᕆᐊᖃᖅᑕᖏᓪᓗ ᐃᕝᕕᑦ ᐊᑭᓕᖅᓗᒋᑦ; ᓄᔭᖏᑦ ᕿᐅᖅᑕᖅᑕᐅᖁᓪᓗᒋᑦ. ᑍᒤᓕᐅᕐᖕᓂᒃᑯᑦ ᐃᓄᐃᑦ ᖃᐅᔨᓕᖁᓪᓗᒋᑦ ᐅᓂᒃᑲᐅᓯᐅᖃᑦᑕᕐᖕᓂᖅᕕᑦ ᓱᓕᖏᓐᓂᖏᓐᓂᒃ, ᒨᓯᓯᐅᓪᓗ ᐱᖁᔭᖏᓐᓂᒃ ᒪᓕᑦᓯᐊᕐᖕᓂᕐᖕᓂᒃ. 
25ᔫᑎᐅᖏᑦᑐᓪᓕ ᐅᒃᐱᖅᑑᓕᖅᑐᑦ, ᐅᖃᐅᓯᕆᓯᒪᔭᑦᑎᓐᓂᒃ ᑎᑎᕋᖅᕕᒋᓯᒪᕙᕗᑦ, ᓂᕆᖃᑦᑕᖁᓇᒋᑦ ᒎᑎᓐᖑᐊᓄᑦ ᑐᓂᕐᕈᑕᐅᓯᒪᔪᓂᒃ, ᐊᐅᖏᔭᖅᑕᐅᓯᒪᖏᑦᑐᓂᒡᓗ ᕿᒥᑕᐅᓯᒪᔪᒥᒡᓗ ᓂᕆᖁᓇᒋᑦ, ᓄᓕᐊᕐᖕᓂᕐᖕᒥᒡᓗ ᐊᑐᕐᖕᓂᖅᓗᖁᓇᒋᑦ.”
26ᖃᐅᑎᓪᓗᒍ ᐸᐅᓗᓯᐅᑉ ᑖᒃᑯᐊ ᐊᖑᑎᑦ ᐃᓚᒋᓪᓗᒋᑦ ᐅᒃᐱᕐᖕᓂᒃᑯᑦ ᓴᓗᒻᒪᖅᓴᖅᑕᐅᓂᕐᖕᒥᒃ ᐊᑐᖃᑎᒋᕔᑦ ᑐᒃᓯᐊᖅᕕᒡᔪᐊᒧᓪᓗ ᐃᑎᖅᓗᓂ, ᓇᓗᓁᖅᓯᕗᖅ ᐅᒃᐱᕐᖕᓂᒃᑯᑦ ᓴᓗᒻᒪᖅᓴᖅᑕᐅᓂᐅᑉ ᓯᕕᑐᓂᕆᓂᐊᖅᑕᖓᓂᒃ, ᐃᓱᐊᓂᓗ ᑐᓂᕐᕈᓯᖅᑐᖃᕆᐊᑲᕐᖕᓂᐊᕐᖕᓂᖓᓂᒃ ᑖᒃᑯᐊ ᐊᑐᓂᑦ ᐱᓪᓗᒋᑦ.
27ᐅᓪᓗᓪᓕ 7-ᑦ ᓈᓕᖅᑎᓪᓗᒋᑦ, ᔫᑎᑦ ᐂᓯᐊᒥᑦ ᐱᓯᒪᔪᑦ ᐸᐅᓗᓯ ᑕᑯᕚᑦ ᑐᒃᓯᐊᖅᕕᒡᔪᐊᕐᖕᒦᑎᓪᓗᒍ, ᑖᒃᑯᐊᓕ ᐅᐃᒪᔮᖅᑎᑦᓯᓕᖅᐳᑦ ᐃᓄᖕᓂᒃ, ᑎᒍᓪᓗᒍᓗ. 
28ᕾᒐᓛᓕᖅᐳᓪᓗ, “ᐄᓴᕅᓕᒥᐅᑕᐅᔪᓯ ᐃᑲᔪᖅᑎᒍᑦ! ᐅᒫ ᐃᓄᐃᑦ ᓇᓂᑐᐃᓐᓇᖅ ᓄᓇᖃᖅᑐᑦ ᐊᔪᕆᖅᑐᖃᑦᑕᕐᖕᒪᒋᑦ ᐃᓅᖃᑎᑦᑎᓐᓂᒃ ᐱᖁᔭᓂᒡᓗ ᑐᒃᓯᐊᖅᕕᒡᔪᐊᒥᒡᓗ ᒪᓕᖁᓇᒋᑦ, ᒫᓐᓇᓗ ᒍᕇᑭᓂᒃ+ ᐊᒡᓛᑦ ᑐᒃᓯᐊᖅᕕᒡᔪᐊᕐᖕᒧᑦ ᐃᑎᖅᑎᑦᓯᓯᒪᓕᖅᐳᖅ ᐃᑦᔪᕐᖕᓁᑦᑐᒥᒃ ᓇᕐᕈᓇᖅᓯᑎᑦᓯᓪᓗᓂ.” 
29ᑍᒤᓕᐅᓚᐅᖅᐳᑦ ᑕᑯᓚᐅᕋᒥᒃ ᑐᕉᐱᒨᓯᒥᒃ ᐃᐱᓱᓯᒥᐅᒥᒃ ᐸᐅᓗᓯ ᐂᑉᐸᖃᖅᑎᓪᓗᒍ ᔪᕉᓴᓚᒥ, ᐃᓱᒪᓪᓗᑎᒡᓗ ᐸᐅᓗᓯ ᑖᑦᓱᒥᖓ ᑐᒃᓯᐊᖅᕕᒡᔪᐊᕐᖕᒧᑦ ᕾᖁᔨᓯᒪᓇᓱᒋᓪᓗᒍ.
30ᓄᓇᓕᖕᓂ ᑕᕝᕙᓂ ᐃᓄᓕᒫᑦ ᐅᐃᒪᔮᓕᖅᐳᑦ, ᐃᓄᐃᓪᓗ ᓇᑭᑐᐃᓐᓇᖅ ᐅᓪᓚᒃᓗᑎᒃ ᑲᑎᓕᖅᐳᑦ; ᐸᐅᓗᓯᓗ ᑎᒍᓪᓗᒍ ᑐᒃᓯᐊᖅᕕᒡᔪᐊᕐᖕᒥᑦ ᐊᓐᓂᓯᕚᑦ, ᑕᕝᕔᓐᓇᖅᓗ ᑐᒃᓯᐊᖅᕕᒡᔪᐊᑉ ᒪᑐᖏᑦ ᒪᑐᔭᐅᕗᑦ. 
31ᐃᓄᐃᓪᓕ ᐸᐅᓗᓯᒥᒃ ᑐᖁᑦᓯᓇᓱᐊᓕᖅᑎᓪᓗᒋᑦ, ᕉᒪᒥᐅᑦ ᐅᓇᑕᖅᑐᒃᓮᑦ ᐊᖓᔪᖅᑳᖓᑦ ᑐᓴᖅᑎᑕᐅᕗᖅ ᔪᕉᓴᓚᒥᐅᓕᒫᑦ ᐅᐃᒪᔮᖅᑐᐊᓘᓂᕋᖅᑕᐅᑎᓪᓗᒋᑦ. 
32ᑕᕝᕔᓐᓇᖅ ᑖᓐᓇ ᐅᓇᑕᖅᑐᒃᓴᓂᒃ ᐊᖓᔪᖅᑳᖑᔪᓂᒡᓗ ᐃᓚᖃᖅᓗᓂ, ᑐᐊᕕᖅᓗᑎᒃ ᐃᓄᒐᓴᒡᔪᐊᓄᐊᓕᖅᐳᖅ; ᐃᓄᐃᓪᓕ ᐅᓇᑕᖅᑐᒃᓮᑦ ᐊᖓᔪᖅᑳᖓᑦ ᑕᑯᒐᒥᑦᔪᒃ ᐅᓇᑕᖅᑐᒃᓮᓪᓗ ᐃᓚᒋᔭᖏᑦ, ᐸᐅᓗᓯ ᐊᓇᐅᓕᕈᓐᓃᖅᐹᑦ. 
33ᑕᕝᕙ ᐅᓇᑕᖅᑐᒃᓮᑦ ᐊᖓᔪᖅᑳᖓᑦᑕ ᐅᐸᒃᑲᒥᐅᒃ ᐸᐅᓗᓯ ᑎᒍᕚ ᐊᖅᓵᖅᑑᔭᓄᓪᓗ ᒪᕐᕈᐃᓄᑦ ᕿᓚᒃᓱᖅᑕᐅᖁᓕᖅᐹ. ᐊᐱᖅᓱᓕᖅᓗᓂᓗ ᑭᓇᐅᖕᒪᖔᑦ ᖃᓄᐃᓕᐅᓚᐅᕐᖕᒪᖔᓪᓗ. 
34ᐃᓄᐃᓪᓕ ᕾᒐᓛᖅᓗᑎᒃ ᐊᑦᔨᒌᓐᖏᓗᐊᖅᑐᓂᒃ ᐅᖃᐅᓯᖃᓕᕐᖕᒪᑕ; ᐅᓇᑕᖅᑐᒃᓮᑦ ᐊᖓᔪᖅᑳᖓᑦ ᑐᑭᓯᔪᓐᓇᖏᓐᓇᒥ ᓂᐱᖅᔪᐊᓄᑦ, ᐸᐅᓗᓯ ᐅᓇᑕᖅᑐᒃᓮᑦ ᐃᒡᓗᖓᓄᑦ ᐋᑕᐅᖁᓕᖅᐹ. 
35ᒪᔪᕋᐅᑎᖏᓐᓄᑦ ᑎᑭᑎᓪᓗᒋᑦ ᐃᓄᐃᑦ ᐱᓗᐊᕐᖕᓂᖏᓐᓄᑦ, ᐅᓇᑕᖅᑐᒃᓴᓂᑦ ᐸᐅᓗᓯ ᐊᒡᔭᖅᑕᐅᔭᕆᐊᖃᓕᖅᐳᖅ; 
36ᐃᓄᐃᓪᓗ ᒪᓕᒡᑐᑦ ᕾᒐᓛᖅᐳᑦ ᐅᖃᖅᓗᑎᒃ, “ᑐᖁᑕᐅᓕ!”
37ᐸᐅᓗᓯ ᐃᑎᖅᑎᑕᐅᓂᐊᓕᖅᑎᓪᓗᒍ ᐅᓇᑕᖅᑐᒃᓮᑦ ᐃᒡᓗᖓᓄᑦ, ᐅᓇᑕᖅᑐᒃᓮᑦ ᐊᖓᔪᖅᑳᖓᓐᓄᑦ ᐅᖃᖅᐳᖅ, “ᐅᖃᕈᓐᓇᖅᐳᖔ ᐃᓕᖕᓄᑦ?” ᐅᓇᑕᖅᑐᒃᓮᑦ ᐊᖓᔪᖅᑳᖓᑦ ᐊᐱᕆᕗᖅ, “ᒍᕇᑭᑎᑐᑦ ᐅᖃᕈᓐᓇᖅᐲᑦ? 
38ᑍᓐᓇᐅᖏᒃᑲᓗᐊᖅᐲᑦ? ᐃᑦᔨᑉᑎᒥᐅᖅ ᐅᐃᒪᔮᓕᖅᑎᑦᓯᓚᐅᖅᑐᖅ ᐅᓇᑕᖅᑎᑦᓯᓇᓱᐊᖅᑐᓂᒃ 4000-ᓂᒃ, ᐃᓄᖃᖏᑦᑐᒧᑦ ᐊᐅᓪᓚᖃᑎᖃᓚᐅᖅᑐᖅ?”
39ᐸᐅᓗᓯ ᑭᐅᕗᖅ, “ᔫᑎᐅᕗᖓ, ᑖᕐᓱᓯᒥ ᓯᓕᓯᐊᒦᑦᑐᒥ ᐃᓅᓕᖅᓯᒪᔪᖓ, ᓄᓇᖃᖃᑕᐅᓪᓗᖓᓗ ᐃᒡᓗᒐᓴᒡᔪᐊᕐᖕᓂ ᐱᓪᓚᕆᐅᓂᖅᐹᓂ; ᕿᓄᕕᒋᕙᒋᑦ, ᐃᓄᖕᓄᑦ ᐅᖃᓚᐅᖅᓚᖓ.”
40ᐅᓇᑕᖅᑐᒃᓮᑦ ᐊᖓᔪᖅᑳᖓᑦᑕ ᐅᖃᕈᓐᓇᖅᑎᒻᒪᒍ, ᐸᐅᓗᓯ ᒪᔪᕋᐅᑎᓂ ᓇᖏᖅᓗᓂ ᐃᓄᖕᓄᑦ ᓄᓪᓗᐊᖅᑐᖅᐳᖅ ᓂᐸᖏᖁᓪᓗᒋᑦ; ᓂᐱᖃᕈᓐᓃᕐᖕᒪᑕᓗ, ᐸᐅᓗᓯᐅᑉ ᐅᖃᖅᕕᒋᓕᖅᐰᑦ ᐄᑉᕉᑎᑐᑦ ᐅᖃᖅᓗᓂ:
