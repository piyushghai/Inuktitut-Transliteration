1ᐃᓄᖁᑎᒃᑲ, ᓈᓚᓚᐅᕆᑦᓯ ᐱᖁᔭᓐᓂᒃ;
2ᖃᓂᕋ ᐂᑦᑕᕐᖕᓂᐊᕋᒃᑯ ᐊᑦᔨᐅᔪᒥᒃ ᐅᖃᖅᓗᖓ;
3ᑐᓴᓚᐅᖅᓯᒪᔭᑦᑎᓐᓂᒃ ᖃᐅᔨᒪᔭᑦᑎᓐᓂᒡᓗ,
4ᑕᒪᒃᑯᐊ ᐃᔨᖅᓯᒪᓂᐊᓐᖏᓚᕗᑦ ᕿᑐᕐᖓᖏᓐᓄᑦ,
5ᔧᑯᒧᑦ ᐱᓂᐊᖅᑕᐅᖁᔭᓂ ᓇᓗᓁᖅᓯᒪᖕᒪᒋᑦ,
6ᑭᖑᕚᑦ ᐃᓅᔪᒫᖅᑐᑦ ᑕᒪᒃᑯᓂᖓ ᖃᐅᔨᒪᖁᓪᓗᒋᑦ,
7ᓯᕗᒧᑦ ᓂᕆᐅᒋᔭᖃᓕᖁᓪᓗᒋᑦ ᒎᑎᒥᒃ,
8ᓯᕗᓕᕐᖕᒥᒃᑎᑐᓪᓗ ᑍᒤᖁᓇᒋᑦ,
9ᐃᕗᕅᒥᐅᑉ ᕿᑐᕐᖓᖏᑦ, ᓱᒋᐅᑎᓕᔭᕐᖕᒪᑕ ᐱᑎᒃᓯᓂᒃ ᑎᒍᒥᐊᖅᓗᑎᒃ,
10ᒎᑎᐅᑉ ᐊᖏᖃᑎᒌᒍᑎᒋᓯᒪᔭᖓᓂᒃ ᒪᓕᓚᐅᖏᒻᒪᑕ;
11ᐱᓂᐊᕐᖕᓂᕆᓯᒪᔭᖏᓪᓗ ᐳᐃᒍᓚᐅᖅᐰᑦ
12ᑲᒪᓇᖅᑐᑦ ᐱᓂᐊᕐᖕᓂᕆᓚᐅᖅᑕᖏᑦ ᓯᕗᓕᕕᓂᖏᑕ ᑕᒃᑯᐊᓂ,
13ᐃᒪᖅᕕᒃ ᐊᕕᓚᐅᖅᐹ, ᑕᒪᐅᓇᓗ ᑕᓯᐅᖅᓗᒋᑦ ᐊᓂᒍᐃᑎᓚᐅᖅᐰᑦ;
14ᐅᓪᓘᑎᓪᓗᒍ ᑕᓯᐅᓚᐅᖅᐰᑦ ᓄᕗᔭᒃᑯᑦ,
15ᐃᓄᖃᖏᑦᑐᒥ ᕾᖅᑐᐃᑦ ᐊᕕᓚᐅᖅᐰᑦ,
16ᕾᖅᑐᒥᑦ ᑰᓕᖅᑎᓚᐅᕆᕚ, ᐃᒪᖅᓗ ᑰᓕᓚᐅᖅᐳᖅ ᑰᒃᑎᑐᑦ.
17ᓱᓕᓕ ᐊᖏᓂᖅᓴᒥᒃ ᐊᔪᖅᑐᓕᓚᐅᖅᐳᑦ ᑖᑦᓱᒧᖓ,
18ᒎᑎ ᐆᒻᒪᑎᒥᒃᑎᒍᑦ ᐆᒃᑐᓚᐅᖅᐹᑦ
19ᐃᓛᒃ, ᓂᓪᓕᐊᓚᐅᖅᐳᑦ ᒎᑎᒥᒃ ᓈᒻᒪᒃᓴᕋᑎᒃ:
20ᕾᖅᑐᖅ ᐊᓇᐅᖕᒪᒍ, ᐃᒥᖅ ᑰᓕᓚᐅᖅᐳᖅ, ᐊᒥᒐᖏᑦᑐᒥᒡᓗ ᑰᓕᖅᓗᓂ.
21ᑕᒪᓐᓇ ᐊᑕᓂᐅᑉ ᑐᓴᕋᒥᐅᒃ ᓂᓐᖓᓚᐅᖅᐳᖅ;
22ᒎᑎᒥᒃ ᐅᒃᐱᓚᐅᖏᒻᒪᑕ, ᐱᐅᓕᒃᓯᓂᖓᓂᒡᓗ ᑕᑎᖃᕋᑎᒃ.
23ᑭᓯᐊᓂ ᐱᖁᔨᓚᐅᖅᐳᖅ ᐹᓃᑦᑐᓂᒃ ᓄᕗᔭᓂᒃ,
24ᓯᓚᓗᒃᑐᑐᑦ ᑲᑕᒐᖅᑎᑦᓯᓚᐅᖅᐳᖅ ᒫᓇᒥᒃ ᓂᕿᒃᓴᖏᓐᓂᒃ,
25ᐃᓄᐃᑦ ᓂᕆᓚᐅᖅᐳᑦ ᐂᓐᖏᓖᑦ ᓂᕿᖏᓐᓂᒃ,
26ᓯᕿᓂᐅᑉ ᓄᐃᕕᐊᑕ ᓇᓛᓂᑦ ᐊᓄᕆ
27ᓯᓚᓗᒃᑐᑐᑦ ᓂᕿᒃᓴᒥᑦ ᑲᑕᒐᖅᕕᒋᕔᑦ ᐳᔪᖅᓗᒃᑎᑐᑦ,
28ᑲᑕᒐᖅᑎᓪᓗᒋᓪᓗ ᑕᖕᒫᖅᓯᒪᔪᑦ ᐊᑯᓐᓂᖓᓄᑦ,
29ᓂᕆᓚᐅᖅᐳᓪᓗ ᐊᕿᐊᑦᑐᖅᓗᑎᒃ, ᐱᔪᒪᔭᖏᓐᓂᒃ ᑐᓂᓯᕕᒋᓚᐅᕐᖕᒪᒋᑦ.
30ᑳᒍᓐᓃᓚᐅᖅᑎᓐᓇᒋᑦ ᓱᓕ,
31ᒎᑎᐅᑉ ᓂᓐᖓᐅᒪᓂᖓᓄᑦ ᑎᑭᑕᐅᓚᐅᖅᐳᑦ,
32ᑍᒤᓕᐅᕋᓗᐊᕐᖕᒪᑦ ᓱᓕ ᐊᔪᖅᑐᓕᓚᐅᖅᐳᑦ;
33ᑍᒤᒻᒪᑦ ᐅᓪᓗᖏᑦ ᓄᖑᑎᓚᐅᖅᐰᑦ ᐳᔪᖅᑎᑐᑦ,
34ᑐᖁᑎᑦᓯᑐᐊᕐᖕᒪᓪᓕ, ᐊᓯᖏᑦ ᑖᑦᓱᒥᖓ ᕿᓂᓕᓚᐅᖅᐳᑦ;
35ᐃᖅᑬᓕᖅᓗᑎᒡᓗ ᒎᑎ ᕾᖅᑐᕆᒐᒥᑦᔪᒃ,
36ᑭᓯᐊᓂᓕ ᐃᓚᓐᓂᖅᓴᖅᕕᒋᕚᑦ ᖃᓂᕐᖕᒥᖕᓄᑦ,
37ᐆᒻᒪᑎᖏᑦ ᑖᑦᓱᒧᖓ ᑍᒫᑦᓮᓐᓈᖏᒻᒪᑕ;
38ᑖᓐᓇᓕ, ᓇᒡᓕᒍᓱᖕᓂᕐᖕᒥᒃ ᑕᑕᓐᓇᒥ,
39ᐃᖅᑲᐅᒪᓚᐅᕋᒥ ᑖᒃᑯᐊ ᑎᒥᑐᐃᓐᓇᐅᖕᒪᑕ,
40ᐊᑯᓔᑦᑐᒥᒃ ᐊᑭᕋᖅᑐᖃᑦᑕᓚᐅᖅᐹᑦ ᐃᓄᖃᖏᑦᑐᒥ,
41ᑍᒪᓐᖓᑦ, ᑍᒪᓐᖓᑦ, ᒎᑎ ᐆᒃᑐᖃᑦᑕᓚᐅᖅᐹᑦ,
42ᐱᔪᓐᓇᕐᖕᓂᖓ ᐃᖅᑲᐅᒪᓚᐅᖏᓐᓇᒥᑦᔪᒃ;
43ᐱᓂᐊᕐᖕᓃᑦ ᓇᓗᓁᒃᑯᑍᑦ ᐱᓂᐊᓚᐅᖅᑕᖏᑦ ᐃᑦᔨᑉᑎᒥ,
44ᑍᑦᓱᒪᓂᓗ ᑰᑦ ᐊᐅᓐᖑᖅᑎᓚᐅᖅᓯᒪᖕᒪᒋᑦ,
45ᖁᐱᕐᕈᐃᓪᓗ ᑎᖏᓲᑦ ᐅᓄᖅᑐᖅᔪᐊᑦ ᑎᑭᑎᓚᐅᖅᐰᑦ, ᑖᒃᑯᓂᖓ ᓂᕆᔪᒪᔪᑦ,
46ᐱᕈᖅᓯᐊᖏᓪᓗ ᖁᐱᕐᕈᓄᑦ ᓂᕆᔭᐅᑎᓚᐅᖅᐰᑦ,
47ᕔᓂᒃᓴᓂᒡᓗ ᐱᕈᖅᓰᕕᖏᑦ ᓇᑕᖅᑯᕐᖕᓇᓄᑦ ᐊᓯᕈᖅᑕᐅᑎᓚᐅᖅᐰᑦ,
48ᐃᒻᒧᒃᓯᐅᒐᖁᑎᖏᑦ ᓇᑕᖅᑯᕐᖕᓇᓄᑦ ᑐᖁᓚᐅᕆᕔᑦ,
49ᓴᖅᑭᑎᑦᓯᕕᒋᓪᓗᒋᓪᓗ ᓂᓐᖓᖕᓂᕐᖕᒥ ᓴᓐᖏᔫᓂᖓᓂᒃ,
50ᓂᓐᖓᐅᒪᓂᓂ ᐊᖅᑯᑎᓕᐅᓚᐅᖅᐹ;
51ᐃᕐᖕᓂᐊᖑᖅᑳᖅᓯᒪᔪᑦ ᐃᕐᖕᓂᖏᑦ ᐃᑦᔨᑉᑎᒥ ᑐᖁᕋᓚᐅᖅᐰᑦ,
52ᐃᓄᖁᑎᓂᓕ ᐊᐅᓪᓚᖅᑎᓚᐅᖅᐰᑦ ᓰᐱᑎᑐᑦ ᓯᕗᓕᖅᓗᒋᑦ,
53ᓯᕗᓕᓚᐅᖅᐰᑦ ᖃᓄᐃᓐᓇᖏᑦᑐᑎᒍᑦ, ᑕᕝᕙ ᑲᑉᐱᐊᓱᓚᐅᓐᖏᓚᑦ;
54ᑎᑭᑎᓚᐅᖅᐰᑦ ᓄᓇᖁᑎᒥᓄᑦ ᐃᑦᔪᕐᖕᓁᑦᑐᒧᑦ,
55ᐃᓅᖃᑎᒌᒡᔪᐊᑦ ᐊᐅᓪᓚᖅᑎᓚᐅᖅᐰᑦ ᐃᓄᖁᑎᒥ ᓵᖏᓐᓂᑦ,
56ᓱᓕᓕ ᐆᒃᑐᕋᓚᐅᖅᐳᑦ ᓂᓐᖓᒃᓴᖅᓗᒍᓗ ᒎᑎ ᖁᑦᓯᖕᓂᖅᐹᖑᔪᖅ,
57ᑐᓄᑦᓯᓚᐅᖅᐳᓪᓕ ᓯᕗᓕᕕᓂᕐᖕᒥᒃᑎᑐᑦ ᑲᔪᓯᔪᓐᓃᖅᓗᑎᒃ;
58ᓂᓐᖓᒃᓴᓚᐅᖅᐹᑦ ᑐᒃᓯᐊᖅᕕᓕᐊᒥᖕᓄᑦ ᐳᖅᑐᔪᑦ ᖄᖏᓐᓃᑦᑐᓄᑦ;
59ᒎᑎᓕ ᑕᒪᑐᒥᖓ ᑐᓴᕋᒥ, ᐊᒃᓱᐊᓗᒃ ᓂᓐᖓᓚᐅᖅᐳᖅ,
60ᑐᐱᖅᔪᐊᖅ ᑐᒃᓯᐊᖅᕕᒃ ᓮᓗᐊᒦᑦᑐᖅ ᕿᒪᓚᐅᖅᐹ,
61ᓴᓐᖏᓂᕐᖕᒥᓄᑦ ᑎᒍᔭᐅᓯᒪᕕᖕᒧᑦ ᐊᐅᓪᓚᕈᑦᔭᐅᑎᓚᐅᖅᐰᑦ,
62ᐃᓄᖁᑎᓂ ᓴᕕᒡᔪᐊᒧᑦ ᐱᔭᐅᑎᓚᐅᖅᐰᑦ,
63ᐊᖑᑎᑦ ᐃᓅᓱᒃᑐᑦ ᐃᑯᒪᒧᑦ ᓄᖑᑕᐅᓚᐅᖅᐳᑦ,
64ᑐᓂᕐᕈᓯᖅᑎᑦᓯᔨᖁᑎᖏᑦ ᓴᕕᒡᔪᐊᒧᑦ ᐅᕐᕈᑎᑕᐅᓚᐅᖅᐳᑦ,
65ᐊᑕᓂᖅᓕ ᓯᓂᖕᓂᕐᖕᒥᑦ ᑐᐸᒃᑐᑎᑐᑦ ᑍᒤᓕᓚᐅᖅᐳᖅ,
66ᐊᑭᕋᖅᑐᖅᑎᓂ ᐊᓇᐅᓕᖅᓗᒋᑦ ᐊᑭᓂᐊᓚᐅᖅᐰᑦ;
67ᓱᓕᓗ ᔫᓯᐱᐅᑉ ᑐᐱᖓ ᓇᕐᕈᒋᓚᐅᖅᐹ,
68ᔫᑕᐅᓪᓕ ᑭᖑᕚᖏᑦ ᓂᕈᐊᓚᐅᖅᐰᑦ,
69ᐃᑦᔪᕐᖕᓁᑦᑐᕕᖁᑎᓂ ᓴᓇᔭᐅᑎᑉᐹ ᐳᖅᑐᔪᒥ ᕿᓚᖕᒦᑦᑐᑐᑦ,
70ᑍᕕᑎᓗ ᐱᔨᓂ ᓂᕈᐊᓚᐅᕆᕚ, ᓰᐱᓕᕆᕕᖓᓂᑦ ᑎᒍᓪᓗᒍ;
71ᓰᐱᓂᑦ ᐊᕐᖕᓇᓪᓗᖕᓂᒃ ᐃᕐᖕᓂᐅᖅᑐᓂᒃ ᒪᓕᑲᑕᒃᕕᖓᓂᑦ,
72ᑍᒤᒻᒪᑦ ᓰᐱᖁᑎᒥᑐᑦ ᑲᒪᒋᓚᐅᖅᐰᑦ ᐆᒻᒪᑎᒥ ᐱᔪᓐᓇᕐᖕᓂᖓᓄᑦ,
