1ᐊᖑᒻᒥᒡᓕ ᖃᓂᒪᔪᖃᖅᐳᖅ, ᓛᓴᕉᓯᒥᒃ ᐱᑕᓂᒥ ᓄᓇᓕᖕᒥᒃ, ᒥᐊᕆᐅᑉ ᒫᑕᐅᓪᓗ ᓄᑲᕇᒃ ᓄᓇᖓᓂ. 
2ᒥᐊᕆᓗ ᑖᓐᓇᐅᕗᖅ ᐊᑕᓂᐅᑉ ᐃᑎᒐᖏᓐᓂᒃ ᒥᖑᐊᖅᓯᓚᐅᖅᑐᖅ ᑎᐱᑦᓯᐊᕆᒃᓴᐅᒻᒧᑦ ᓄᔭᕐᖕᒥᓄᓪᓗ ᐊᓪᓚᖅᑎᕆᓪᓗᓂ, ᑖᑦᓱᒪ ᐊᓂᖓ ᓛᓴᕉᓯ ᖃᓂᒪᕗᖅ. 
3ᑕᕝᕙ ᓇᔭᖏᒃ ᑎᓕᓯᕘᒃ ᔩᓱᓯᒧᑦ, ᐅᖃᐅᑦᔭᐅᖁᓪᓗᒍ, “ᐊᑕᓃᖅ, ᓇᒡᓕᒋᔧᑦ ᖃᓂᒻᒪᒃᐳᖅ.”
4ᔩᓱᓯᓕ ᑕᒪᑐᒥᖓ ᑐᓴᕋᒥ ᐅᖃᖅᐳᖅ, “ᑕᒪᓐᓇ ᖃᓂᒻᒪᓯᖅ ᑐᖁᒧᑦ ᐃᓕᖓᓐᖏᓚᖅ; ᒎᑎᐅᓪᓕ ᓂᖅᑐᖅᑕᐅᓂᒃᓴᖓᓄᑦ, ᒎᑎᐅᑉ ᐃᕐᖕᓂᖓ ᑕᒪᑐᒨᓇ ᓂᖅᑐᕐᖕᓇᖅᑎᑕᐅᖁᓪᓗᒍ.”
5ᔩᓱᓯᐅᓪᓕ ᑖᒃᑯᐊ ᓇᒡᓕᒋᕔᑦ ᒫᑕ, ᒥᐊᕆᓗ, ᐊᓂᖓᓪᓗ ᓛᓴᕉᓯ. 
6ᓛᓴᕉᓯᐅᓪᓕ ᖃᓂᒪᓂᖓᓂᒃ ᑐᓴᖅᓯᒪᓕᖅᓗᓂ, ᓇᔪᖅᑕᒥᓃᓚᐅᖅᐳᖅ ᓱᓕ ᐅᓪᓘᖕᓂᒃ ᒪᕐᕉᖕᓂᒃ. 
7ᑭᖑᕐᖓᒍᑦ ᐃᓕᓐᓂᐊᖅᑎᓄᑦ ᐅᖃᖅᐳᖅ, “ᔫᑎᐊᒧᑦ ᐂᓚᐅᕐᖕᒥᑕ.”
8ᐃᓕᓐᓂᐊᖅᑎᖏᑕ ᑭᐅᕚᑦ, “ᕌᑉᐰ, ᔫᑎᑦ ᐅᔭᖅᑲᓄᑦ ᒥᓪᓗᕈᒪᓚᐅᖅᐹᑎᑦ; ᑍᑯᖓ ᐅᑎᕈᒪᓕᕇᕆᕖᑦ?”
9ᔩᓱᓯᐅᑉ ᑭᐅᕔᑦ, “ᐅᓪᓗᖅ 12-ᓂᒃ ᐃᑲᕐᕋᖃᓐᖏᓛᖅ? ᓇᓪᓕᐊᑦ ᐅᓪᓗᒃᑯᑦ ᖃᐅᒪᑎᓪᓗᒍ ᐱᓱᒃᑐᖅ ᐹᓪᓚᖕᓂᐊᓐᖏᓚᖅ, ᓯᓚᖅᔫᑉ ᑕᒪᑐᒪ ᖃᐅᒪᓂᖓᓄᑦ ᑕᐅᑐᒃᑎᑕᐅᒐᒥ. 
10ᐅᓐᓄᐊᖑᑎᓪᓗᒍᓕ ᐱᓱᒃᑐᖅ ᐹᓪᓚᖕᓂᐊᖅᐳᖅ, ᖃᐅᒪᓯᐅᖏᓐᓇᒥ.” 
11ᑍᒫᒃ ᐅᖃᕇᕋᒥ, ᐅᖃᐅᑎᒃᑲᓐᓂᖅᐰᑦ, “ᐃᓚᓐᓇᕆᔭᕗᑦ ᓛᓴᕉᓯ ᓯᓂᓕᖅᐳᖅ, ᐅᐸᖕᓂᐊᖅᐸᕋᓕ ᑐᐹᕆᐊᖅᑐᖅᓗᒍ.”
12ᑕᕝᕙ ᐃᓕᓐᓂᐊᖅᑎᖏᑕ ᐅᖃᐅᑎᕚᑦ, “ᐊᑕᓃᖅ, ᓯᓂᒃᑯᓂ ᐋᖅᑭᒃᐸᓪᓕᐊᓂᐊᖅᐳᖅ.”
13ᔩᓱᓯᓕ ᐅᖃᐅᓯᖃᖅᐳᖅ ᓛᓴᕉᓯᐅᑉ ᑐᖁᓂᖓᓂᒃ, ᑖᒃᑯᐊᓕ ᐃᓱᒪᖃᖅᐳᑦ ᓯᓂᑐᐃᓐᓇᖅᑐᕆᒃᓯᓪᓗᑎᒃ. 
14ᑕᕝᕙ ᔩᓱᓯᐅᑉ ᑐᑭᓯᑎᓕᖅᐰᑦ ᐅᖃᐅᑎᓪᓗᒋᑦ, “ᓛᓴᕉᓯ ᑐᖁᕗᖅ; 
15ᐱᑦᔪᑎᒋᓪᓗᓯᓕ ᖁᕕᐊᓱᒃᐳᖓ ᓇᔪᓚᐅᖏᓐᓇᒃᑯ, ᐅᒃᐱᓕᖁᓪᓗᓯ. ᒫᓐᓇᓕ ᐅᐸᓕᖅᓚᕗᑦ.”
16ᑑᒪᓯᓕ, ᒪᕐᕈᓕᐊᕕᓂᕐᖕᒥᒃ ᑍᔭᐅᕙᒃᑐᖅ, ᐃᓕᓐᓂᐊᖅᑎᐅᖃᑎᒥᓄᑦ ᐅᖃᖅᐳᖅ, “ᑕᒪᑦᑕ ᒪᓕᓕᖅᓚᕗᑦ, ᑐᖁᖃᑎᒋᓂᐊᕋᑦᑎᒍ.”
17ᔩᓱᓯᓕ ᑕᕝᕗᖓ ᑎᑭᓐᓇᒥ, ᖃᐅᔨᓕᖅᐳᖅ ᓛᓴᕉᓯ ᐅᓪᓗᓂ ᓯᑕᒪᓂᒃ ᐃᓗᕕᖅᑕᐅᓯᒪᓕᕇᖅᑐᖅ. 
18ᐱᑕᓂ ᔪᕉᓴᓚᐅᑉ ᖃᓂᒋᔮᓃᑉᐳᖅ, 2-ᒤᓕᐅᑉ ᖃᓂᒋᔮᓂ ᐅᖓᓯᖕᓂᖃᖅᓗᓂ, 
19ᔫᑎᓪᓗ ᐅᓄᖅᑐᑦ ᐅᐸᒍᑎᓯᒪᓚᐅᖅᐳᑦ ᒫᑕᒥᒃ ᒥᐊᕆᒥᒡᓗ ᒪᓂᒍᐃᔪᒪᓪᓗᑎᒃ ᐊᓂᖓ ᐱᑦᔪᑎᒋᓪᓗᒍ.
20ᒫᑕᓕ ᑐᓴᕋᒥ ᔩᓱᓯᐅᑉ ᕾᓕᕐᖕᓂᖓᓂᒃ, ᐊᓂᓪᓗᓂ ᐸᕐᕆᐊᖅᐹ, ᒥᐊᕆᓕ ᐃᒡᓗᒥ ᓅᓚᐅᓐᖏᓚᖅ. 
21ᒫᑕᐅᑉ ᔩᓱᓯ ᐅᖃᐅᑎᕚ, “ᐊᑕᓃᖅ, ᐅᕙᓃᓚᐅᕈᕕᑦ, ᐊᓂᒐ ᑐᖁᒐᔭᓚᐅᓐᖏᓚᖅ. 
22ᓱᓕᓗ ᒫᓐᓇ ᖃᐅᔨᒪᒋᕗᖓ ᓱᓇᑐᐃᓐᓇᕐᖕᒥᒃ ᒎᑎᒧᑦ ᑐᒃᓯᐊᕈᕕᑦ, ᒎᑎᐅᑉ ᑐᓂᓯᕕᒋᓂᐊᕐᖕᒪᑎᑦ.”
23ᔩᓱᓯᐅᑉ ᐅᖃᐅᑎᕚ, “ᐊᓃᑦ ᒪᑭᓐᓂᐊᕆᕗᖅ.”
24ᒫᑕᐅᑉ ᐅᖃᐅᑎᕚ, “ᖃᐅᔨᒪᕗᖓ, ᒪᑭᑦᓱᒫᕐᖕᒪᑦ ᒪᑭᕝᕕᒃᓴᒥ ᐅᓪᓗᐃᑦ ᑭᖑᓪᓕᖅᐹᖓᓐᓂ.”
25ᔩᓱᓯᐅᑉ ᐅᖃᐅᑎᕚ, “ᐅᕙᖓᐅᕗᖅ ᒪᑭᑦᔪᑎᒃᓴᐅᓪᓗᖓᓗ ᐃᓅᑦᔪᑎᒃᓴᐅᕗᖓ; ᓇᓪᓕᐊᑦ ᐅᕙᓐᓄᑦ ᐅᒃᐱᖅᑐᖅ, ᑐᖁᒐᓗᐊᕈᓂ, ᓱᓕ ᐃᓅᔪᒫᖅᐳᖅ, 
26ᐃᓅᔪᖅᓗ, ᐅᕙᓐᓄᑦ ᐅᒃᐱᖅᓗᓂ ᑐᖁᓚᐅᖅᓯᒪᓂᐊᓐᖏᓚᖅ. ᑕᒪᓐᓇ ᐅᒃᐱᕆᕕᐅᒃ?”
27ᑖᑦᓱᒪ ᐅᖃᐅᑎᕚ, “ᐊᑕᓃᖅ, ᐃᓛᒃ ᐅᒃᐱᖅᐳᖓ ᙭ᔅᑑᓯᐅᒐᕕᑦ, ᒎᑎᐅᑉ ᐃᕐᖕᓂᖓ, ᓯᓚᖅᔪᐊᕐᖕᒧᑦ ᑎᑭᑦᓱᒫᕐᖕᓂᐊᖅᓯᒪᔪᖅ.”
28ᒫᑕᓕ ᑍᒫᒃ ᐅᖃᕇᕋᒥ, ᐊᖏᕐᕋᒥᓄᑦ ᐂᓕᖅᐳᖅ ᓄᑲᓂᓗ ᒥᐊᕆ ᐃᓄᑑᖃᑎᒋᓪᓗᓂᐅᒃ ᐅᖃᐅᑎᕚ, “ᐃᓕᓮᔨ ᑎᑭᒻᒪᑦ ᑖᑦᓱᒪᓗ ᕾᖁᕚᑎᑦ.” 
29ᒥᐊᕆᓗ ᑕᒪᑐᒥᖓ ᑐᓴᕋᒥ, ᑐᐊᕕᖅᓗᓂ ᑖᑦᓱᒧᖓ ᐅᐸᒍᑎᕗᖅ. 
30ᔩᓱᓯ ᐃᒡᓗᒐᓴᖕᓄᑦ ᓱᓕ ᑎᑭᓯᒪᖏᒻᒪᑦ, ᓅᓚᐅᓐᖏᓚᖅᓕ ᓱᓕ ᒫᑕᒧᑦ ᐅᐸᒃᑕᐅᕕᒋᖅᑲᐅᔭᒥᓂ. 
31ᔫᑎᓪᓕ ᐃᒡᓗᒦᑦᑐᑦ, ᒪᓂᒍᐃᔭᖅᑐᖅᓯᒪᔪᑦ ᑖᑦᓱᒥᖓ, ᒥᐊᕆ ᑕᑯᒐᒥᑦᔪᒃ ᑐᐊᕕᖅᓗᓂ ᒪᑭᓪᓗᓂ ᐊᓂᖕᒪᑦ, ᒪᓕᒃᓴᖅᐹᑦ, ᕿᐊᔭᖅᑐᖅᓗᓂ ᐃᓗᕕᕐᖕᒧᐊᕋᓱᒋᓪᓗᒍ.
32ᒥᐊᕆᓕ ᔩᓱᓯᒧᑦ ᑎᑭᐅᑎᒐᒥ ᑕᑯᒐᒥᐅᒡᓗ ᐃᑎᒐᖏᑕ ᓵᖓᓄᑦ ᐹᒻᒪᒃᐳᖅ, ᐅᖃᖅᓗᓂᓗ, “ᐊᑕᓃᖅ, ᐅᕙᓃᓚᐅᕈᕕᑦ, ᐊᓂᒐ ᑐᖁᒐᔭᓚᐅᓐᖏᓚᖅ.” 
33ᔩᓱᓯᐅᓪᓗ ᕿᐊᔪᖅ ᑕᑯᒐᒥᐅᒃ, ᔫᑎᓪᓗ ᕾᖃᑎᒋᔭᖏᑦ ᕿᐊᖕᒥᖕᒪᑕ, ᐊᒃᑐᖅᑕᐅᒻᒪᕆᒃᐳᖅ ᐊᓂᕐᖕᓂᕐᖕᒥᒍᑦ ᕿᒃᓵᓕᖅᓗᓂᓗ; 
34ᐅᖃᖅᓗᓂᓗ, “ᓇᒧᑦ ᐃᓗᕕᓚᐅᖅᐱᓯᐅᒃ?”
35ᔩᓱᓯᓗ ᕿᐊᕗᖅ. 
36ᑕᕝᕙ ᔫᑎᑦ ᐅᖃᖅᐳᑦ, “ᑕᑯᒋᑦ ᐊᖏᔪᒥᒃ ᓇᒡᓕᒋᓐᓂᖅᐹ!” 
37ᐃᓚᖏᓪᓕ ᐅᖃᖅᐳᑦ, “ᑕᐅᑐᖏᑦᑐᒥᒃ ᑕᐅᑐᓕᖅᑎᑦᓯᔪᓐᓇᖅᓗᓂ, ᑖᑦᓱᒥᖓ ᑐᖁᑦᑍᓕᑎᑦᓯᔪᓐᓇᓚᐅᓐᖏᓛᖅ?”
38ᔩᓱᓯᓗ, ᐊᖏᔪᒥᒃ ᐊᒃᑐᖅᑕᐅᒃᑲᓐᓂᕆᕗᖅ, ᐃᓗᕕᕐᖕᒧᓪᓗ ᑎᑭᓐᓇᒥᒃ; ᐃᓗᕕᖅᓕ ᕾᖅᑐᒥ ᐃᓗᓕᐅᖅᓯᒪᓚᐅᖅᐳᖅ, ᐃᑎᖅᑕᖅᕕᖓᓗ ᐅᔭᕋᖕᒥᒃ ᒪᑐᓯᒪᓪᓗᓂ. 
39ᔩᓱᓯᓗ ᐅᖃᖅᐳᖅ, “ᐅᔭᕋᒃ ᐲᖅᓯᐅᒃ.”
40ᔩᓱᓯᐅᑉ ᐅᖃᐅᑎᕚ, “ᐅᖃᐅᑎᓚᐅᓐᖏᓚᒌᑦ ᐅᒃᐱᕈᕕᑦ ᒎᑎᐅᑉ ᓂᖅᑐᕐᖕᓇᕐᖕᓂᖅᔪᐊᖓ ᑕᑯᒐᔭᕋᕕᐅᒃ?” 
41ᑕᕝᕙ ᐅᔭᕋᒃ ᐲᖅᐹᑦ ᐃᓗᕕᕐᖕᒥᑦ. ᔩᓱᓯᓗ ᖁᒻᒧᑦ ᑕᑯᓴᖅᓗᓂ, ᐅᖃᖅᐳᖅ, “ᐊᑖᑕᒃ, ᖁᔭᒋᕙᒋᑦ ᑐᓴᓚᐅᕋᕕᖓ. 
42ᖃᐅᔨᒪᕗᖓᓕ ᑐᓴᑦᓮᓐᓇᕋᕕᖓ, ᑍᒫᒡᓕ ᐅᖃᖅᐳᖓ ᐅᑯᐊ ᐅᕙᓃᑦᑐᑦ ᐱᑦᔪᑎᒋᓪᓗᒋᑦ, ᐅᒃᐱᓕᖁᓪᓗᒋᑦ ᑎᓕᓚᐅᕋᕕᖓ.” 
43ᔩᓱᓯᓕ ᑍᒫᒃ ᐅᖃᕇᕋᒥ, ᓂᐱᖅᑯᖅᑐᓪᓗᓂ ᕾᒐᓛᖅᐳᖅ, “ᓛᓴᕉᓯ, ᐊᓂᒋᑦ.” 
44ᓛᓴᕉᓯᓗ ᐊᓂᕗᖅ, ᐊᒡᒐᖏᓪᓗ ᐃᑎᒐᖏᓪᓗ ᐃᓗᕕᖅᑕᐅᔪᖅᓯᐅᑎᓂᒃ ᐃᒻᒧᓯᖅᓯᒪᓪᓗᑎᒃ, ᑮᓇᖓᓗ ᖃᓪᓗᓈᖅᑕᒥᒃ ᓂᒥᖅᓯᒪᓪᓗᓂ. ᔩᓱᓯᐅᑉ ᐅᖃᐅᑎᕔᑦ, “ᐃᒻᒧᑎᖏᑦ ᐲᔭᖅᓯᐅᒃ, ᐱᓱᓕᖅᓕᓗ.”
45ᔫᑎᓪᓗ ᐅᓄᖅᑐᑦ ᒥᐊᕆᒧᑦ ᐳᓛᕆᐊᖅᓯᒪᔪᑦ ᔩᓱᓯᐅᑉ ᐱᓂᐊᕐᖕᓂᕆᔭᖓᓂᒃ ᑕᑯᔪᑦ, ᐅᒃᐱᓕᖅᐳᑦ ᔩᓱᓯᒧᑦ. 
46ᐃᓚᖏᓪᓕ ᐹᕋᓯᓄᑦ ᐅᑎᖅᓗᑎᒃ ᐅᓂᒃᑳᖅᐳᑦ ᔩᓱᓯᐅᑉ ᐱᓂᐊᕐᖕᓂᕆᔭᖓᓂᒃ. 
47ᑕᕝᕙ ᐹᕋᓰᑦ ᑐᓂᕐᕈᓯᖅᑎᑦᓯᔩᓪᓗ ᐊᖓᔪᖅᑳᖏᑦ ᑲᑎᒪᔨᓂᒃ ᑲᑎᒪᖃᑎᖃᖅᓗᑎᒃ ᐅᖃᖅᐳᑦ, “ᖃᓄᐃᓕᐅᕆᐊᖃᓕᖅᐱᑖ? ᑖᓐᓇ ᐅᓄᖅᑐᓂᒃ ᓇᓗᓁᒃᑯᑕᕐᖕᓂᒃ ᐱᓇᓱᐊᖃᑦᑕᕐᖕᒪᑦ. 
48ᑲᒪᒋᖏᓪᓗᒍ ᐃᓱᒪᖅᓱᖅᑎᓐᓂᐊᕈᑦᑎᒍ, ᑕᕝᕙ ᐃᓄᓕᒫᑦ ᐅᒃᐱᓕᕐᖕᓂᐊᖅᐳᑦ ᑖᑦᓱᒧᖓ, ᕉᒪᒥᐅᓪᓗ ᐅᕙᑦᑎᓐᓄᑦ ᕾᓗᑎᒃ ᐊᓯᕈᐃᔪᒫᖅᐳᑦ ᑐᒃᓯᐊᖅᕕᒡᔪᐊᑦᑎᓐᓂᒃ ᐃᓄᖁᑎᑦᑎᓐᓂᒡᓗ.”
49ᑖᒃᑯᐊᓕ ᐃᓚᖓᑦ, ᑬᐊᐹᓯᒥᒃ ᐊᑎᓕᒃ, ᐊᕐᕌᒍᒥ ᑕᒪᑐᒪᓂ ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑳᒻᒪᕆᐅᔫᑉ, ᐅᖃᐅᑎᕔᑦ, “ᓇᓗᑦᓯᐊᖅᐳᓯ ᓱᓕ; 
50ᑐᑭᓯᓐᖏᓚᓰ ᐃᓕᑦᓯᓐᓄᑦ ᐱᐅᓂᖅᓴᐅᒐᔭᕐᖕᒪᑦ ᐃᓄᒃ ᐊᑕᐅᓯᖅ ᑐᖁᒃᐸᑦ ᐃᓅᖃᑎᒌᑦ ᐱᑦᔪᑎᒋᓗᒋᑦ, ᐃᓅᖃᑎᒌᑦ ᐊᓯᕈᖅᑕᐅᒐᔭᕐᖕᓂᖏᓐᓃᑦ?” 
51ᑕᒪᑐᒥᖓᓕ ᐃᒻᒥᓂᒃ ᐅᖃᓚᐅᓐᖏᓚᖅ; ᐊᕐᕌᒍᒥᓕ ᑕᒪᑐᒪᓂ ᑐᓂᕐᕈᓯᖅᑎᑦᓯᔨᓄᑦ ᐊᖓᔪᖅᑳᒻᒪᕆᒋᔭᐅᒐᒥ ᒎᑎᐅᑉ ᐅᖃᖅᑕᐅᖁᔭᖓᓂᒃ ᐅᖃᐅᓯᖃᓚᐅᖅᐳᖅ ᔩᓱᓯ ᑐᖁᑕᐅᔪᒃᓴᐅᖕᒪᑦ ᐃᓅᖃᑎᒌᒡᔪᐊᑦ ᐱᓪᓗᒋᑦ, 
52ᐃᓅᖃᑎᒌᒡᔪᐊᓪᓕ ᑖᒃᑯᐊᑐᐊᖅ ᐱᓇᒋᑦ, ᒎᑎᐅᓪᓕ ᕿᑐᕐᖓᖏᑦ ᓇᒧᑐᐃᓐᓇᖅ ᓯᐊᒻᒪᖅᓯᒪᔪᑦ ᑲᑎᖅᓱᖅᑕᐅᖁᓪᓗᒋᑦ ᐊᑕᐅᓯᕐᖕᒧᑦ.
53ᐅᓪᓗᒥᑦ ᑕᕝᕙᓐᖓᑦ ᐱᒋᐊᖅᓗᑎᒃ ᐃᓱᒪᒃᓴᖅᓯᐅᖃᑎᒌᓕᖅᐳᑦ ᔩᓱᓯᒥᒃ ᖃᓄᐃᓕᐅᖅᓗᑎᒃ ᑐᖁᑦᓯᒐᔭᕐᖕᒪᖔᕐᖕᒥᒃ. 
54ᑍᒤᒻᒪᑦ ᔩᓱᓯ ᖃᐅᔨᒪᔭᐅᓗᓂ ᐃᖏᕐᕋᖃᑦᑕᕈᓐᓃᖅᐳᖅ ᔫᑎᑦ ᓄᓇᖓᒍᑦ, ᐃᓄᖃᖏᑦᑑᓪᓕ ᖃᓂᒋᔮᓂ ᐃᓂᖃᓕᖅᐳᖅ, ᓄᓇᓕᖕᓂ ᐃᑉᕅᒻᒥᒃ ᐊᑎᓕᖕᓂ; ᑕᕝᕙᓃᓕᓚᐅᖅᐳᖅ ᐃᓕᓐᓂᐊᖅᑎᓂ ᐃᓚᒋᓪᓗᒋᑦ.
55ᔫᑎᓪᓕ ᓇᓪᓕᐅᓐᓂᖅᓯᐅᖅᕕᖓᑦ ᖄᖏᖅᑕᐅᕕᖕᒥᒃ ᖃᒡᓕᓕᕐᖕᒪᑦ, ᐃᓄᒐᓴᒡᔪᐊᑦ ᓇᓂᑐᐃᓐᓇᖅ ᓄᓇᓖᑦ ᔪᕉᓴᓚᒧᐊᖅᐸᓪᓕᐊᓕᖅᐳᑦ ᖄᖏᖅᑕᐅᖅᕕᐅᑉ ᓯᕗᓂᖓᓂ, ᐃᒻᒥᖕᓂᒃ ᓴᓗᒻᒪᖅᑎᑕᐅᔪᒪᓪᓗᑎᒃ. 
56ᔩᓱᓯᒥᒡᓗ ᕿᓂᓚᐅᖅᐳᑦ, ᐃᒥᖕᓄᓪᓗ ᐅᖃᖃᑎᒌᒃᐳᑦ ᑐᒃᓯᐊᖅᕕᒡᔪᐊᒥ ᑲᑎᓯᒪᔪᑦ, “ᖃᓄᖅᓕ ᐃᓱᒪᕕᓰ? ᕾᓂᐊᓐᖏᓛᖅ ᓇᓪᓕᐅᓐᓂᖅᓯᐅᕆᐊᖅᑐᖅᓗᓂ?” 
57ᑐᓂᕐᕈᓯᖅᑎᑦᓯᔩᓪᓕ ᐊᖓᔪᖅᑳᖏᑦ ᐹᕋᓰᓪᓗ ᐱᖁᔨᓚᐅᖅᐳᑦ ᓇᓪᓕᐊᑐᐃᓐᓇᖅ ᔩᓱᓯᒥᒃ ᓇᓃᒻᒪᖔᑦ ᖃᐅᔨᑐᐊᖅᐸᑦ, ᖃᐅᔨᑎᑦᓯᖁᓪᓗᒍ, ᑎᒍᓯᔪᒪᓪᓗᑎᒃ ᑖᑦᓱᒥᖓ.
