1ᑍᕕᑎᐅᑉ ᑐᖁᕕᒃᓴᖓ ᖃᓂᑦᑑᓕᕐᖕᒪᑦ, ᐃᕐᖕᓂᓂ ᓲᓗᒨᓂ ᒪᓕᒐᒃᓴᖏᓐᓂᒃ ᐅᖃᐅᑎᕚ, ᐅᖃᐅᑎᓪᓗᒍ: 
2“ᓄᓇᒥᐅᑍᑦ ᐱᐅᓯᖏᑎᑐᑦ ᑐᖁᔭᕆᐊᑭᒡᓕᒐᒪ. ᓴᓐᖏᔫᓕᕆᑦ, ᐊᖑᑎᒻᒪᕆᐅᓂᕐᖕᓂᒃ ᑕᑯᒃᓴᐅᑎᑦᓯᓗᑎᑦ. 
3ᒪᓕᑦᓯᐊᖅᓗᑎᓪᓗ ᐊᑕᓂᐅᑉ ᒎᑎᕕᑦ ᐱᖁᔨᓂᖓᓂᒃ, ᑖᑦᓱᒪ ᐊᑐᖅᑕᐅᖁᔭᖓᓂᒃ ᐃᓅᓗᑎᑦ ᒪᓕᒐᒃᓴᐅᖁᔭᖏᓪᓗ ᓈᓚᑦᓯᐊᖅᓗᒋᑦ, ᐱᖁᔭᓕᐊᕆᓯᒪᔪᓪᓗ, ᐊᑐᖅᑕᐅᖁᔭᖏᓪᓗ, ᐅᖃᐅᓯᕆᓯᒪᔭᖏᓪᓗ ᑎᑎᕋᖅᓯᒪᔪᑦ ᒨᓯᓯᐅᑉ ᐱᖁᔭᖏᓐᓂ, ᑍᒤᒃᑯᕕᑦ ᑕᕝᕙ ᐱᓇᓱᐊᖅᑕᓕᒫᕐᖕᓂ ᐱᔪᓐᓇᑦᓯᐊᕐᖕᓂᐊᖅᐳᑎᑦ ᓇᒧᓐᖓᕋᓗᐊᕈᕕᑦ. 
4ᐊᑕᓂᐅᑉ ᑕᕝᕙ ᑲᔪᓯᑎᓐᓂᐊᖅᐹ ᐅᖃᐅᓯᓂ ᐅᖃᐅᓯᕆᓚᐅᖅᑕᓂ ᐅᕙᓐᓄᑦ, ᐅᖃᓚᐅᕐᖕᒪᑦ, ‘ᑭᖑᕚᑎᑦ ᐱᐅᓯᕐᖕᒥᖕᓂᒃ ᑲᒪᑦᓯᐊᖅᐸᑕ, ᐅᕙᓐᓄᓪᓗ ᓱᖁᓯᔪᐃᑦᑐᒥᒃ ᐃᓅᓗᑎᒃ ᐆᒻᒪᑎᒥᖕᓄᑦ ᐃᓗᐃᑦᑐᒧᑦ ᑕᕐᖕᓂᕐᖕᒥᖕᓄᓪᓗ ᐃᓗᐃᑦᑐᒧᑦ, ᑕᕝᕙ ᐃᓕᖕᓂᒃ ᓇᓪᓕᐊᑦ ᑕᒪᐅᖎᓐᓈᖅᑎᑦᓯᓂᐊᓐᖏᓚᖅ ᑭᖑᕝᕕᐅᑎᓗᓂ ᐄᓴᕅᓕᒥᐅᑦ ᐃᒃᓯᕙᐅᑕᖅᔪᐊᖓᓂ.’
5ᓱᓕ ᐊᓯᐊᒍᑦ ᖃᐅᔨᒪᕗᑎᑦ ᔪᐊᐱ ᔨᕈᐃᐊᐅᑉ ᐃᕐᖕᓂᖓ ᐅᕙᓐᓄᑦ ᖃᓄᐃᓕᐅᖅᓯᒪᖕᒪᖔᑦ, ᐱᓂᐊᕐᖕᓂᖃᓚᐅᕐᖕᒪᑦ ᒪᕐᕉᖕᓂᒃ ᐄᓴᕅᓕᑎᑦ ᐅᓇᑕᖅᑐᒃᓴᖏᑕ ᐊᖓᔪᖅᑳᖏᖕᓂᒃ, ᐋᑉᓄᒥᒃ ᓂᕆᐅᑉ ᐃᕐᖕᓂᖓᓂᒃ, ᐊᒪᓴᒥᒡᓗ ᔨᑎᕆᐅᑉ ᐃᕐᖕᓂᖓᓂᒃ; ᑖᒃᑯᓂᖓ ᑐᖁᑦᓯᓚᐅᕐᖕᒪᑦ ᐊᑭᓂᐊᖅᓱᓂ ᐅᓇᑕᕐᖕᓂᖅᑕᖃᓐᖏᑎᓪᓗᒍ, ᑐᖁᓚᐅᖅᑕᖏᖕᓄᑦ ᐅᓇᑕᖅᑎᓪᓗᒋᒃ, ᐅᓇᑕᖅᑐᑎᑐᑦ ᕿᑎᓂ ᐃᑎᒐᓂᓗ ᐊᐅᒃᑎᓚᐅᕐᖕᒪᒋᑦ; ᑕᒪᓐᓇ ᐅᕙᓐᓄᑦ ᐅᖁᒤᑦᑑᕗᖅ. 
6ᖃᓄᐃᓕᐅᕆᐊᒃᓴᖅ ᖃᐅᔨᒪᑦᓯᐊᖅᐳᑎᑦ ᓯᓚᑐᓃᑦ ᒪᓕᒡᓗᒍ; ᑖᓐᓇ ᐃᓄᑐᖃᐅᓂᕐᖕᒧᑦ ᑐᖁᑐᐃᓐᓇᖅᓗᓂ ᑐᖁᑦᓯᐊᕆᔭᒃᓴᕆᖏᓐᓇᕕᐅᒃ.
7ᐱᑦᓯᐊᖁᕙᒋᑦ ᐸᕐᔨᓔᑉ ᒋᓕᐊᑎᒥᐅᑕᐅᑉ ᐃᕐᖕᓂᖏᓐᓄᑦ, ᓂᕐᕆᕕᖕᓂ ᓂᕆᖃᑕᐅᕙᒃᑐᓄᑦ ᐃᓚᒋᔭᐅᓗᑎᒃ, ᐅᕙᓐᓂᒃ ᐃᓚᓕᐅᕆᓂᕐᖕᒥᖕᓄᑦ ᑲᑎᓚᐅᕐᖕᒪᖓ ᕿᒫᑎᓪᓗᖓ ᐊᖓᔪᖕᓂᒃ ᐋᑉᓴᓚᒻᒥᒃ. 
8ᓯᒥ-ᐂᑦᑕᐅᖅ ᒋᕋᐅᑉ ᐃᕐᖕᓂᖓ, ᐱᑦᔭᒥᓂᐅᑉ ᑭᖑᕚᖓ ᐸᕼᐅᕆᒻᒥᐅᖅ. ᑖᑦᓱᒪ ᓯᕗᓂᓗᖁᓚᐅᖅᐹᖓ ᕿᒃᓵᖕᓇᖅᑐᒥᒃ ᑍᑦᓱᒪᓂ ᒪᕼᐊᓁᒧᑦ ᐂᑎᓪᓗᖓ; ᑲᑎᒐᓐᓄᒡᓕ ᑰᖕᒥ ᔪᐊᕐᑕᓂᒥ, ᐅᖃᕕᒡᓗᖓ ᐊᖏᒻᒪᕆᒃᕕᒋᓚᐅᖅᐸᕋ ᐊᑕᓂᐅᑉ ᐊᑎᖓ ᑍᓪᓗᒍ ᐅᖃᐅᑎᓪᓗᒍ ‘ᑐᖁᑕᐅᑎᑦᔮᓐᖏᓚᒋᑦ’. 
9ᑍᒤᒻᒪᑦ ᐸᓯᔭᒃᓴᐅᖏᓐᓂᖓᓂᒃ ᐃᓱᒪᒋᑦᑍᓕᒍᒃ, ᓯᓚᑐᔫᒐᕕᑦ; ᖃᓄᐃᓕᒋᐊᖃᕐᖕᓂᕐᖕᓂᒃ ᑖᑦᓱᒧᖓ ᖃᐅᔨᒪᕗᑎᑦ, ᐃᑦᑑᓕᕐᖕᒪᑦ ᓂᐊᖁᖓ ᖀᖑᓕᖅᑐᖅ ᑐᖁᔪᒃᓴᐅᕗᖅ ᐊᐅᓈᖅᓗᓂ.”
10ᑕᕝᕙ ᑍᕕᑎ ᑐᖁᕗᖅ, ᐃᓗᕕᖅᑕᐅᓪᓗᓂᓗ ᑍᕕᑎᐅᑉ ᐃᒡᓗᒐᓴᖏᓐᓂ. 
11ᑍᕕᑎᓗ ᐊᖓᔪᖅᑳᖅᔪᐊᖑᓚᐅᖅᐳᖅ ᐄᓴᕅᓕᓄᑦ ᐊᕐᕌᒍᓂᒃ 40-ᓂᒃ, ᐊᐅᓚᑦᓯᓚᐅᖅᐳᖅ ᐊᕐᕌᒍᓂᒃ 7-ᓂᒃ ᕼᐃᐸᕋᓐᒥ, ᔪᕉᓴᓚᒥᓗ ᐊᐅᓚᑦᓯᓚᐅᕆᓪᓗᓂ ᐊᕐᕌᒍᓂᒃ 33-ᓂᒃ. 
12ᓲᓗᒨᓂᐅᑉ ᐊᑖᑕᓂ ᑍᕕᑎ ᐃᓇᖏᖅᐹ ᐊᖓᔪᖅᑳᖅᔪᐊᓐᖑᖅᓗᓂ, ᐊᖓᔪᖅᑳᖅᔪᐊᖑᓂᖓᑕᓗ ᐱᔪᓐᓇᕐᖕᓂᖓ ᑲᔪᓯᑦᓯᐊᓕᖅᓗᓂ.
13ᐊᑐᓁᔭ, ᐊᓈᓇᖃᖅᑐᖅ ᕼᐊᒋᑎᒥᒃ, ᐹᓯᐸᒧᐊᖅᐳᖅ ᓲᓗᒨᓂᐅᑉ ᐊᓈᓇᖓᓄᑦ. ᐹᓯᐸᐅᑉ ᐊᐱᕆᕚ, “ᑕᒪᓐᓇ ᕾᓂᕆᔧᑦ ᖁᕕᐊᓇᖅᑐᒥᒃ ᐱᑦᔪᑎᖃᖅᐹ?”
14ᐅᖃᓕᖅᓗᓂᓗ, “ᐃᓕᖕᓄᑦ ᐅᖃᐅᓯᒃᓴᖃᕋᒪ.”
15ᐊᑐᓁᐊ ᐅᖃᖅᐳᖅ, “ᖃᐅᔨᒪᔪᑎᑦ ᐊᖓᔪᖅᑳᖅᔪᐊᓐᖑᖅᑐᒃᓴᐅᓚᐅᕋᓗᐊᕋᒪ, ᐄᓴᕅᓕᒥᐅᓕᒫᓪᓗ ᑕᒪᑐᒥᖓ ᓂᕆᐅᒋᔭᖃᓚᐅᖅᓱᑎᒃ, ᑕᒪᓐᓇ ᑭᓯᐊᓂ ᑍᒤᓯᒪᖏᒻᒪᑦ, ᓄᑲᕋ ᐊᖓᔪᖅᑳᖅᔪᐊᓐᖑᖔᖅᓯᒪᖕᒪᑦ ᐊᑕᓂᐅᑉ ᐱᔪᒪᔭᖓ ᒪᓕᒡᓗᒍ. 
16ᒫᓐᓇᓕ ᐊᑕᐅᓯᕐᖕᒥᒃ ᕿᓄᑦᔪᑎᖃᕈᒪᕗᖓ; ᑕᒪᓐᓇᓗ ᐊᖏᖅᑕᐅᖁᓪᓗᒍ ᐃᓕᖕᓄᑦ.” ᐹᓯᐸ ᑭᐅᕗᖅ, “ᓱᓇᐅᖕᒪᑦ ᐱᔪᒪᔧᑦ?”
17ᐊᑐᓁᐊᐅᑉ ᑭᐅᕚ ᐅᖃᖅᓗᓂᓗ, “ᐊᖓᔪᖅᑳᖅᔪᐊᖅ ᓲᓗᒨᓂ ᐊᐱᕆᔭᐅᖁᕙᕋ, ᖃᐅᔨᒪᒐᒪ ᐃᓕᖕᓂᒃ ᕿᐱᓗᑦᔮᖏᑦᑐᖅ, ᐊᐱᓵᒡ ᓲᓇᒤᑎᒥᐅᑕᖅ ᓄᓕᐊᖅᑖᕆᔪᒪᒐᒃᑯ.”
18ᐹᓯᐸ ᑭᐅᕗᖅ, “ᐊᖓᔪᖅᑳᖅᔪᐊᖅ ᐊᐱᕆᓂᐊᓕᖅᐸᕋ ᐱᔪᑎᒋᓗᑎᑦ.”
19ᑕᕝᕙ ᐹᓯᐸ ᐊᖓᔪᖅᑳᖅᔪᐊᒧᐊᖅᐳᖅ ᓲᓗᒨᓂᒧᑦ, ᐊᑐᓁᔭ ᐅᖃᕆᐊᖅᑑᑎᓪᓗᒍ. ᐊᖓᔪᖅᑳᖅᔪᐊᖅ ᓂᑯᕕᑉᐳᖅ ᐊᓈᓇᓂ ᐸᕐᕆᐊᖅᓱᒍ ᐅᑯᕝᕕᒋᕚ; ᐃᖏᓪᓗᓂᓗ ᐃᒃᓯᕙᐅᑕᖅᔪᐊᒥᓄᑦ, ᐊᓯᐊᓂᒃᑕᐅᖅ ᐃᒃᓯᕙᐅᑕᕐᖕᒥᒃ ᐃᓕᓯᖁᔨᕗᖅ ᐊᓈᓇᖓᑕ ᐃᒃᓯᕚᖅᕕᒋᓂᐊᖅᑕᖓᓂᒃ, ᑕᓕᖅᐱᐊᓄᓪᓗ ᐃᖏᑉᐳᖅ ᓴᓂᐊᓄᑦ. 
20ᐹᓯᐸᐅᑉ ᐅᖃᐅᑎᕚ, “ᐱᔭᒃᓴᒥᒃ ᐊᖏᔫᖏᑦᑐᒥᒃ ᕿᓄᑦᔪᑎᒃᓴᖃᕋᒪ, ᕿᐱᓗᒃᑕᐅᔪᒪᓐᖏᓚᖓ ᐃᓕᖕᓄᑦ.”
21ᐹᓯᐸᐅᑉ ᑭᐅᕚ, “ᐊᖓᔪᐃᑦ ᐊᑐᓁᔭ ᓄᓕᐊᖅᑖᖅᑎᓚᐅᕈᒃ ᐊᐱᓵᒡᒥᒃ ᓲᓇᒤᑎᒥᐅᑕᕐᖕᒥᒃ.”
22ᐊᖓᔪᖅᑳᖅᔪᐊᖅ ᓲᓗᒨᓂ ᐅᖃᖅᐳᖅ ᑖᑦᓱᒧᖓ, “ᓱᖕᒪᑦ? ᕿᓄᕕᒋᕕᖓ ᑐᓂᓯᖁᓪᓗᖓ ᐊᐱᓵᒡᒥᒃ ᓲᓇᒤᑎᒥᐅᑕᕐᖕᒥᒃ ᐊᑐᓁᔭᒧᑦ? ᑕᒪᑐᒥᖓ ᕿᓄᕕᒋᓂᐊᕈᕕᖓ ᐊᖓᔪᖅᑳᖅᔪᐊᖑᓂᓐᓂᒃᑕᐅᖅ ᑖᑦᓱᒧᖓ ᕿᓄᑦᔪᑎᖃᑐᐃᓐᓇᓕᕆᑦ ᑐᓂᔭᐅᖁᓪᓗᒍ. ᐅᐱᓐᓇᕋᓂ ᑖᓐᓇ ᐊᖓᔪᒋᒐᒃᑯ ᑖᒃᑯᐊᑦᑕᐅᖅ ᐊᐰᐊᑕ ᑐᓂᕐᕈᓯᖅᑎᑦᓯᔨ ᔪᐊᐱᓗ ᔨᕈᐃᐊᐅᑉ ᐃᕐᖕᓂᖓ ᑖᑦᓱᒥᖓ ᐃᑲᔪᖅᑐᕐᖕᒪᑎᒃ.” 
23ᓲᓗᒨᓂ ᐅᖃᕕᒡᓗᓂ ᐊᖏᒻᒪᕆᒃᐳᖅ ᐊᑕᓂᐅᑉ ᐊᑎᖓ ᑍᓪᓗᓂᐅᒃ, ᐅᖃᖅᓗᓂᓗ, “ᒎᑎᐅᑉ ᓱᒋᐊᕐᖕᓂᐊᖅᐹᖓ ᑐᖁᓪᓗᓂᖓ, ᐊᑐᓁᔭ ᑐᖁᑎᖏᒃᑯᒃᑯ ᑕᒪᓐᓇ ᕿᓄᓂᕆᔭᖓ ᐱᔪᑎᒋᓗᒍ! 
24ᐊᑕᓂᐅᑉ ᐃᓅᔫᑉ, ᐃᓂᓪᓚᑦᓯᐊᖅᑎᓯᒪᖕᒪᖓ ᐱᖏᖕᓇᕈᓐᓁᖅᑎᓪᓗᓂᖓ ᐊᑖᑕᒪ ᑍᕕᑎᐅᑉ ᐃᒃᓯᕙᐅᑕᖅᔪᐊᖓᓄᑦ; ᐊᖏᒻᒪᕆᖕᓂᓂ ᑲᔪᓯᑎᓯᒪᖕᒪᒍ ᑕᒪᓐᓇ ᐊᖓᔪᖅᑳᖅᔪᐊᖑᓂᖅ ᐅᕙᓐᓄᑦ ᑭᖑᕚᒃᓴᒃᑲᓄᓪᓗ. ᐅᖃᕕᒃᐳᖓ ᐊᑕᓂᐅᑉ ᐊᑎᖓ ᑍᓪᓗᒍ ᐅᓪᓗᒥ ᑕᒪᑐᒪᓂ ᐊᑐᓁᔭ ᑐᖁᓂᐊᖅᐳᖅ!” 
25ᑕᒪᓐᓇ ᐱᓪᓗᒍ ᐊᖓᔪᖅᑳᖅᔪᐊᖅ ᓲᓗᒨᓂ ᑎᓕᓯᕗᖅ ᐱᓁᐊᒥᒃ ᔨᕼᐅᐃᐊᑕᐅᑉ ᐃᕐᖕᓂᖓᓂᒃ; ᑖᑦᓱᒪᓗ ᑐᖁᑦᓴᖅᑐᖅᐹ, ᐊᑐᓁᐊᓗ ᑐᖁᕗᖅ.
26ᐊᖓᔪᖅᑳᖅᔪᐊᖅ ᓲᓗᒨᓂ ᐅᖃᖅᐳᖅ ᐊᐰᐊᑕᒧᑦ ᑐᓂᕐᕈᓯᖅᑎᑦᓯᔨᒧᑦ, “ᐊᖏᕐᕋᖁᕙᒋᑦ ᓄᓇᒋᔭᕐᖕᓄᑦ ᐊᓇᑑᑎᒧᑦ. ᑐᖁᔪᒃᓴᑐᐃᓐᓇᐅᓕᕋᕕᑦ; ᒫᓐᓇᓕ ᑐᖁᑕᐅᑎᑦᔮᓐᖏᓚᒋᑦ. ᐊᒡᔭᖅᓯᔨᐅᖃᑕᐅᖃᑦᑕᓚᐅᕋᕕᑦ ᐊᑕᓂᐅᑉ ᒎᑎᐅᑉ ᐃᒃᓯᖅᕕᖓᓂᒃ ᐊᑖᑕᒪ ᑍᕕᑎᐅᑉ ᓯᕗᓂᖓᓂ, ᐊᑖᑕᒐᓗ ᐅᖁᒤᑦᑐᒦᖃᑎᒋᕙᓚᐅᕋᕕᐅᒃ.” 
27ᑕᕝᕙ ᓲᓗᒨᓂᐅᑉ ᓄᖅᑲᖅᑎᑕᐅᖁᕚ ᐊᐰᐊᑕ ᐊᑕᓂᕐᖕᒧᑦ ᑐᓂᕐᕈᓯᖅᑎᑦᓯᔨᐅᓂᕐᖕᒥᒃ, ᓇᓚᐅᑦᓯᓕᖅᓱᓂ ᐊᑕᓂᐅᑉ ᐅᖃᐅᓯᖓ ᐅᖃᐅᓯᕆᓚᐅᖅᑕᖓ ᐃᓔ ᐱᓪᓗᒍ ᓮᓗᐊᒥ.
28ᔪᐊᐱ ᑕᒪᑐᒥᖓ ᑐᓴᕋᒥ ᐃᑲᔪᖅᑐᐃᓚᐅᕋᒥ ᐊᑐᓁᔭᒥᒃ ᐋᑉᓴᓚᒻᒥᒃ ᐃᑲᔪᖅᑐᐃᓚᐅᖏᒃᑲᓗᐊᖅᓗᓂ. ᕿᒪᒃᓯᕗᖅ ᑲᑎᒪᕕᖕᒧᑦ ᐊᑕᓂᐅᑉ ᑐᐱᖅᔪᐊᖓᓄᑦ, ᑐᓂᕐᕈᓯᖅᕕᐅᑉ ᑎᕆᖅᑯᐊᑕ ᓇᒡᔪᓐᖑᐊᖏᓐᓂᒃ ᑎᒍᒥᐊᓕᖅᓗᓂ. 
29ᑕᒪᓐᓇ ᐅᖃᐅᓯᐅᖕᒪᑦ ᐊᖓᔪᖅᑳᖅᔪᐊᕐᖕᒧᑦ ᓲᓗᒨᓂᒧᑦ, “ᔪᐊᐱ ᕿᒫᓯᒪᓕᖅᐳᖅ ᐊᑕᓂᐅᑉ ᑐᐱᖅᔪᐊᖓᓄᑦ, ᑕᑯᒋᓪᓗ, ᑐᓂᕐᕈᓯᖅᕕᐅᑉ ᓴᓂᐊᓃᑉᐳᖅ,” ᓲᓗᒨᓂ ᑎᓕᓯᕗᖅ ᐱᓁᐊᒥᒃ ᔨᕼᐅᐃᐊᑕᐅᑉ ᐃᕐᖕᓂᖓᓂᒃ ᐅᖃᐅᑎᓪᓗᒍᓗ, “ᔪᐊᐱ ᑐᖁᒋᐊᖅᑐᓕᕈᒃ.” 
30ᑕᕝᕙ ᐱᓁᐊ ᐊᑕᓂᐅᑉ ᑐᐱᖅᔪᐊᖓᓄᐊᕋᒥ ᔪᐊᐱᒧᑦ ᐅᖃᖅᐳᖅ, “ᐊᖓᔪᖅᑳᖅᔪᐊᑉ ᐊᓂᑎᑕᐅᔭᖅᑐᖁᕚᑎᑦ ᑕᕝᕙᓐᖓᑦ.”
31ᐊᖓᔪᖅᑳᖅᔪᐊᑉ ᐅᖃᐅᑎᕚ, “ᐅᖃᐅᓯᖓ ᐊᑐᓕᕈᒃ, ᑐᖁᓕᕈᒃ ᐃᓗᕕᖅᓗᒍᓗ; ᑕᒪᓐᓇ ᐅᕙᓐᓄᑦ ᑍᕕᑎᐅᓪᓗ ᑭᖑᕚᖏᓐᓄᑦ ᐸᓯᔭᒃᓴᐅᔪᓐᓁᕈᑕᐅᓂᐊᕐᖕᒪᑦ, ᔪᐊᐱᐅᑉ ᑐᖁᑦᓯᓂᕆᓚᐅᖅᑕᖓᓄᑦ ᐸᓯᔭᒃᓴᐅᖏᑦᑐᓂᒃ ᐊᖑᑎᓂᒃ. 
32ᐊᑕᓂᖅ ᓱᒋᐊᖅᓯᓂᐊᖅᐳᖅ ᔪᐊᐱᒥᒃ ᐸᓯᔭᒃᓴᐅᖏᑦᑐᓂᒃ ᐃᓄᐊᖅᓯᓂᕆᓚᐅᖅᑕᖓ ᐱᑦᔪᑎᒋᓗᒍ, ᐃᓄᐊᖅᓯᓚᐅᕐᖕᒪᑦ ᐊᑖᑕᒐ ᑍᕕᑎ ᖃᐅᔨᓐᖏᑎᓪᓗᒍ, ᑖᑦᓱᒪᓐᖓᑦ ᑍᒃᑯᐊ ᐃᓄᑦᓯᐊᕙᐅᓂᖅᓴᐅᓚᐅᕐᖕᒪᑕ: ᐋᑉᓄ ᓂᕆᐅᑉ ᐃᕐᖕᓂᖓ, ᐄᓴᕅᓕᒃᑯᑦ ᐅᓇᑕᖅᑐᒃᓴᖏᑕ ᐊᖓᔪᖅᑳᖓᑦ, ᐊᒪᓴᓗ ᔨᑎᕆᐅᑉ ᐃᕐᖕᓂᖓ ᔫᑕᒃᑯᑦ ᐅᓇᑕᖅᑐᒃᓴᖏᓐᓄᑦ ᐊᖓᔪᖅᑳᖅ. 
33ᑖᒃᑯᐊᒃ ᑐᖁᑕᐅᓂᖏᒃ ᔪᐊᐱᒧᐊᕐᖕᓂᐊᕐᖕᒪᑎᒃ ᑭᖑᕚᖏᓐᓄᓪᓗ ᐃᓱᖃᖏᑦᑐᒧᑦ; ᑍᕕᑎᒧᓪᓕ ᑭᖑᕚᖏᓐᓄᓪᓗ, ᓇᖕᒥᓂᖏᓐᓄᓪᓗ, ᐃᒃᓯᕙᐅᑕᖅᔪᐊᖓᓃᑦᑐᓄᓪᓗ, ᓮᒪᓇᖅᑐᖃᕐᖕᓂᐊᖅᐳᖅ ᐊᑕᓂᕐᖕᒥᑦ ᐱᔪᒥᒃ ᐃᓱᖃᖏᑦᑐᒧᑦ.”
34ᑕᕝᕙ ᐱᓁᐊ ᔨᕼᐅᐃᐊᑕᐅᑉ ᐃᕐᖕᓂᖓ ᑐᐱᖅᔪᐊᕐᖕᒧᐊᕋᒥ, ᔪᐊᐱ ᑐᖁᑉᐹ; ᐃᓗᕕᖅᓗᓂᐅᒡᓗ ᓄᓇᖓᓄᑦ ᐃᓄᖃᖏᑦᑐᒦᑦᑐᒧᑦ. 
35ᐊᖓᔪᖅᑳᖅᔪᐊᑉ ᐱᓁᐊ ᔨᕼᐅᐃᐊᑕᐅᑉ ᐃᕐᖕᓂᖓ ᐊᖓᔪᖅᑳᕈᖅᑎᑉᐹ ᐅᓇᑕᖅᑐᒃᓴᓄᑦ ᔪᐊᐱᒥᒃ ᐃᓇᖐᓪᓗᓂ, ᔭᑑᒡᓗ ᑐᓂᕐᕈᓯᖅᑎᑦᓯᔨᓐᖑᖅᑎᓪᓗᒍ ᐊᐰᐊᑕᒥᒃ ᐃᓇᖐᑎᓪᓗᒍ.
36ᐊᖓᔪᖅᑳᖅᔪᐊᑉ ᓯᒥᐂ ᕾᖁᓪᓗᒍ, ᐅᖃᐅᑎᕚ, “ᐃᓕᖕᓂᒃ ᐃᒡᓗᓕᐅᓚᐅᕆᑦ ᐅᕙᓂ ᔪᕉᓴᓚᒥ, ᓇᔪᕐᖕᓂᐊᖅᑕᕐᖕᓂᒃ ᑕᕝᕙᓐᖓᑦ ᐃᒡᓗᒐᓴᖕᓂᑦ ᐊᐅᓪᓚᖅᑍᓕᓗᑎᑦ ᖃᖓᑐᐃᓐᓇᐅᒐᓗᐊᖅᐸᑦ. 
37ᐊᐅᓪᓚᖅᑐᕕᓂᐅᒍᕕᑦ ᑭᑐᕌᓂᐅᑉ ᑰᒐᓛᖓ ᖄᖏᖅᓗᒍ, ᑕᕝᕙ ᑐᖁᑕᐅᓪᓚᕆᒍᒫᖅᐳᑎᑦ ᐊᓯᖕᓂᒡᓗ ᐸᓯᔭᒃᓴᐅᔪᖃᑦᔮᓇᓂ.”
38ᓯᒥᐂ ᑭᐅᕗᖅ ᐊᖓᔪᖅᑳᖅᔪᐊᒧᑦ, “ᓈᒻᒪᒃᑐᒥᒃ ᐅᖃᖅᐳᑎᑦ; ᐊᑕᓂᕋ ᐊᖓᔪᖅᑳᖅᔪᐊᖅ ᐅᖃᖅᑍᑦ, ᐱᔩᑦ ᑍᒤᓕᐅᕐᖕᓂᐊᖅᐳᖅ.” ᑍᒤᒻᒪᑦ ᓯᒥᐂ ᐊᑯᓂᐊᓗᒃ ᔪᕉᓴᓚᒥ ᓄᓇᖃᓕᓚᐅᖅᐳᖅ.
39ᐊᕐᕌᒍᑦ ᐱᖓᓱᑦ ᖄᖏᖅᑎᓪᓗᒋᑦ, ᒪᕐᕉᒃ ᓯᒥᐂᑉ ᐱᔨᖏᒃ ᕿᒫᕗᒃ ᐊᑭᔅᒧᑦ, ᒑᑎᐅᑉ ᐊᖓᔪᖅᑳᖅᔪᐊᖓᓄᑦ, ᒫᑲᐅᑉ ᐃᕐᖕᓂᖓᓄᑦ. ᓯᒥᐂᓪᓕ ᑕᒪᑐᒥᖓ ᐅᖃᐅᑦᔭᐅᕗᖅ, “ᑕᑯᒋᑦ ᐱᔩᒃᑭᒃ ᒑᑕᒦᑉᐴᒃ.” 
40ᓯᒥᐂ ᐸᕐᖕᓇᒃᑲᒥ ᓯᐅᑎᖅᑯᖅᑐᔪᖁᑎᓂ ᐃᑭᒪᕕᖓ ᐋᖅᑭᒃᑲᒥᐅᒃ ᐊᖓᔪᖅᑳᖅᔪᐊᒧᑦ ᐊᑭᔅᒧᑦ ᐂᕗᖅ ᒑᑎᒦᑦᑐᒧᑦ, ᓇᓂᒐᒥᒋᒃ ᐱᔩᖕᓂ, ᐅᑎᕈᑎᕚᒃ ᐊᖏᕐᕋᒥᓄᑦ. 
41ᓲᓗᒨᓂ ᑕᒪᑐᒥᖓ ᐅᖃᐅᑎᔭᐅᒐᒥ ᓯᒥᐂᑉ ᔪᕉᓴᓚᒥᑦ ᒑᑎᒨᓚᐅᖅᓱᓂ ᐅᑎᕐᖕᓂᖓᓂᒃ, 
42ᐊᖓᔪᖅᑳᖅᔪᐊᑉ ᓯᒥᐂ ᕾᑎᑕᐅᖁᕚ ᐅᖃᐅᑎᓪᓗᒍᓗ, “ᐅᖃᕕᒡᓗᑎᑦ ᐊᖏᒻᒪᕆᒃᑎᓚᐅᓐᖏᓚᒌᑦ ᐊᑕᓂᐅᑉ ᐊᑎᖓ ᑍᓪᓗᒍ, ᐱᕕᒃᓱᖓ ᐃᓂᖅᑎᓚᐅᖅᐸᒋᑦ, ᐅᖃᖅᓱᖓ, ‘ᖃᐅᔨᒪᑦᓯᐊᕆᑦ, ᐃᒡᓗᒐᓴᖕᓂᑦ ᐊᓂᓗᑎᑦ ᓇᒧᑐᐃᓐᓇᖅ ᐊᐅᓪᓚᕈᕕᑦ, ᑐᖁᑕᐅᓪᓚᕆᓛᖅᐳᑎᑦ ᑕᒪᑐᒥᖓ ᐊᖏᓚᐅᓐᖏᓚᑏᑦ? ᓈᓚᖕᓂᐊᕐᖕᓂᕋᖅᓗᑎᑦ?’ 
43ᓱᖕᒪᑦ ᐊᖏᒻᒪᕆᖕᓃᑦ ᐊᑕᓂᕐᖕᒧᑦ ᓱᓕᑎᖏᑉᐱᐅᑉ ᐱᖁᔭᖓᓗ ᓈᓚᖕᓇᒍ? ᐃᓕᖕᓄᑦ ᒪᓕᒃᑕᐅᖁᓚᐅᖅᑕᕋ?” 
44ᐊᖓᔪᖅᑳᖅᔪᐊᖅᓗ ᐅᖃᕆᕗᖅ ᓯᒥᐂᒧᑦ, “ᐆᒻᒪᑎᖕᓂ ᖃᐅᔨᒪᑦᓯᐊᖅᐳᑎᑦ ᐱᐅᖏᑦᑐᐊᓗᖕᒥᒃ ᐱᓂᐊᕐᖕᓂᖃᓚᐅᖅᓯᒪᓂᕐᖕᓂᒃ ᐊᑖᑕᓐᓄᑦ ᑍᕕᑎᒧᑦ; ᐊᑕᓂᐅᑉ ᓱᒋᐊᕐᖕᓂᐊᖅᐹᑎᑦ ᑕᒪᓐᓇ ᐱᓪᓗᒍ. 
45ᐊᖓᔪᖅᑳᖅᔪᐊᖅᓕ ᓲᓗᒨᓂ ᓮᒻᒪᖅᑎᑕᐅᓂᐊᖅᐳᖅ, ᑍᕕᑎᐅᓪᓗ ᐃᒃᓯᕙᐅᑕᖅᔪᐊᖓ ᐃᓂᖃᖅᓗᓂ ᐊᑕᓂᐅᑉ ᓵᖓᓂ ᐃᓱᖃᖏᑦᑐᒧᑦ.”
46ᑍᒤᒻᒪᒃ ᐊᖓᔪᖅᑳᖅᔪᐊᖅ ᐱᖁᔨᕗᖅ ᐱᓁᐊᒥᒃ ᔨᕼᐅᐃᐊᑕᐅᑉ ᐃᕐᖕᓂᖓᓂᒃ; ᑖᑦᓱᒪᓗ ᓯᒥᐂ ᐅᐸᒃᑲᒥᐅᒃ ᑐᖁᑉᐹ, ᑖᓐᓇᓗ ᑐᖁᕗᖅ.
