1ᐊᑕᓃᖅ ᓱᐊᖕᓂᐊᕐᖕᓇᖓ ᓂᓐᖓᐅᒪᓗᑎᑦ
2ᖃᖅᔪᕕᑦ ᑭᓪᓕᖕᒪᖓ ᐃᑎᔪᒧᑦ, ᐊᒡᒐᒃᐱᓪᓗ ᐊᒻᒧᑦ ᓇᕿᒻᒪᖓ.
3ᐅᕕᓂᒐ ᖃᓄᐃᖏᑦᑐᖃᓐᖏᓚᖅ, ᓂᓐᖓᐅᒪᓃᑦ ᐱᑦᔪᑎᒋᓪᓗᒍ;
4ᐸᓯᔭᒃᓴᐅᓂᕐᖕᒪ ᓵᓚᒋᓯᒪᖕᒪᖓ ᐊᒡᔭᒐᒃᓴᑐᑦ ᐅᖁᒤᓗᐊᖅᑐᑎᑐᑦ.
5ᐃᑭᒃᑲ ᑎᐱᓗᓕᖅᐳᑦ, ᒪᕿᓪᓗᑎᒡᓗ,
6ᐅᖁᒤᒃᓴᖅᑐᐊᓘᕗᖓ ᐊᒃᓱᒻᒪᕆᐊᓗᒡᓗ ᐅᑯᖓᓪᓗᖓ;
7ᕿᑎᕋᓗ ᐊᖏᔪᒥᒃ ᐋᓂᐊᔪᐊᓘᕗᖅ;
8ᐱᒡᒐᖅᑐᐊᓘᓕᖅᐳᖓ, ᓯᖁᒥᓯᒪᓕᖅᓗᖓᓗ;
9ᐊᑕᓃᖅ, ᐱᔪᒪᔭᓕᒫᒃᑲ ᓵᖕᓃᑉᐳᑦ;
10ᐆᒻᒪᑎᒐ ᑎᒡᓕᖅᐳᖅ, ᓄᑮᕈᑎᓯᒪᓪᓗᖓᓗ;
11ᐱᖃᓐᓇᕆᔭᒪ ᐃᓚᒋᕙᒃᑕᒪᓗ ᐃᑭᓕᖅᑕᐅᓯᒪᓂᒃᑲ ᐱᓪᓗᒋᑦ ᓂᒍᖅᐹᖓ,
12ᐅᕙᓐᓂᒡᓕ ᑐᖁᑦᓯᔪᒪᔪᑦ ᓂᒐᕐᖕᑎᑕᐅᕕᒃᓴᓐᓂᒃ ᐋᖅᑭᒃᓱᐃᕗᑦ;
13ᐃᓄᒃᑐᑦ ᑐᓵᖏᑦᑐᑐᑦ ᑍᒤᑉᐳᖓ, ᑐᓴᕈᓐᓇᖏᑦᑐᑐᑦ,
14ᑐᓵᖏᑦᑐᑐᑦ ᑍᒤᓕᖅᐳᖓ, ᖃᓂᕐᖕᒥᓄᓪᓗ ᑭᐅᔪᓐᓇᖏᑦᑐᑐᑦ.
15ᐊᑕᓃᖅ, ᐅᑕᖅᑭᕙᒋᑦ; ᑭᐅᓂᐊᖅᐳᑎᓪᓗ, ᐊᑕᓃᖅ ᒎᑎᒐ.
16ᐅᖃᓚᐅᕋᒪ, “ᑐᓴᓚᐅᓐᖓ, ᐅᕙᓐᓂᒃ ᖁᕕᐊᓲᑎᖃᓕᖁᓇᒋᑦ,
17ᐅᕐᕈᔭᕆᐊᑭᑦᑑᓕᕋᒪ, ᑍᒪᓐᖓᓕᒫᖅᓗ ᐋᓐᓂᐊᖅᑐᐊᓘᒐᒪ.
18ᐊᔪᖅᑐᓕᓂᒃᑲ ᐅᖃᐅᓯᕆᒍᒃᑭᑦ; ᐱᐅᖏᑦᑐᓕᓂᒃᑲᓗ ᐋᓐᓂᐊᕈᑎᒋᓂᐊᖅᐸᒃᑲ.
19ᐊᑭᕋᖅᑐᖅᑎᒃᑲ ᐊᔪᖏᑦᑑᕗᑦ ᓴᓐᖏᔫᓪᓗᑎᒡᓗ;
20ᐱᐅᖏᑦᑐᒧᓪᓗ ᐊᑭᓂᐊᖅᐸᒃᑐᑦ ᐅᕙᓐᓂᒃ ᐱᐅᔪᒥᒃ ᐱᓇᓱᐊᖅᑎᓪᓗᖓ
21ᐊᑕᓃᖅ, ᕿᒪᖕᓂᐊᕐᖕᓇᖓ; ᒎᑏᒃ, ᐅᖓᓯᖕᓂᐊᕐᖕᓇᒃ ᐅᕙᓐᓂᑦ.
22ᑐᐊᕕᖅᓗᑎᑦ ᐱᐅᓕᓐᖓ, ᐊᑕᓃᖅ, ᐱᐅᓕᔨᒐ!
