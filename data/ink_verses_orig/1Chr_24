1ᐅᑯᐊ ᑕᕝᕙ ᐂᕈᓂᐅᑉ ᐃᕐᖕᓂᖏᑕ ᐊᕕᒃᑐᖅᑕᐅᓯᒪᓂᖏᑦ, ᐂᕈᓂᐅᑉ ᐃᕐᖕᓂᖏᑦ ᐅᑯᐊᖑᕗᑦ: ᓁᑖᑉ, ᐊᐱᕼᐅ, ᐃᓕᓯᕆ, ᐃᑕᒫᕐᓗ. 
2ᓁᑖᑉᓗ ᐊᐱᕼᐅᓗ ᑐᖁᖅᑳᓚᐅᖅᐴᒃ ᐊᑖᑕᒥᖕᓂᑦ, ᕿᑐᕐᖓᖅᑖᓚᐅᕋᑎᒃ; ᑍᒤᒻᒪᑦ ᐃᓕᓯᕆᒃᑯᒃ ᐃᑕᒫᕆᒃᑯᒃ ᑐᓂᕐᕈᓯᖅᑎᑦᓯᔨᐅᓕᓚᐅᖅᐴᒃ. 
3ᑍᕕᑎᓗ ᐃᑲᔪᖅᑕᐅᓪᓗᓂ ᔭᑑᒃᒧᑦ ᐃᓕᓯᕆᐅᑉ ᐃᕐᖕᓂᖓᓄᑦ, ᐊᕼᐃᒥᓕᖕᒧᓪᓗ ᐃᑕᒫᕆᐅᑉ ᐃᕐᖕᓂᖓᓄᑦ, ᐋᖅᑭᒃᓱᓚᐅᖅᐰᑦ ᐱᔨᑦᓯᕆᐊᖃᕐᖕᓂᖏᑕ ᐱᕕᒃᓴᖏᑦ ᒪᓕᒐᓕᐅᖅᓗᒋᑦ. 
4ᐃᓕᓯᕆᐅᑉ ᐃᕐᖕᓂᖏᑦ ᐊᖓᔪᖅᑳᖑᔪᑦ ᐅᓄᕐᖕᓂᖅᓴᐅᓚᐅᖅᐳᑦ ᐃᑕᒫᕆᐅᑉ ᐃᕐᖕᓂᖏᓐᓂᑦ, ᑖᒃᑯᐊ ᒪᓕᒡᓗᒋᑦ ᐊᕕᒃᑐᖅᑕᐅᕗᑦ ᐃᓕᓯᕆᐅᑉ ᐃᕐᖕᓂᖏᑦ 16-ᖑᓚᐅᕐᖕᒪᑕ ᐊᖓᔪᖅᑳᖑᔪᑦ ᓯᕗᓕᖏᑕ ᐃᓚᖏᓐᓂ, ᐃᑕᒫᕆᐅᓪᓗ ᐃᕐᖕᓂᖏᑦ ᓯᑕᒪᐅᔪᖅᑑᑎᓪᓗᒋᑦ ᐊᖓᔪᖅᑳᖑᔪᑦ ᓯᕗᓕᖏᑕ ᐃᓚᖏᓐᓂ. 
5ᑖᒃᑯᐊ ᐋᖅᑭᒃᓱᖅᑕᐅᕗᑦ ᓇᓚᐅᑦᑖᕈᑎᒧᑦ, ᐊᑦᔨᒌᒃᑐᒥᒃ, ᐃᒤᓕᖓᑎᓪᓗᒋᑦ ᐃᓚᖏᑦ ᐊᖓᔪᖅᑳᓐᖑᖅᐳᑦ ᐃᑦᔪᕐᖕᓁᑦᑐᒃᑯᕕᖕᒧᑦ, ᐃᓚᖏᓪᓗ ᐊᖓᔪᖅᑳᓐᖑᖅᐳᑦ ᒎᑎᐅᑉ ᐃᒡᓗᖓᓄᑦ ᐃᓕᓯᕆᐅᑉ ᐃᑕᒫᕆᐅᓪᓗ ᐃᕐᖕᓂᖏᑦ. 
6ᐊᒡᓚᒃᑎᐅᕗᖅᓗ ᓯᒤᐊ ᓇᑖᓂᐅᑉ ᐃᕐᖕᓂᖓ, ᓕᕔᑏᑦ ᐃᓚᖓᑦ, ᑎᑎᕋᖅᑎᐅᕗᖅ ᐊᖓᔪᖅᑳᖅᔪᐊᕐᖕᒧᑦ, ᐊᖓᔪᖅᑳᓄᓪᓗ, ᔭᑑᒡᓗ ᑐᓂᕐᕈᓯᖅᑎᑦᓯᔨᐅᕗᖅ, ᐊᕼᐃᒥᓕᒃᓗ ᐊᐰᐊᑕᐅᑉ ᐃᕐᖕᓂᖓ, ᐊᖓᔪᖅᑳᖑᔪᓪᓗ ᑐᓂᕐᕈᓯᖅᑎᑦᓯᔩᑦ ᓕᕔᑏᓪᓗ ᓯᕗᓕᖏᑕ ᐃᓚᖏᓐᓂ, ᐊᑖᑕᐅᔪᑦ ᐃᓚᖏᓐᓂᑦ ᐊᖓᔪᖅᑳᖑᓂᐊᖅᑐᓂᒃ ᓂᕈᐊᖅᓯᕗᑦ ᐊᑐᓂᑦ ᐃᓕᓯᕆᒃᑯᓐᓄᑦ ᐃᑕᒫᕆᒃᑯᓐᓄᓪᓗ.
7ᓇᓚᐅᑦᑖᕈᑦ ᓯᕗᓪᓕᖅᐹᒥᒃ ᓇᓚᐅᑦᓯᕗᖅ ᔨᕼᐅᐃᐊᕆᑉᒥᒃ, ᑐᖓᓕᐊᓂ ᔨᑍᐊ, 
8ᐱᖓᔪᐊᓐᓂ ᕼᐊᕆᒻ, ᓯᑕᒪᖓᓐᓂ ᓯ-ᐅᕆᒻ, 
9ᑕᓪᓕᒪᖓᓐᓂ ᒪᓪᑬᔭ, ᐱᖓᓲᔪᖅᑐᖓᓐᓂ ᒤᔭᒥᓐ, 
107-ᖓᓐᓂ ᕼᐊᑰᔾ, ᓯᑕᒪᐅᔪᖅᑐᖓᓐᓂ ᐊᐰᔭ, 
119-ᖓᓐᓂ ᔩᓱᐊ, ᖁᓕᖓᓐᓂ ᓯᑲᓁᐊ, 
1211-ᖓᓐᓂ ᐃᓔᐊᓯᑉ, 12-ᖓᓐᓂ ᔮᑭᒻ, 
1313-ᖓᓐᓂ ᕼᐅᐸ, 14-ᖓᓐᓂ ᔨᓯᐱ-ᐊᑉ, 
1415-ᖓᓐᓂ ᐱᐅᓪᒐ, 16-ᖓᓐᓂ ᐃᒥᕆ, 
1517-ᖓᓐᓂ ᕼᐃᔨᕆ, 18-ᖓᓐᓂ ᕼᐊᐱᔨᔨ, 
1619-ᖓᓐᓂ ᐱᑕᕼᐂᐊ, ᐊᕙᑎᖓᓐᓂ ᔨᕼᐃᔨᑭᐅᓪ, 
1721-ᖓᓐᓂ ᔭᑭᓐ, 22-ᖓᓐᓂ ᒐᒧᐃᓕ, 
1823-ᖓᓐᓂ ᑎᓔᐊ, 24-ᖓᓐᓂ ᒫ-ᐊᔧᐊ. 
19ᑖᒃᑯᐊ ᐱᕕᒃᓴᖅᑖᖅᑎᑕᐅᕗᑦ ᐊᑐᓂᑦ ᐱᔨᑦᓯᖁᓪᓗᒋᑦ ᐊᑕᓂᐅᑉ ᐃᒡᓗᖓᓄᑦ ᐃᑎᖅᕕᒃᓴᖃᖅᓗᑎᒃ ᐱᖁᔧᑦ ᒪᓕᒡᓗᒋᑦ ᓯᕗᓕᖓᓐᓂᑦ ᐂᕈᓂᒥᑦ ᐱᒋᐊᖅᑎᑕᐅᓯᒪᔪᑦ, ᑍᒫᒃ ᐊᑕᓂᐅᑉ ᐄᓴᕅᓕᒥᐅᑉ ᒎᑎᖓᑕ ᑎᓕᓚᐅᕐᖕᒪᒍ.
20ᐅᑯᐊᓗ ᓕᕔᑉ ᐃᕐᖕᓂᖏᑕ ᐃᓚᖏᑦ ᓇᓗᓁᖅᑕᐅᒋᕗᑦ: ᐊᒪᕌᒻ ᐃᕐᖕᓂᖏᓐᓂᑦ ᓯᐳᐃᓕ, ᓯᐳᐃᓕᐅᑉ ᐃᕐᖕᓂᖏᓐᓂᑦ ᔨᑍᐊ. 
21ᕆᕼᐊᐰᐊᒥᑦ: ᕆᕼᐊᐰᐊᐅᑉ ᐃᕐᖕᓂᖏᓐᓂᑦ, ᐃᓮᐊ ᐊᖓᔪᖅᑳᖑᕗᖅ. 
22ᐃᔾᕼᐊᕅᑎᓂᑦ, ᓯᓗᒨᑎ, ᓯᓗᒨᑎᐅᑉ ᐃᕐᖕᓂᖏᓐᓂᑦ ᔭᕼᐊᑕ. 
23ᕼᐃᐸᕌᓂᐅᑉ ᐃᕐᖕᓂᖏᓐᓂᑦ: ᔨᕅᐊ ᐊᖓᔪᖅᑳᖑᕗᖅ, ᑐᖓᓕᐊ ᐊᒪᕅᐊ, ᐱᖓᔪᐊᑦ ᔭᕼᐊᔨᐅᓪ, ᓯᑕᒪᖓᑦ ᔨᑲᒦᒻ. 
24ᐊᑦᔧᐆᑉ ᐃᕐᖕᓂᖏᓐᓂᑦ ᒤᑲ; ᒤᑲᐅᑉ ᐃᕐᖕᓂᖏᓐᓂᑦ ᓴᒥᕆ. 
25ᒤᑲᐅᑉ ᖃᑕᓐᖑᑎᖓᓂᑦ ᐃᓮᐊ; ᐃᓮᐊᐅᑉ ᐃᕐᖕᓂᖏᓐᓂᑦ ᔭᑲᕅᐊ. 
26ᒥᕋᕆᐅᑉ ᐃᕐᖕᓂᖏᒃ ᐅᑯᐊᒃ: ᒪᕼᐊᓔ ᒧᓮᓗ. ᔮ-ᐊᔨᐊᐅᑉ ᐃᕐᖕᓂᖓ ᐱᓄ. 
27ᒥᕋᕆᐅᑉ ᐃᕐᖕᓂᖏᑦ ᔮ-ᐊᔨᐊ, ᐱᓄ, ᓱᕼᐊᒻ, ᔭᑯᕆ, ᐃᐱᕆᓗ. 
28ᒪᕼᐊᓔᒥᑦ, ᐃᓕᓯᕆᓕ, ᐃᕐᖕᓂᖃᓚᐅᓐᖏᓚᖅ. 
29ᑭᔅᒥᑦ, ᑭᓯᐅᑉ ᐃᕐᖕᓂᖏᓐᓂᑦ, ᔨᕋᒥᐅᓪ, 
30ᒧᓮᓪᓗ ᐃᕐᖕᓂᖏᑦ ᐅᑯᐊᖑᕗᑦ: ᒪᕼᐊᓔ, ᐃᑐᕆ, ᔨᕆᒪᑎᓗ. ᑖᒃᑯᐊ ᓕᕔᑉ ᐃᕐᖕᓂᕆᕔᑦ ᐊᑖᑕᖏᑕ ᐃᓚᖏᓐᓂ. 
31ᑖᒃᑯᐊᓗ ᓇᓚᐅᑦᑖᕈᑎᒧᑦ ᐱᓇᓱᐊᖅᑕᐅᒋᕗᑦ ᐂᕈᓂᐅᑉ ᐃᕐᖕᓂᖏᑎᑐᑦ, ᐊᖓᔪᖅᑳᖅᔪᐊᕐᖕᒧᑦ ᑍᕕᑎᒧᑦ, ᔭᑑᒃᒧᑦ, ᐊᕼᐃᒥᓕᒃᒧᓪᓗ, ᐊᖓᔪᖅᑳᖑᓂᐊᖅᑐᑦ ᐊᑖᑕᖏᑕ ᐃᓚᖏᓐᓂ ᑐᓂᕐᕈᓯᖅᑎᑦᓯᔨᓄᑦ ᓕᕔᑎᓄᓪᓗ.
