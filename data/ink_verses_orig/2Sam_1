1ᓴᐅᓕᐅᑉ ᑐᖁᓂᖓᑕ ᑭᖑᓂᐊᒍᑦ, ᑍᕕᑎ ᐅᑎᓚᐅᖅᐳᖅ ᓵᓚᖃᕇᕋᒥ ᐊᒪᓕᑬᒥᐅᓂᒃ, ᓄᖅᑲᖓᓚᐅᖅᐳᖅᓗ ᔨᒡᓛᒡᒥ ᐅᓪᓘᖕᓂᒃ ᒪᕐᕉᖕᓂᒃ.
2ᐅᓪᓗᐃᑦ ᐱᖓᔪᖓᓐᓂ ᐅᕕᒃᑲᒧᑦ ᑎᑭᑕᐅᕗᖅ ᓴᐅᓕᐅᑉ ᑕᖕᒫᖅᓯᒪᕕᖓᓂᑦ ᐱᔪᒧᑦ. ᕿᒃᓵᖕᓂᓂ ᓴᖅᑭᔮᖁᓪᓗᒍ, ᐊᓐᓄᕌᓂ ᐊᓕᒃᑐᖅᓯᒪᓚᐅᖅᐰᑦ ᓂᐊᖁᓂᓗ ᐊᖅᔭᓕᓂᓕᖅᓯᒪᓪᓗᒍ. ᑖᓐᓇ ᑍᕕᑎᒧᐊᕋᒥ, ᐹᒻᒪᒃᑎᖅᐳᖅ ᒪᓂᖅᑲᒧᑦ ᐅᐱᒍᓱᖕᓂᕐᖕᒧᑦ. 
3ᑍᕕᑎᐅᑉ ᐊᐱᕆᕙ, “ᓇᑭᓐᖔᖅᐲᑦ?”
4ᑍᕕᑎ ᐅᖃᖅᐳᖅ, “ᐅᖃᐅᑎᓚᐅᓐᖓ ᖃᓄᐃᑦᑐᖃᕐᖕᓂᕐᖕᒪᖔᑦ?”
5ᑍᕕᑎᐅᑉ ᐊᐱᕆᕙ, “ᖃᓄᖅ ᖃᐅᔨᒪᕖᑦ ᓴᐅᓕᐅᑉ ᔫᓇᑕᓂᐅᓪᓗ ᑐᖁᓂᖏᖕᓂᒃ?”
6ᑭᐅᕗᖅ, “ᖃᖅᑲᐅᑉ ᒋᐅᓪᐳᐊᑉ ᖄᖓᓃᓪᓗᐊᓚᐅᕋᒪ; ᑕᑯᓚᐅᖅᐳᖓ ᓴᐅᓕ ᖃᓗᒋᐊᒥᓄᑦ ᐄᒐᖓᑎᓪᓗᒍ ᐊᑭᕋᖏᑦ ᕿᒧᒃᓯᐅᑎᒃᑯᑦ ᐊᒃᓴᓗᐊᓕᒃᑯᒃ ᕿᒻᒥᖅᔪᐊᒃᑯᓪᓗ ᑖᑦᓱᒧᖓ ᖃᒡᓕᕙᓪᓕᐊᓕᖅᑎᓪᓗᒋᑦ. 
7ᑕᑯᓴᕋᒥᓗ ᐅᕙᓐᓂᒃ ᑕᑯᒐᒥ, ᕾᖁᓚᐅᖅᐹᖓ. ᑭᐅᕙᕋᓗ. ‘ᐄ, ᐊᖓᔪᖅᑳᒃ.’ 
8ᐊᐱᕆᕚᖓ, ‘ᑭᓇᐅᕖᑦ?’ ᐅᖃᐅᑎᕙᕋᓗ, ‘ᐊᒪᓕᑬᑎᒥᐅᑕᐅᕗᖓ.’ 
9ᑖᑦᓱᒪᓗ ᐅᖃᐅᑎᕚᖓ, ‘ᕾᒋᑦ, ᑐᖁᓚᐅᓐᖓ; ᐊᒃᓱᐊᓗᒃ ᐋᓐᓂᐊᒐᒪ, ᑐᖁᕙᓪᓕᐊᓂᐊᓕᖅᓗᖓᓗ.’ 
10ᑕᕝᕙ ᐅᐸᒃᓱᒍ ᑐᖁᓚᐅᖅᐸᕋ, ᖃᐅᔨᓚᐅᕋᒪ ᐅᕐᕈᑐᐊᕈᓂ ᑐᖁᒐᔭᓕᕐᖕᓂᖓᓂᒃ; ᓂᐊᖂᑎᖓᓗ ᑎᒍᓚᐅᖅᐸᕋ ᓂᐊᖁᐊᓂᑦ ᐊᒡᒐᐅᒻᒥᐅᑕᖏᓪᓗ ᑕᓕᖓᓃᑦᑐᑦ, ᐃᓕᖕᓄᓪᓗ ᑐᓂᕙᒃᑲ ᐊᖓᔪᖅᑳᒃ.”
11ᑕᕝᕙ ᑍᕕᑎᐅᑉ ᐊᓐᓄᕌᓂ ᐊᓕᒃᐰᑦ ᕿᒃᓵᖕᓂᕐᖕᒧᑦ, ᐃᓅᖃᑎᓕᒫᖏᓪᓗ ᑍᒤᓚᐅᕆᕗᑦ; 
12ᕿᒃᓵᒡᓗᑎᒡᓗ ᕿᐊᓚᐅᖅᐳᑦ ᓂᕆᑦᑍᓕᓪᓗᑎᒡᓗ ᐅᓐᓄᒧᑦ ᑎᑭᓪᓗᒍ, ᓴᐅᓕ ᔫᓇᑕᓂᓗ ᐄᓴᕅᓕᒥᐅᓕᒫᓪᓗ ᐱᓪᓗᒋᑦ ᐊᑕᓂᐅᑉ ᐃᓄᖁᑎᖏᑦ, ᐅᓇᑕᕐᖕᓂᒃᑯᑦ ᐅᓄᖅᑐᐊᓗᐃᑦ ᑐᖁᑕᐅᓚᐅᕐᖕᒪᑕ.
13ᑍᕕᑎᐅᑉ ᐅᕕᒃᑲᖅ ᑐᓴᖅᕕᒋᓚᐅᖅᑕᓂ ᐊᐱᕆᕚ, “ᓇᓂᒥᐅᑕᐅᕖᑦ?” ᑭᐅᕗᖅ, “ᐊᒪᓕᑬᑎᒥᐅᑕᐅᕗᖓ, ᓄᓇᑦᓯᓐᓂ ᓄᓇᖃᖅᐳᖓ.”
14ᑍᕕᑎᐅᑉ ᐅᖃᐅᑎᕚ, “ᖃᓄᐊᓗᒃ ᑲᑉᐱᐊᓱᖏᑦᓱᑎᑦ ᑐᖁᑦᓯᔪᓐᓇᖅᐲᑦ ᐊᖓᔪᖅᑳᖅᔪᐊᒥᒃ ᐊᑕᓂᐅᑉ ᓂᕈᐊᖅᓯᒪᔭᖓᓂᒃ?” 
15ᑕᕝᕙ ᑍᕕᑎ ᕾᖁᔨᕗᖅ ᐊᖑᒻᒥᒃ ᐅᖃᐅᑎᓪᓗᒍᓪᓗ, “ᐅᓇ ᑐᖁᓚᐅᕈᒃ.” ᐊᖑᑎᐅᓪᓗ ᑲᐱᓪᓗᒍ ᐊᒫᓕᑬᒥᐅᑕᖅ ᑐᖁᑉᐹ. 
16ᑍᕕᑎᓗ ᐅᖃᖅᐳᖅ ᐊᒫᓕᑬᒥᐅᑕᕐᖕᒧᑦ, “ᓇᖕᒥᓂᖅ ᐱᓂᐊᖅᓯᒪᔭᕐᖕᓄᑦ ᐱᔭᐅᑎᑉᐳᑎᑦ; ᐃᓕᖕᓂᒃ ᓇᖕᒥᓂᖅ ᐅᖃᐅᓯᕆᔭᕐᖕᓄᑦ ᓵᑕᒃᓴᕈᖅᑎᑉᐳᑎᑦ, ᑐᖁᑦᓯᓂᕋᓚᐅᕋᕕᑦ ᐊᑕᓂᐅᑉ ᓂᕈᐊᖅᓗᒍ ᐊᖓᔪᖅᑳᖅᔪᐊᕈᖅᑎᓯᒪᔭᖓᓂᒃ.”
17ᑍᕕᑎᓗ ᐅᒡᒍᐊᕈᑎᒥᒃ ᐃᓐᖏᓚᐅᖅᐳᖅ ᓴᐅᓕᒧᑦ ᐃᕐᖕᓂᖓᓄᓪᓗ ᔫᓇᑕᓂᒧᑦ, 
18ᐅᖃᓚᐅᖅᐳᖅᓗ ᐃᓕᓮᑦᔪᑕᐅᖁᓪᓗᒍ ᔫᑕᐅᑉ ᐃᓄᖏᓐᓄᑦ; ᑕᑯᒋᓪᓗ ᑖᒃᑯᐊ ᑎᑎᕋᖅᑕᐅᓯᒪᕗᑦ ᔮᓴᐅᑉ ᐊᒡᓚᖏᓐᓂ. ᐅᖃᖅᓗᓂ:
19“ᐄᓴᕅᓕᒥᐅᑉ ᖃᖅᑲᖓᓂ ᓯᕗᓕᖅᑏᑦ ᑐᖁᕗᑦ!
20ᐅᖃᐅᓯᐅᑦᑍᓕᓕ ᒑᑎᒥ, ᐊᓯᑭᓗᓂᐅᓪᓗ ᐊᖅᑯᑎᖏᓐᓂ;
21ᓯᓚᓗᓕᖅᑍᓕᓕ, ᒥᓂᑦᑍᓕᓗᓂᓗ ᒋᐅᓪᐳᐊᑉ ᖃᖅᑲᖏᓐᓂ;
22ᔫᓇᑕᓂᐅᑉ ᖃᖅᔪᖏᑦ ᑐᖁᓐᓇᖅᑑᓚᐅᖅᐳᑦ,
23ᓴᐅᓕᒃᑯᒃ ᔫᓇᑕᓂᒃᑯᒃ, ᐱᐅᒋᔭᐅᓚᐅᖅᐴᒃ ᐅᖓᒋᔭᐅᓪᓗᑎᒡᓗ;
24ᐄᓴᕅᓕᒥᐅᑦ ᐊᕐᖕᓇᖏᑦ, ᓴᐅᓕ ᕿᒃᓵᒍᑎᒋᓯᐅᒃ,
25ᐅᓇᑕᖅᑐᒃᓮᑦ ᓯᕘᕋᖏᑦᑐᑦ ᐅᓇᑕᖅᑐᓂ ᐅᕐᕈᕗᑦ,
26ᕿᒃᓴᐅᑎᒋᕙᒋᑦ ᖃᑕᓐᖑᑎᒐ ᔫᓇᑕᓃ;
27ᐅᓇᑕᖅᑐᒃᓮᑦ ᓯᕘᕋᖏᑦᑐᑦ ᐅᕐᕈᕗᑦ,
