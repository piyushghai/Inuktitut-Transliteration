1ᑖᑦᓱᒥᖓ ᐱᓇᓱᐊᖃᑎᖃᕋᑦᑕ, ᑍᒤᒻᒪᑦ, ᐃᓇᑉᐸᑦᓯ ᒎᑎᐅᑉ ᐱᔪᓐᓇᖅᑎᑦᓯᓂᖓ ᐃᓚᓕᐅᖅᓯᒪᔭᓯ ᑕᒪᐅᖓᑐᐃᓐᓈᖅᑎᑦᑍᓕᓯᐅᒃ. 
2ᒎᑎ ᐅᖃᖅᓯᒪᖕᒪᑦ,
3ᐊᒡᕕᐊᕈᑎᒃᓴᒥᒃ ᐃᓕᓯᔪᒪᖏᓐᓇᑦᑕ ᐊᖅᑯᑎᒋᔭᐅᓂᐊᖅᑐᒧᑦ, ᐱᓇᓱᐊᕐᖕᓂᕗᑦ ᐸᓯᔭᐅᑦᔪᑎᒃᓴᖃᖁᓇᒍ ᓱᓇᑐᐃᓐᓇᒧᑦ. 
4ᖃᓄᓕᒫᖅᓕ ᒎᑎᒧᑦ ᐱᔨᐅᓂᑦᑎᓐᓂᒃ ᓴᖅᑭᔮᖅᑎᑦᓯᕗᒍᑦ: ᕿᓄᐃᓵᒻᒪᕆᒃᓗᑕ ᑲᑉᐱᐊᓇᖅᑐᒃᑰᓕᕌᖓᑦᑕ, ᐊᒃᓱᕈᕐᖕᓇᖅᑐᒃᑰᓕᕌᖓᑦᑕ, ᕿᒃᓵᓕᕌᖓᑦᑕᓗ, 
5ᐋᓐᓂᖅᓯᖅᑕᐅᓕᕌᖓᑦᑕ, ᑎᒍᔭᐅᓯᒪᕕᖕᒦᓕᕌᖓᑦᑕ, ᒥᑕᐅᑎᒋᔭᐅᓕᕌᖓᑦᑕ; ᐊᒃᓱᕈᖅᑎᑕᐅᓪᓗᑕ ᐱᓇᓱᐊᖅᑎᑕᐅᓗᐊᓕᕌᖓᑦᑕ, ᓯᓂᔪᐃᑦᑑᓕᕌᖓᑦᑕ, ᓂᕿᒃᓴᖃᕈᓐᓃᕌᖓᑦᑕᓗ; 
6ᐃᒃᓯᒎᕐᖕᓂᕐᖕᒧᑦ ᓵᓚᐅᑦᑍᓕᓪᓗᑕ, ᖃᐅᔨᒪᑦᓯᐊᖅᓗᑕ, ᕿᓄᐃᓵᖅᓗᑕ, ᐱᑦᓯᐊᖅᓗᑕ, ᐊᓂᕐᖕᓂᒃᑯᑦ ᐃᑦᔪᕐᖕᓁᑦᑐᒃᑯᑦ, ᓱᓕᔪᒥᒃ ᓇᒡᓕᖕᓂᖃᖅᓗᑕ, 
7ᓱᓕᔪᒥᒃ ᐅᖃᐅᓯᖃᖅᓗᑕ, ᒎᑎᒥᓪᓗ ᐱᔪᓐᓇᕐᖕᓂᖃᖅᑎᑕᐅᓪᓗᑕ; ᐃᓱᐊᖅᑐᓕᓂᕐᖕᒥᒃ ᐅᓇᑕᐅᑎᖃᖅᓗᑕ ᑕᓕᖅᐱᑦᑎᒍᑦ ᓴᐅᒥᑦᑎᒍᓪᓗ; 
8ᐅᐱᒋᔭᐅᓕᕌᖓᑦᑕ ᓇᕐᕈᒋᔭᐅᓕᕌᖓᑦᑕᓗ, ᐊᔪᕐᖕᓂᕋᖅᑕᐅᔭᕌᖓᑦᑕ ᐊᔪᖏᓐᓂᕋᖅᑕᐅᔭᕌᖓᑦᑕᓗ. ᓴᒡᓗᑐᓂᕋᖅᑕᐅᕙᒃᑐᒍᑦ, ᓱᓕᔪᒥᒃ ᐅᖃᓪᓚᖃᑦᑕᕋᓗᐊᖅᑐᒍᑦ; 
9ᐊᒡᓛᑦ ᖃᐅᔨᒪᔭᐅᖏᑦᑑᔮᖅᐸᒃᐳᒍᑦ, ᖃᐅᔨᒪᔭᐅᑦᓯᐊᕋᓗᐊᖅᓗᑕ ᑕᒤᓐᓄᑦ; ᑐᖁᓕᖅᑐᑎᑐᑦ ᐱᔭᐅᕙᒃᐳᒍᑦ, ᑕᑯᒋᓪᓗ ᐃᓅᕗᒍᑦ; ᓱᒋᐊᖅᑕᐅᕙᒃᐳᒍᑦ ᑐᖁᑕᐅᓇᑕᓕ; 
10ᕿᒃᓵᒃᑎᑕᐅᕙᒃᐳᒍᑦ, ᖁᕕᐊᓱᑦᓮᓐᓇᖅᐳᒍᓪᓕ; ᐊᒃᓱᒐᓗᐊᖅᐳᒍᑦ, ᐊᓯᕗᓪᓕ ᐅᓄᖅᑐᑦ ᐊᒃᓱᐃᓕᑎᑉᐸᕗᑦ; ᐱᖃᖏᑦᑑᔮᖅᐳᒍᑦ, ᑕᒤᓐᓂᒡᓕ ᐱᖃᕋᓗᐊᖅᐳᒍᑦ.
11ᐃᓕᑦᓯᓐᓄᑦ ᑯᕆᓐᑎᒥᐅᓄᑦ ᓱᓇᒥᒡᓘᓐᓃᑦ ᐃᔨᖅᓯᓯᒪᓇᑕ ᐅᖃᓪᓚᓚᐅᖅᐳᒍᑦ; ᐃᓕᑦᓯᓐᓄᑦ ᐅᒃᑯᐃᖓᑦᓯᐊᖅᓗᑕ. 
12ᐅᕙᑦᑎᓐᓄᑦ ᓄᖅᑲᖓᑎᑕᐅᓐᖏᓚᓯ, ᐃᓕᑦᓯᓐᓂᒡᓕ ᓄᖅᑲᖓᑎᑉᐳᓯ. 
13ᐃᓕᑦᓯᓐᓄᑦ ᐅᖃᓪᓚᒃᐳᖓ ᓲᖅᓗ ᕿᑐᕐᖓᓐᓄᑦ; ᐅᕙᑦᑎᑐᑦᑕᐅᖅ ᐅᒃᑯᐃᖓᑦᓯᐊᖅᑐᒃᓴᐅᕗᓯ.
14ᐅᒃᐱᖏᑦᑐᑦ ᐱᓂᐊᕐᖕᓂᖏᑦ ᐃᓚᒋᓂᐊᕋᓯᒋᒃ, ᖃᓄᖅ ᐃᓱᐊᖅᑐᓕᓂᖅ ᐱᐅᖏᑦᑐᓕᓂᖅᓗ ᐃᓚᒌᒍᓐᓇᖅᐹᒃ? ᖃᓄᖅᓗ ᖃᐅᒪᔪᖅ ᑖᖅᑐᖅᓗ ᐃᓚᒌᒍᓐᓇᖅᐹᒃ? 
15ᖃᓄᖅᓕ ᙭ᔅᑑᓯᓗ ᐱᓔᐊᓕᓗ+ ᐊᑕᐅᓯᐅᖃᑎᒌᒍᓐᓇᖅᐹᒃ? ᐅᕝᕙᓗ ᖃᓄᖅ ᐅᒃᐱᖅᑐᖅᓗ ᐅᒃᐱᖏᑦᑐᖅᓗ ᑲᑐᑦᔨᖃᑎᒌᒍᓐᓇᖅᐹᒃ. 
16ᓱᓇᒥᒡᓗ ᐊᖏᖃᑎᒌᒍᓐᓇᖅᐹᒃ? ᒎᑎᐅᑉ ᑐᒃᓯᐊᖅᕕᒡᔪᐊᖁᑎᖓ ᒎᑎᓐᖑᐊᖅᓗ? ᐅᕙᒍᓪᓕ ᒎᑎᐅᑉ ᐃᓅᖏᓐᓇᖅᑑᑉ ᑐᒃᓯᐊᖅᕕᒡᔪᐊᖁᑎᒋᕚᑎᒍᑦ. ᒎᑎ ᐅᖃᖅᓯᒪᖕᒪᑦ:
17ᑍᒤᒻᒪᑦ ᐊᑕᓂᖅ ᐅᖃᖅᐳᖅ,
18ᐃᓕᑦᓯᓐᓄᑦ ᐊᑖᑕᒋᔭᐅᓂᐊᖅᐳᖓ,
